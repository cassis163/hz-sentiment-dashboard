Bette is gelukkig (denkt ze) totdat haar man een ernstig auto-ongeluk krijgt. Lucas weet het te overleven, maar hoe? Hij heeft een lange weg van revalideren te gaan.
Een zuster (Monica)in het ziekenhuis, is een oude schoolvriendin van Bette. Monica heeft een heel andere kijk op haar schooltijd. Bette keek er toch echt anders tegen aan. Ze worden vriendinnen en hebben erg veel steun aan elkaar. Waar trekken ze de grens? De seksuele gevoelens voor elkaar worden steeds heftiger. Ze kunnen rustig hun gang gaan, totdat Lucas weer thuis komt. Die dag komt er aan, Bette kijkt er niet naar uit. Lucas is de baas in huis en over haar leven. Hij bepaalt alles. Wat ze draagt, wat ze eet, hoe hun huis eruit ziet. Bette voelt steeds minder voor Lucas en steeds meer voor Monica. Ze besluit dat ze zich niet meer laat domineren door hem. Er moet iets gebeuren. Ze kan niet verder met hem. Maar als ze scheiden is ze alles kwijt! Dus bedenkt ze een plan om van hem af te komen. Maar loopt Lucas daar wel met open ogen in haar val? Monica helpt haar met haar snode plannetjes. Hoe pleeg je de perfecte misdaad, zodat niemand argwaan krijgt? En hoever ga je dan?

Het eerste deel van het boek vond ik totaal geen thriller. Het dominante gedrag van Lucas maakt het wel spannender en mysterieuzer. Maar de seksuele lading in dit verhaal is mij echt TE. De dames voelen zich zo tot elkaar aangetrokken, kunnen niet van elkaar afblijven. Ik snap dat het bij het verhaal hoort, maar het is niet mijn ding. En de vaart, die ik in een spannend boek zoek, zat er hierdoor ook niet in.

Het tweede deel begint erg spannend te worden en werkt langzaam naar een sterk plot toe. Een plot dat ik niet zag aankomen, tot het bijna prijsgegeven werd. Ineens dacht ik: Het zal toch niet?
Je gaat meedenken en mensen verdenken, dat is altijd heerlijk in een thriller!

Het is zeer vlot geschreven en je hebt het boek uit voordat je er erg in hebt! Een zeer leuk thrillerdebuut!

Het laat ook maar weer eens zien wat geld met mensen kan doen. Het maakt je gelukkig of het maakt je compleet kapot. Het is erg fijn als je de tussenweg kunt vinden! Wat maakt jou gelukkig? En ben je gelukkig met jezelf? Dit zijn allemaal themaâ€™s die in dit boek verwerkt zijn. En het zet je aan het nadenken. Ik geef het boek 3***