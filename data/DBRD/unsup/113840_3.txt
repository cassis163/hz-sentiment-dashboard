Van nature is Veronica Henry een scriptschrijfster. Omdat ze toe was aan iets anders, besloot ze een liefdesroman te schrijven. Een roman die plaatsvindt in het karakteristieke Engelse Oxford. De meest populaire plek in town bij velen: Nightingale Boeken. Echte liefde vind je in de boekhandel vertelt het verhaal van veel bezoekers van de winkel, maar kan de winkel wel overeind blijven staan?

Zo maken we kennis met Emilia. Ze is de dochter van Julius, de oprichter van Nightingale Boeken, en ze heeft maar 1 doel: de boekhandel moet na het overlijden van haar vader blijven bestaan. Als blijkt dat de cijfertjes niet zo heel positief zijn, moet ze creatief zijn om de winkel open te houden. Of zou ze de zaak verkopen aan de gemene Ian, die niets goed met de boekhandel wil doen?

Emilia kiest voor het laatste. Daarmee beseft ze niet dat ze veel mensen uit Oxford een groot plezier doet. Veel bewoners kwamen regelmatig naar de boekwinkel om hun hart uit te storten bij Julius. De boekhandel is dan ook niet alleen een winkel in het plaatsje, het is veel velen een ontmoetingsplek. Daarom maak je in het boek ook kennis met veel mensen die een goede herinnering hebben aan Julius.

En dat is een puntje dat irriteert. Julius wordt bijna als een God weggezet. Hij was er voor iedereen. Een luisterend oor, een raadgever, zelfs de minnaar. Bij niemand lijkt de goede man ooit iets verkeerd gedaan te hebben. Dat is jammer, want dat maakt hem alles behalve menselijk. Julius zal best een aardig persoon zijn, maar perfect is niemand.

Gelukkig maakt de Engelse sfeer veel van dit goed. Je bent tijdens het lezen echt aanwezig in het gezellige en kneuterige Oxford. De slappe thee en zoete koekjes kun je tijdens het lezen bijna proeven. Ook het Engelse accent hoor je door alles heen. Dat maakt Echte liefde vind je in de boekhandel echt een reisje op zich, ideaal voor de Hebban Reading Challenge 2017 dus.

Al met al is dit debuut een heerlijk feelgood boek. De boektitels vliegen je om de oren en dat kan de leeslijst verder laten toenemen. De personages sluit je stuk voor stuk in je hart. Ondanks de soms wat langere zinnen, die de sfeer enorm goed doen, lees je snel door het verhaal heen. Echt liefde vind je in de boekhandel is een heerlijk feelgood verhaal. Na het dichtslaan wil je meer Nightingale Boeken, want je bent nog lang niet uitgekeken in deze boekhandel.