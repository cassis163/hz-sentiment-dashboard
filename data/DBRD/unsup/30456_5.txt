Boek 4 van de kronieken van Ulriach de waanzinnige.

Ain moet in dit boek vechten om Tarn terug in handen te krijgen. Hij heeft een heel groot leger bij elkaar gekregen. Elfen, dwergen en mensen gaan samen de strijd aan tegen de vijand. Maar kunnen ze wel met elkaar omgaan? En wie kan hij vertrouwen? Iedereen kan een verrader zijn.
De strijd om Tarn barst in alle hevigheid los. In Carthena proberen Ain’s andere vrienden stand te houden. De stad mag niet vallen! Ain wil het koninkrijk Silkon terug.
Cascath zit ze ook nog steeds dwars en Karliss heeft ook een grote rol in dit boek. Ik voel mee met Karliss. Het is zijn eer en zijn geweten, hij moet een moeilijke keuze maken. Zijn karakter is er een die me steeds meer in mijn hart raakt. Hij heeft het echt niet makkelijk.
Er zijn in dit boek ook veel vechtende vrouwen, niet alleen de Selebar vrouwen vechten mee. De dochters van Zenobia hebben zo hun eigen strijd. Veel sterke vrouwen in dit boek. Nihr vecht een keer niet mee, ze is natuurlijk hoogzwanger. Karathan kan niet wachten tot hun kind geboren is. Tijdens de zwangerschap komen ze erachter hoe speciaal deze baby nu al is.

Het boek zit weer barstens vol spannende vechtscènes. Moeilijk weg te leggen. Mijn aandacht bleef gefocust op het verhaal en liet me niet meer los. Als ik eenmaal weer in deze prachtige wereld zit, kan ik niet meer stoppen! Het komt altijd voor mijn ogen tot leven. Ik zie alles zo voor me. Dat komt door de heerlijke manier van schrijven. Alles wordt zo verteld, dat je het gewoon voor je moet zien!

De titel voor dit boek is dan ook echt goed gekozen. Het gaat echt over verraad….En wie zich eervol gedragen. Eer is een belangrijke zaak voor een groot aantal van de mensen in Ain’s Leger.

De schrijfstijl is zoals ik van Atalanta gewend ben. Vol actie en avontuur. En je ziet het verhaal door de ogen van een aantal personages. Dat leest gewoon super vlot en je kunt het niet meer weg leggen. Ik moet eerlijk toegeven dat ik verslaafd ben, aan deze kronieken!

De cover is stiekem mijn favoriet in de kronieken tot nu toe. Vind de kleuren prachtig! En er staat bij elk boek iets in de spiegel, dat met het verhaal te maken heeft. Als ik dan lees over een ring denk ik! Ja, dat is de cover! Dat vind ik altijd erg leuk. Dat je gewoon niet weet, wat de ring op de cover nu eigenlijk is, totdat je het tegenkomt in het boek.

Wat een heerlijk boek weer, ik kan me er uren in verdwalen! Boek 5 ligt al klaar, maar eerst een paar anderen. Ik moet altijd even bij komen na een avontuur van deze serie….Om er dan later weer fris in te springen. 5 sterren*****