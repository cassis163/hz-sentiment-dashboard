Oh… Wat keek ik uit naar dit boek! Er zijn te weinig boeken in dit genre… Ik heb intens genoten van elke bladzijde!

Dit boek speelt zich af op en rondom een begraafplaats. Het is er niet zo doods, als je zou verwachten. Er wonen opgestanen en er zijn ook vaak Heinen te vinden. Zij houden de doden, opgestanen en zielen in de gaten en helpen ze als het nodig is. Elke begraafplaats heeft een Grafmeester. De opgestanen kiezen hem, niemand anders kan dat doen. Deze vacature is nog niet bezet.

Destiel en zijn tweelingbroer Domien wonen vlakbij de begraafplaats. Hun moeder werkt in de uitvaartbranche. Alleen met Destiel is er iets vreemds aan de hand. Zijn lichaam doet raar en hij ziet dingen gebeuren die onmogelijk waar kunnen zijn. Hij realiseert zich dan nog niet dat leven op het punt staat om voorgoed te veranderen.

Op een dag loopt Destiel een opgestane tegen het lijf. Het is Ramon, hij neemt Destiel mee naar zijn wereld. Destiel wil er niets mee te maken hebben. Maar hij is toch ook wel erg nieuwsgierig. Er gaat een hele wereld voor hem open. Destiel is geen doorsnee jongen, hij is dol op dansen en geeft dansles op een dansschool.

Helaas is zelfs de dood niet veilig! Wat volgt is een spannend verhaal. Vol met Grafhumor en zeer originele gebeurtenissen.

Het leest zo snel, dat je het boek niet meer weg kunt leggen. Je moet weten hoe het afloopt. Een echte pageturner, die je niet meer los laat.

Beeldend geschreven, dus je voelt de hele sfeer. De angst kruipt steeds dichterbij tijdens het lezen.

Het is een topic waar veel mensen niet graag over nadenken. Dat maakt het ook weer origineel en de cover is echt zo mooi!

Ik vind Ramon ook echt geweldig. Als je het dan over bookcrushes wilt hebben. Hij is er een. Een zombie. (Oh nee, die benaming vindt hij niet zo fijn). Opgestane! Dat ze dus hun menselijkheid behouden vind ik prachtig. Waarom moeten ze altijd mensen aan stukken scheuren? In dit verhaal zijn er een ander soort Jagers… En die wil je niet tegenkomen.

En Emily heeft ook mijn hart gestolen. Ik hoop ook stiekem dat het leven na de dood er echt zo uit ziet. Het is het verschil tussen de kou die ik verwacht bij de dood en de warmte in dit verhaal, dat me zo pakt. Top gedaan!

Het zet je ook aan het denken. Wat gebeurt er met je als je sterft? Is er helemaal niets meer of leef je ergens anders verder? Verander je in een geest? Of kom je terecht in de wereld van de opgestanen?

Het boek is uit voordat je het weet. Ik snak naar meer! Ik hoop echt op meer van dit soort boeken in de toekomst. Ik hou er echt heeeeel erg van.

*we want more* 5 dikke sterren*****