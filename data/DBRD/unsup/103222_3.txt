Dit is een van de lesboeken die Harry Potter op Zweinstein had. Het is een boek geschreven door Magiezooloog Newt Scamander. Hierin neemt hij je mee op reis door de wereld van de fabeldieren. Newt heeft zelf het voorwoord geschreven. Je merkt meteen dat hij nog steeds van alle magische wezens houdt. Elk dier krijgt een categorie: van x tot xxxxx. Hoe hoger, hoe gevaarlijker of sterker het wezen is. Ze doen er alles aan om deze dieren verborgen te houden. Soms komt er toch nog eentje in het nieuws. Bijvoorbeeld een zeker Monster van Loch Ness. Ja, dat is een fabeldier! Je gaat zelf uitvinden wat voor fabeldier. Dreuzels kunnen met sommige wezens maar nooit in aanmerking komen. Af en toe moest ik echt hard lachen om bepaalde wezens. Maar er zijn er ook een heleboel waar je de kriebels van krijgt. Newt legt alles uit. Vooral wat je wel en niet moet doen…..Maar ook wat de wezens het liefste doen en wat er op hun menu staat.

Ik ben er zelf achtergekomen dat ik twee Crups in huis heb. Eentje is er spierwit en dat is weer goed om andere nare wezens buiten de deur te houden. Doet je huisdier vreemd? Dan heb je misschien wel last van een vreemd wezen! Welk dier houdt zich verborgen in je huis? Van dit boekje krijg je goede ideeën! Je fantasie gaat er mee aan de haal!

Het is humorvol op papier gezet en het voelt echt aan als een persoonlijk verhaal uit de mond van Newt zelf. Het is alleen erg dun en dus ook zo uit. Toch blijft dit boekje je altijd bij. Omdat je toch nieuwe wezens hebt leren kennen….En andere wezens met een heel ander oog zult bekijken. Het is een heerlijk aanvullend boekje en als Harry Potter fan ook een echte must.

Achterin het boekje staat nog een biografie van Newt. Je komt er achter wat er van hem terecht is gekomen na al zijn avonturen met de Fabeldieren.

Ik geef het 3,5 sterren!