André Vandersteen is een Vlaming die vele jaren geleden voor zijn carrière naar de Verenigde Staten is vertrokken. André is ook een charmante, mooie man die voor zijn vertrek moeiteloos van de ene romance naar de andere fladderde. Carine was hevig verliefd op hem en toen hij hun romance uitmaakte, kwam het niet in haar op om hem te vertellen dat ze zwanger was. Carine heeft sindsdien altijd haar mond gehouden. Ook tegenover dochter Merel die geen enkel idee heeft wie haar vader is.
Merel is opgegroeid tot een mooie jonge vrouw, ze studeert en heeft een bijbaantje als kamermeisje in een hotel. Daar ontmoet ze een hele interessante, wat oudere hotelgast, een wetenschapper die een congres bijwoont. Zijn naam is André….
Gelukkig vertelt Merel haar moeder dat een wat oudere man haar mee uitgevraagd heeft. Carine heeft al snel door dat het ‘haar’ André is, de vader van haar dochter. Ze moet iets doen!
Het wordt een vermakelijke situatie daar in dat hotel want er zijn meer vrouwen die nog iets met André willen bespreken en contact met hem zoeken…

Mijn mening: Een leuk verhaal van Tineke Beishuizen. Het leest vlot weg, je kan echt wel lachen om de escapades van André. Een lekker verhaal om in het zonnetje te lezen, drie sterren.