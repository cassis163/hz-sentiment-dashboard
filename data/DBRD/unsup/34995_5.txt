Kamilia speelt een waarzegster in het zomercircus op de planeet Laskoro. Haar klanten zijn zeer tevreden en gaan met een goed gevoel weer naar huis. Na een dag hard werken valt ze door een tijdpoort het verleden in. Ze komt in een andere tijd terecht en op een heel andere planeet: Chyndyro. Als ze ooit weer terug naar huis wil, moet ze de 7 punten van een ster zien te bemachtigen. Die 7 stukken vormen de sleutel tot de enige tijdpoort op de planeet. Ze moet door 7 landen reizen om daar elk een stuk van te sleutel te vinden. Het is een Queeste die ze niet alleen hoeft af te leggen. Ze krijgt hulp van mensen en magiërs, die haar goede vrienden worden. Hoe moet ze deze personen ooit achter zich laten, als ze weer naar huis gaat? Ze mist haar oma heel erg. Maar deze vrienden heeft ze in haar hart gesloten!
Ze komen in allerlei situaties terecht. Ze krijgen te maken met levende doden en andere vreemde wezens. Deze wezens zie je ook zo voor je. Vooral de Sobedillen lijken mij geen pretje om tegen te komen. De Avatars spelen ook een belangrijke rol in het verhaal en zijn allemaal anders.

Kamilia komt er achter dat ze een magische gave heeft en probeert daarmee om te gaan.
De titel van het boek gaat je ook helemaal duidelijk worden. Kamilia ziet Schimmen. Maar ze weet niet hoe ze ermee om moet gaan. Ze ziet geesten van overleden mensen, maar ook van een aantal zeer bijzondere draken. Draken die heel belangrijk zijn geweest voor Chyndyro.
Dit boek zit vol avontuur, vriendschap, gevaar en magie. En ja ik ben altijd helemaal happy als er draken in een fantasy verhaal zitten. Het is een spannende reis door een nieuwe wereld.

In elk boek heb ik altijd wel een of meerdere personages die me enorm aanspreken. Dit keer is het de beer Ursus geworden. Hij is een van de Avatars en een prachtige witte beer. Ik zag hem zo voor me uit rennen met zijn mooie vacht! Hij deed mij een beetje denken aan de beer uit The Golden Compass. Prachtig! Ook zag ik iets heel herkenbaars in de oude man Nikos. Hij mag dan een magiër zijn, die zijn mannetje staat…Maar de verhalen die hij verteld. Hij heeft altijd een goed verhaal klaar om te vertellen. En de mensen die de hoofdrol spelen, die kent hij. Het zijn namelijk altijd ooms van hem. Ik heb zelf een oom die ook altijd mensen kent , die iets bijzonders hebben meegemaakt. En als hij begint met praten hebben we allemaal zoiets van: ‘oh, nee hè. Niet weer!’.
Ik snap de andere personages helemaal dat ze het niet helemaal kunnen geloven. Lol.

De wereld is prachtig beeldend op papier gezet. Je waant je echt op de planeet Chyndyro ( en in het begin op Laskoro).

Ik vond het een heerlijk boek. Een wereld om in weg te dromen!
Het is vlot geschreven en de hoofdstukken zijn normale lengte. Je leest zo nog een hoofdstuk voor het slapen gaan..(en nog een, en nog een).

De cover past enorm goed bij het verhaal, het een bol van een waarzegster. En ik vind het een van de mooiste covers, van de afgelopen jaren. De kleuren en de tekening is gewoon prachtig!

Bij dit verhaal krijgen de eerste 100 lezers die het fysieke boek kopen een extra verhaal. Het is het verhaal over de Schepping van de planeet Chyndyro. Deze planeet (en een aantal anderen) werden gemaakt door de 6 draken. De Avatars gaven hun de opdracht om een planeet te maken, waar mensen konden overleven. De draken komen ook voor in Schimmenschuw. Dit is een erg leuk verhaal om te lezen. En je weet hoe de planeten zijn ontstaan. De tekeningen in dit boekje zijn gemaakt door Marjo zelf. Prachtig! Jullie hebben een wereld geschept, waar ik lekker in kon verdwalen.

Het boek is geschreven door het Duo Marjo en Dinie. Ze schrijven onder de naam Johanna Lime.
Ik heb enorm genoten van mijn reis door Chyndyro, dank jullie wel! En ik kijk stiekem al uit naar jullie volgende boeken. Want dit smaakt naar meer.

Dit boek is overigens gewoon los te lezen. Het is geen deel van een trilogie. Dikke 5 *****.