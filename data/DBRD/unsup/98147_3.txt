De onderkant van sneeuw is het debuut van Ilse Ruijters. In dit boek wordt je meegenomen in het leven van Irene. Irene heeft een aantal jaar geleden een meisje van drie doodgereden en probeert dit een plek te geven in haar eigen leven. Na een verhuizing probeert ze de draad van haar leven weer op te pakken. Dit gaat met de nodige psychische strubbelingen.
Het verhaal komt mijns inziens enigszins traag op gang. Eenmaal op gang leest het echter als een trein. Ilse Ruijters heeft Irene zeer goed neergezet. Het is zeer realistisch en met de nodige psychologische problematiek dat je soms aan jezelf gaat twijfelen. Het onderwerp is erg actueel en zou iedereen kunnen overkomen. De onderkant van sneeuw is zeker een aanrader, je hebt niet in de gaten dat het een debuut is voor deze auteur.