Het boek begint traag. Door het eenvoudige taalgebruik vroeg ik me zelfs af of ik niet per ongeluk een Young Adult boek aan het lezen was. Bovendien vond ik het een beetje ongeloofwaardig dat een Nederlandse auteur haar verhaal in een Amerikaanse staat kon situeren. En dan opeens gaat het los: het trage tempo gaat na een aantal hoofdstukken plotseling over in snelheid en spanning. Er zijn onverwachte omwentelingen en daarom kan je het boek niet weg leggen. Ik heb het in een avond uitgelezen. En bij nader inzien is Terpstra er heel goed in geslaagd om de Amerikaanse setting geloofwaardig neer te zetten.