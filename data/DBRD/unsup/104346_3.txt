Nasleep verteld het verhaal van de gebeurtenissen na een afschuwelijke ontdekking. In een huis in een doodgewone straat worden de lichamen van een aantal vermiste meisjes ontdekt. De vermoedelijke dader, die in politiekringen de bijnaam de
Kameleon heeft gekregen, wordt daarbij zwaar gewond opgepakt.
Maar is dit het eind van de reeks opzienbarende vermissingen of begint het hier pas. Wat is bijvoorbeeld de rol van de echtgenote van de dader. Inspecteur Alan Banks krijgt er zijn handen vol aan.

Het boek begint heel spannend en dat belooft wat voor het vervolg. Helaas wordt die belofte niet helemaal waar gemaakt, het verhaal verzandt een beetje in een langdurig onderzoek waarbij de spanning ver te zoeken is. Pas aan het eind geeft Peter Robinson, een voor mij toch nog onverwachte draai aan het verhaal. Al met al een aardig boek dat je lekker vlot kunt lezen, maar niet een verhaal dat je op het puntje van je stoel laat zitten en dat je ook niet lang bij zal blijven.