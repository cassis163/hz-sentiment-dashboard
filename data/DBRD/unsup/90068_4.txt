100 blz heeft het geduurd vooraleer het me in z'n ban had. Tahereh Mafi neemt haar tijd om een beeld te geven over het hoofdpersonage ... ze neemt je mee in de donkere, eenzame wereld van de verstoten Juliette. De schrijfster geeft je zelfs de mogelijkheid om in het hoofd van het personage door te dringen, de denkwereld te betreden van Juliette.
Beetje bij beetje ontsluiert Mafi een deel van het waarom, de betekenis van het hele verhaal, de daden van haar spelers ... dit alles op een zeer imponerende, doordachte manier. Heel stilletjes neemt ze je mee op een tocht die zeer langzaam start, maar naar het einde toe je de adem ontneemt. Veel heeft ze niet nodig om dit verhaal te doen slagen : een paar personages, haar schrijfstijl en een paar intrigerende wendingen. Mij kreeg ze alvast overstag.
Tenslotte als de X-men films wat voor je zijn? Lees dit boek dan zeker ...