Aïn gaat in dit deel de strijd aan om Silkon te bevrijden en zijn koninkrijk terug te veroveren. Aïn moet deze strijd aan gaan zonder de hulp van de magiër Dask. Binnen zijn gelederen blijkt niet iedereen te vertrouwen. Er is verraad in het spel. Er spelen mensen een dubbelrol. Regelmatig moet het zwaard getrokken worden in flinke gevechten. Wantrouwen en twijfel over wie er aan de kant van Aïn staan is een rode draad in dit boek.

Ook dit deel leest heerlijk weg net als de eerdere delen uit deze serie. De personages uit de vorige delen spelen ook hier weer een rol. Sommigen ontpoppen zich als verrader of toch niet? Het verhaal wordt hierin mooi uitgewerkt. Stevige gevechten houden de spanning er goed in. Dit deel sluit prima aan op het vorige en ook nodigt dit deel je uit om verder te lezen in het volgende deel. Dit boek is ook zeker weer een aanrader.