Toen ik de achterflap van Cody, het thrillerdebuut van Bernice Berkleef, las was mijn nieuwsgierigheid gewekt.
Al bij de proloog van het verhaal werd ik als lezer al gepakt. Hoezo een begrafenis van een kindje waar beide ouders afwezig zijn.
Dan begint het verhaal met de verdwijning van Cody. Jelke neemt je mee in haar ongerustheid en angst wat er met hem kan zijn gebeurd. Als dan Oscar zich meldt op het politiebureau en hij daar wordt aangehouden begint er van alles te spelen. Je leest afwisselend vanuit Jelka, Oscar en Jelkaâ€™s moeder, Lena het verhaal en dan zijn er nog stukken uit het dagboek van Nadine. Allemaal spelen ze hun eigen rol in het verhaal. Het verhaal van Lena vond ik bijzonder net als als de rol van vader Simon. De stukken uit het dagboek van Nadine zorgen voor nog weer een scenario rondom de dood van Cody.
Even dacht ik komt er wel een oplossing? Maar het verhaal ontspint zich kunstig. Het boek vond ik lastig weg te leggen. Als het verhaal dan eenmaal zijn einde nadert komt de schrijfster weer met een wending van het verhaal op de proppen.
Met dit debuut heeft Bernice Berkleef de lat voor een volgende boek hoog gelegd. Ik ben onder de indruk! Net als Bernice heb ik heel wat leeskilometers gemaakt, maar een verhaal als dit zou ik niet kunnen hebben bedenken.
Op de facebook pagina van Bernice las ik dat er al een vierde druk van het boek onderweg is! In ieder geval ben ik ontzettend benieuwd naar haar volgende boek. We hebben er een fijne Nederlandse thrillerschrijftster bijgekregen.