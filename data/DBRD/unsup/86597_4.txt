Samenvatting
Na anderhalf jaar wordt de Demons Lair weer geopend en gaat Anne vol goede moed haar leven weer oppakken. Helaas wordt haar leven weer overhoop gegooid. Dion komt weer opdagen en het blijkt dat hij nog steeds invloed op Anne heeft. Anne is verhuist en het klikt helemaal niet met haar buurman.
Annes leven komt weer helemaal overhoop te staan. Behalve Dion krijgt ze ook te maken met andere avonturen.

Leeservaring
Dit boek is het vervolg van Zwart Bloed in mist gevangen. Anne is ook in dit boek weer de hoofdpersoon. Het verhaal van Anne gaat in dit boek verder, ook hier beleef je het verhaal vanuit Anne.
De hoofdpersonage Anne leer je nog beter kennen. Dion staat in dit boek iets meer op de achtergrond. Andere personages die in het eerste deel ook mee deden gaan in dit boek een grotere rol spelen. Het horror gehalte neemt in dit boek meer toe. Niet zozeer dat het griezeliger wordt maar wel typische horror figuren zoals vampiers en harpijen komen in dit boek voor evenals meerdere demonen.
Ook dit deel leest makkelijk weg. Het verhaal wordt verteld in begrijpelijke en gangbare woorden en heeft niet te lange hoofdstukken. Het is dus niet moeilijk om het verhaal te volgen.
Het eind van het verhaal geeft aan dat het nog niet afgerond is. Het is duidelijk dat er nog een vervolg is.
De cover is evenals het eerste deel donker en mysterieus. Een veer met bloeddruppels maakt nieuwsgierig. Ook deze cover past prima bij het verhaal.

Conclusie
Een heerlijk boek dat gemakkelijk leest en een goed verhaal bevat. Horror, niet angstaanjagend, wel spannend en afwisselend. Het verhaal maakt je nieuwsgierig naar het vervolg.