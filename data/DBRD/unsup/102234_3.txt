In vuurzee krijgt Maggie te maken met een pyromaan en een moord. Dit alweer tiende deel uit de Maggie ODell serie is er weer één die de moeite waard is om gelezen te worden. Geen verhaal dat bol staat van de spanning, maar wel lekker om te lezen. Tevens leren we in dit verhaal Maggies broer kennen, die bij een commercieel brandweerkorps werkt en bij Maggie is ingetrokken. Maggie krijgt weer het nodige te verstouwen in dit verhaal en alsof dat niet genoeg is wordt ze ook nog eens dwars gezeten door de media. Regelmatig wordt er teruggeblikt naar de voorgaande delen zodat het bij deze wel de noodzaak is om er al een aantal gelezen te hebben. De schrijfstijl is eenvoudig, een boek dat je dan ook zonder moeite snel weg leest. De plot zit goed in elkaar en de ontknoping komt niet spontaan uit de lucht vallen en lijkt wel iets te snel te zijn afgeraffeld. Heb wel betere gelezen van Alex, maar om verder te lezen in de serie is deze niet onmisbaar. Ik geef hem 3 sterren.

Spanning: 3 sterren
Plot: 3 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 3 sterren