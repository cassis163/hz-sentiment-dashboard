Als hij zo 'slecht' was hij, waarom holden dan tientallen miljoenen achter hem aan? Rees is een aanhanger van de 'goede man op het goede moment'-theorie. Hyperinflatie had het spaargeld weggevaagd, 20 procent van de Duitse bevolking as werkloos, Frankrijk bezette het Rijnland. Vooral de trotse Pruisen en Beiers voelden zich zwaar onderdrukt.
En toen was daar de man die al jong iedereen en alles haatte wat hij meende dat hem weerhield groots en meeslepend te leven. Een sociaal gemankeerde gek, inderdaad, maar iemand die kon haten als geen ander.
Probeer je voor te stellen hoe enthousiast een wanhopig volk zó iemand binnenhaalt. 'Ik zag en hoorde hem spreken en dacht 'daar moet het heen, er is hoop voor de toekomst, ik ga àlles doen om hem te helpen', citeert Rees een vrouw die terugkijkt op haar jeugd in de jaren dertig.
Hitler de bevrijder. Als de Joden, homo's, gehandicapte kinderen werden geofferd, dan moest dat maar. En maar haten. Verstandiger geesten, waarvan er heel wat waren, ook in het leger, werden op een zijspoor gezet of - later - afgemaakt door de boeven, zelfverrijkers en sadisten die Adolf om zich heen verzamelde.
Geen collectieve hypnose, geen dwang, tenminste in het begin, maar een populistische verlossingsideologie die hoop gaf en alles simpel maakte.
Rees denkt zelfs dat Hitler een ondergang incalculeerde, als hij maar wraak kon nemen op mensen die hij haatte, die hem niet 'geweldig' vonden. En dat was uiteindelijk bijna iedereen.