Subroza.nl van Marcel van Driel begint als Roza, samen met haar halfbroer Lindel een computerprogranmma erven, wat miljoenen waard blijkt te zijn. Deze software is door hun vader ergens veilig verborgen, dus Roza en Lindel zullen eerst een aantal internetpuzzels op moeten lossen voordat ze weten waar de software ligt. Natuurlijk zijn zij niet de enige die op zoek zijn naar de kostbare software, dus zo ontstaat er een ware race tegen de klok.

Normaalgesproken ben ik niet zo van de boeken die vanuit het ik-perspectief zijn geschreven, maar Subroza.nl heeft toch mijn hart gestolen. Het verhaal leest lekker weg, het is spannend en heeft een heerlijk overdreven schurk. Dit allemaal is de kunde van Marcel van Driel die vooral bekend is geworden door zijn Superhelden.nl serie. Als je die serie gelezen hebt, dan herken je dezelfde stijl ook in dit boek. Dus mijn advies is dan ook om na dit boek en deel 2, gewoon door te gaan met de Superhelden.nl serie.
Dit boek is vooral spannend als je net iets te jong bent voor de boeken van Dan Brown, maar wel graag over mysteries leest.