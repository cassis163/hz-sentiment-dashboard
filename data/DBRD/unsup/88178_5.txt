Baguette met jam voor twee is begonnen als een volgverhaal op Facebook. Dit werd opgepakt door Boekerij en voilà, een compleet boek ligt nu in de winkels. Van te voren had ik verwacht dat ik een heerlijk verhaal zou lezen, maar dat de diepgang misschien niet echt aanwezig zou zijn. Echter begint het misschien als een ‘simpele’ vakantieroman, maar het wordt zoveel meer! Nate en Lize zijn allebei personages die het nodige hebben meegemaakt en dat geeft ze een hoop diepgang die je niet in elke roman voorbij ziet komen. Het is veel meer dan een gewone feelgood geworden en ja, wederom heeft Wendy het voor elkaar gekregen om mij van mijn sokken te blazen.

As said, het is echt veel meer dan een standaard verhaal. Sommige momenten zijn zo hartverscheurend, dat ik letterlijk met pijn in mijn hart en tranen in mijn ogen de pagina’s moest omslaan. Wat ik vooral heel erg sterk vond is dat Lize en Nate allebei helemaal niet perfect zijn. Er waren zat momenten dat ik me eigenlijk een beetje zat te ergeren aan hun acties, maar dat vond ik heel erg sterk eigenlijk. Alsof je je aan goede vrienden zit te ergeren als ze iets stoms doen, maar dat is helemaal goed, juist omdat het goede vrienden zijn. Zo voelden Lize en Nate ook tijdens het lezen! In 330 bladzijdes leer je ze goed kennen, maar ik bleef wel met een aantal vraagtekens zitten. Het kan dan niet anders dat er nog een vervolg komt. Ik heb – en ik zal waarschijnlijk niet de enige zijn – nog lang niet genoeg van Lize en Nate, maar ook zeker niet van de rest van de personages!

Ondanks de diepgang is dit nog steeds de perfecte summer read. Knappe Nate (met zijn acht blokjes op zijn borstkas *kwijl*) loopt de helft van de tijd half naakt rond, gerommel in een kleine camper in het zonnige Frankrijk. Klinkt perfect toch? Ik heb eventjes getwijfeld tussen een waardering van 4 en 5 sterren, maar Baguette met jam voor twee heeft mij, ondanks mijn verwachten, wederom echt omver geblazen dus het verdiend gewoon de volle vijf sterren.

Als je deze zomer een hele fijne read wil hebben kan ik je Baguette met jam voor twee echt van harte bevelen. Met hele lieve en leuke personages, wat steamy momenten (ach, waarom niet wat extra hitte deze dagen? ;)) en de perfecte dosis diepgang, maakt dit boek een echte must read! Na het lezen mag je me bedanken!