Thomas, Teresa en een aantal van de overgebleven jongens en meisjes uit groep B hebben de Schroeiproeven overleefd. Echter heeft WICKED ze weer in hun greep. Ze krijgen de keus om hun geheugen weer terug te krijgen maar Thomas, Newt, Minho en hun nieuwe vrienden Brenda en Jorge moeten hier niets van hebben. Ze proberen te vluchten, maar hun andere vrienden zijn nergens meer te bekennen. Hebben ze hen zomaar achtergelaten? Of staan ze nu aan de kant van WICKED? In dit spannende slotdeel proberen Thomas en zijn vrienden Wicked voor eens en voor altijd te stoppen. Gaat dit hen lukken? En hoeveel slachtoffers gaan er nog vallen totdat ze dat doel hebben bereikt?

Ik heb deze serie ge-marathoned en dit deel las ik tijdens mijn vakantie in Italië. Niet echt een heel rustgevend boek maar ik kon onmogelijk stoppen. Op mijn handdoekje, aan de keukentafel, terwijl ik een trap op liep, ik. kon. niet. stoppen. In dit deel zaten de meeste actie- en spanningsscènes dan in de vorige delen, gecombineerd! Die stomme cliffhangers aan het einde van bijna elk hoofdstuk geven je niet de kans om even op adem te komen.

Het toffe vond ik het feit dat Gally (die je tegenkomt in het eerste deel) weer een rol speelt in het verhaal. En niet zo’n kleintje ook, samen kunnen ze namelijk WICKED uitschakelen. Ook in dit deel wordt er veel meer verteld over andere personages dan alleen Thomas, ze staan allemaal een beetje in de spotlight. Dit zorgt er wel weer voor dat je super nieuwsgierig bent of ze het overleven op het eind! Ik ging ervan uit dat al mijn vragen beantwoord zouden worden, maar zelfs in dit laatste deel is dat nog steeds niet het geval. Ik hoop in de prequel te weten te komen hoe hun wereld is geworden zoals het is en of WICKED nou te vertrouwen is of niet.

Ondanks gemengde recensies van anderen die dit boek lazen vond ik dit een heel gaaf boek met een spetterend einde. Ja, het was soms een beetje chaotisch en het heen en weer gereis tussen verschillende plekken was soms best irritant. Maar desondanks krijgt hij flink wat eikeltjes (sterretjes) van me. Deze serie heeft zeker een plekje verdient op mijn favoriete serie lijstje. James Dashner, je bent fantastisch.