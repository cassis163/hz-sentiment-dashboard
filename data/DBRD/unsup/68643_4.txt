De hoofdpersoon Paddy Buckley werkt al lang voor Gallagher's uitvaartonderneming. Hij heeft zijn vrouw en ongeboren dochter twee jaar geleden verloren. Sinds die tijd werkt hij heel hard om maar niet aan zijn verlies te hoeven denken. Zeker in het uitvaartcircuit weet je nooit wanneer er een oproep komt om een overledene op te halen. Paddy neemt na zijn dagdiensten ook de avonden en de nachten voor zijn rekening.
Dan gebeuren er een paar onverwachte gebeurtenissen waaronder de dodelijke aanrijding die hij veroorzaakt. Hij heeft net midden in de nacht een lijk opgehaald met zijn collega. Hij belooft af te sluiten en rijdt vermoeid en in gedachte weg. Zonder licht en zoekend naar een andere zender op de radio. Het komt hem duur te staan. Plots steekt er iemand over hij probeert te remmen, maar kan een aanrijding niet voorkomen.Hij stapt uit en ontdekt dat hij een broer van de maffiabaas heeft doodgereden. Hij verlaat de plek des onheils. Voor Donal Cullen is hulp toch al te laat.

De volgende dag wordt de uitvaartonderneming gebeld met het verzoek de begrafenis te regelen. Paddy krijgt van zijn baas de opdracht om naar maffiabaas Vincent Cullen te gaan. Vincent is bedroefd maar ook erg boos en verklaart aan Paddy dat de dader nog niet jarig is.
Het laatste uur is geslagen voor de dader.
Paddy moet er alles aan doen om zijn rust te bewaren.

Dan volgt de beschrijving van gebeurtenissen van de laatste vier dagen van Paddy. De combinatie van liefde voor het vak, zijn verloren liefde en de zwarte humor maakt het boek heel verrassend.de schrijfstijl leest erg goed en het boek nodigt uit om door te lezen.
Je merkt wel dat auteur Jeremy Massey zelf uitvaartondernemer was.
Na het lezen begrijp dat er op de cover staat: Voor de fans van The Sopranos.