Karin Hazendonk is geboren in Utrecht, opgegroeid in Waddinxveen. Sinds 2013 is ze auteur , ze schreef onder meer thrillers en korte verhalen. Stapte over naar uitgeverijLetterRijn en schreef daar Waanidee en nu De dood heeft blauwe ogen.

Hannah van Dijk is 15 jaar, heeft erg behoudende ouders die haar erg beschermd opvoeden. Het is een slecht huwelijk, moeder Martine draagt een geheim met zich mee , sluit zich af van de wereld met migraine als excuus. Vader Jan adoreert Hannah, ze hebben een hechte band.
Om aan dit wereldje te ontsnappen trekt Hannah veel op met Ilse Langerak. Ilse komt uit een ander milieu, rijk en modern met veel vrijheden. Haar vader is gemeenteraadslid en misbruikt zijn macht mede om aan zijn trekken te komen met zijn perverse gevoelens.
Via internet ontdekken ze dat er in de buurt een schuurfeest is met DJ Xander. Hannah adoreert hem,ze besluiten er samen naar toe te gaan. Hannah vertelt thuis dat ze bij Ilse logeert.
De dag na het feest blijkt Hannah verdwenen te zijn.
Vader Jan gaat op onderzoek uit en ontdekt dat de schuurfeesten niet zijn wat het lijkt.
Ook de politie doet onderzoek. Familierechercheur Loes de Koning leidt de zaak, met assistentie van collega Rob. Tussen Loes en Jan ontstaat een bijzondere band.
Langzaam ontrafelt Loes alle draadjes van hetgeen er speelt en ze ontdekt meer dan haar lief is.

Ik geef het boek 3 sterren.
Er zijn veel maatschappelijke problemen en onderwerpen die aangestipt , maar niet uitgewerkt of uitgediept worden. Ook de personages blijven vrij vlak en hebben weinig diepgang.
Het plot ontdek je vrijwel aan het begin.
Ook zitten er enkele inhoudelijke en taalfoutjes in het boek.
Met wat zorgvuldiger nakijken en nalezen en wat research zou het makkelijk naar vier sterren getild hebben kunnen worden.
Wel is het een prettig leesbaar boek, goed opgebouwd en mooie verhaallijn. Ondanks dat je het plot kent wil je toch graag doorlezen.
Daarom drie sterren. En ik kijk uit naar het volgende Loes de Koning boek.