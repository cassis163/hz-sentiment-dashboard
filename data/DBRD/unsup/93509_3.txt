Monique komt erachter dat haar huwelijk niet zo goed is als ze dacht. Samen met de kinderen Tom en Sofie vormt ze met Thomas een model gezinnetje.
Tot ze erachter komt dat Thomas een verhouding heeft met zijn secretaresse. Ze voelt zich aan de kant gezet en vertrekt met de twee kinderen naar haar zus Mirjam die in een dorp woont. Bij Mirjam zijn ze welkom en Monique trekt in de magazijnruimte boven de winkel van Mirjam.
Ze slaat aan het klussen en slaagt erin om, met enige hulp, een nieuw thuis voor haar en de kinderen te creëren.

Monique zit in eerste instantie in zak en as, ze kan niet zonder Thomas en ze wordt letterlijk ziek van liefdesverdriet. Gelukkig zijn er genoeg mensen om haar heen die haar onvoorwaardelijk steunen maar die haar ook een spiegel voorhouden. Een spiegel waarin ze ziet dat ze in het huwelijk met Thomas zichzelf is kwijtgeraakt.
Dan wordt het Kerst, het dreigt een eenzame Kerst te worden met haar twee kinderen die ze niet kan geven wat ze het allerliefste willen: een puppy.
Het loopt echter anders….

Mijn mening: Wat een leuk verhaal om te lezen! In eerste instantie heb je medelijden met Monique die heel hard uit haar comfortabele leventje wordt gerukt. Daarna wil je haar een schop onder haar achterste geven omdat ze in zelfmedelijden lijkt te verdrinken. Maar dan herpakt ze zich!
Lekker genieten onder de kerstboom, drie sterren.