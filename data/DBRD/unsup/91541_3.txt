Toen Agatha Christie in 1939 Tien kleine negertjes schreef, bestonden Big Brother en Robinson Island nog niet. Toch heeft het decor van haar boek daar verdacht veel van weg: in een eenzaam huis op een eiland zijn tien mensen uitgenodigd door een gastheer die zelf niet komt opdagen. Ze zijn volkomen van de bewoonde wereld afgesloten en aangewezen op elkaars gezelschap. Tegelijk wordt elk van hen steeds sterker achtervolgd door schaduwen uit het verleden. Plots wordt een van de tien vermoord ...  Dan nog een ... En nog een. Een mysterieuze killer speelt duidelijk een griezelig kat-en-muisspel. Het leven van de overblijvers verandert al vlug in een hel. Aangenaam boek waarin de identiteit van de moordenaar goed verborgen blijft.