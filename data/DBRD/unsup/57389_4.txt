‘Alice was an odd girl, even for Ferenwood, where the sun occasionally rained and the colors were brighter than usual and magic was as common as a frowning parent.’

De twaalfjarige Alice is een vreemd meisje. Ze is kleurloos en heeft geen duidelijke gave. In het dorpje Ferenwood heeft iedereen magie en als je twaalf bent, laat je je gave tijdens een ceremonie zien aan het dorp. Vervolgens krijg je een beoordeling en een opdracht. En hoewel Alice dolgraag zichzelf wil bewijzen gaat haar aandacht ook uit naar de stomme Oliver. Hij beweert namelijk dat hij weet waar haar vader is. Haar vader is zes jaar geleden van huis weggegaan met alleen een liniaal bij zich en daarna is hij nooit meer gezien. Alice vindt Oliver maar een pestkop maar ze wil niet liever dan haar vader weer zien, dus ze gaat samen met Oliver op avontuur… op naar Furthermore.

‘ “Alice, if you plan on surviving in Furthermore, you really must change the way you think.” He was gasping now. “Narrow-mindedness will only get you as far as Nowhere, and once you’re there, you’re lost forever.”’

Tahereh Mafi schreef eerder de populaire YA/fantasy serie Shatter me. Met Furthermore richt ze zich op een iets jonger publiek, het verhaal is voor kinderen rond de 10 jaar. Voor de leeftijdsgroep zal het met vierhonderd pagina’s misschien wat aan de lange kant zijn, maar Mafi zet het verhaal heel speels op.

‘They walked for days. Weeks. Months and years. “Don’t be so dramatic,” Oliver said. “It’s only been fifteen minutes.'”

Mafi creëert een betoverende nieuwe wereld, vol gevaar en avontuur. Ze heeft een hele poëtische beschrijvende schrijfstijl. De humor in het verhaal is heerlijk opgezet. Mafi gebruikt een alwetende verteller om gevat commentaar op Alice haar keuzes te geven.

Furthermore is een kleurrijk jeugdboek over jezelf vinden en jezelf accepteren. Het speelt zich af in een magische sprookjesachtige wereld en is vermakelijk voor zowel jonge als oude lezers.