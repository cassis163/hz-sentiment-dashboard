Amureis Nalatenschap is het debuutboek van Joris Adriaansen en gaat over de Akara die een missie hebben om de wereld te beschermen tegen het kwaad. Wanneer hun soort uitsterft en Amurei de laatste in haar soort is maakt ze een artefact om de herinnering van de Akara en haar kennis te bewaren, zodat wanneer het zo ver is en er een nieuwe opvolger wordt geboren, deze weer getraind kan worden. Het enige probleem, deze moet wel in de goede handen worden bewaard..

Het boek speelt zich af in Peru waar een archeologische vondst is opgedaan en oude schriften zijn gevonden. Het verhaal wordt rustig opgebouwd waardoor je de karakters allemaal wat beter leert kennen, samen met de nodige flashbacks waarmee het boek meer wordt uitgediept. Langzaamaan komen de verhaallijnen samen en begin je steeds meer te begrijpen over de Akara, het artefact en wat elk personage bewust of onbewust hiermee te maken heeft. Wat vooral erg knap is gedaan is dat de fantasie elementen zo goed in het verhaal zijn verweven dat de gebeurtenissen op geen enkel moment onwerkelijk voelen. Amureis Nalatenschap is daarom ook erg geschikt voor mensen die normaal geen fantasie lezen of daar misschien niet zo gek van zijn. Tegen het einde aan werd het steeds moeilijker om het boek weg te leggen en werd er ook nog geÃ«indigd met een cliffhanger die je meteen wil laten verder lezen. Kortom een mooi debuut die smaakt naar meer.