Jeetjemina, wat een spannend boek. Vanaf de eerste bladzijde word je meesgesleurd in een achtbaan van spanning en verbijstering die, nadat je het boek uit hebt, nog niet voorbij is.
Het verhaal begint met de verdwijning van vijf meisjes in de leeftijd van 9-13 jaar. Er is een grote zoekactie op touw gezet maar er is geen spoor van de meisjes te bekennen. Als er een telefoontje komt dat er twee jongetjes en een hond een bot hebben gevonden dat wel verdacht veel op een mensenbot lijkt, gaan alle alarmbellen rinkelen. Er blijken vijf graven te bestaan met daarin zes linkerarmen. Wat heeft dat te betekenen? Is het slachtoffer nog in leven of hebben de ouders nog geen aangifte gedaan van vermissing?
De rechercheurs staan tegenover een ongrijpbare tegenstander die hun voortdurend op de proef stelt. De moordenaar bepaalt welke kant het onderzoek op gaat en hun lopen telkens achter de feiten aan.
Als Mila Vasquez (gespecialiseerd in het opsporen van vermiste personen) verzocht wordt mee te werken aan het onderzoek, begint de moordenaar een gezicht te krijgen. Mila zet alles op alles om inzicht te krijgen in de duistere geest van de moordenaar. Het dringt alleen langzaam tot haar door dat het kwaad iedereen aantast, zelfs de leden van het rechercheteam.