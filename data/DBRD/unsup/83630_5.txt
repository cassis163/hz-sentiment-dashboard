Ik was erg blij toen éindelijk een nieuw boek van haar zou verschijnen. Haar laatste boek Engeleneiland kwam uit in 2012 dus zeker tijd voor een nieuw boek! Leeuwentemmer is alweer het negende boek van haar met wederom Patrik Hedström en (zijn vrouw) Erica Falck in de hoofdrollen.

Alleen de kaft vond ik al super mooi en het verhaal sprak me meteen aan. Je leest per hoofdstuk in het heden en verleden, iets wat zeer fijn leest en niet verwarrend is. De andere personen zoals de collega's van Patrik zijn als vanouds en het voelt gelijk als thuiskomen, aangezien ik de rest van de boeken ook heb gelezen. Het verhaal zit erg goed in elkaar alleen merkte ik toch wel welke kant het opging hoewel ik 1 ding niet had kunnen raden.

Twee verhaallijnen, één in het heden en één in het verleden die op het eerste zicht niets met elkaar te maken hebben. Hoewel... Uiteindelijk houd alles op een bizarre manier met elkaar verband. Voor de thriller liefhebber een echte must om te lezen!

Een dikke 5 sterren van mij!

Ook te lezen op mijn blog: http://www.iliveformydreams.com/?p=50549