Namens de fb pagina Kinderboeken mocht ik het boek Allard en de magische toverstaf lezen.
Een kinderboek voor kinderen van 7-9 jaar.

Op de cover zie je een jongetje, een hond en een uil in mooie frisse kleuren. Het past perfect bij het verhaal alleen doet de donkere rood/bruine rand een beetje afbreuk aan het geheel. Deze rand stoort me ook een beetje.

De auteur van dit mooie boek is Fiona Hack. Voor mij is ze onbekend maar daarom is het juist leuk dat ik dit boek mocht lezen.

Het verhaal:
Allard heeft alles wat hij zich kan wensen. Toch verveelt hij zich. Behalve zijn spelcomputer heeft hij geen vrienden en zijn ouders hebben het te druk met hun advocatenkantoor. Zelfs de au pair, uit Rusland, heeft geen aandacht voor hem. Hij wil graag een held zijn, dan hoeft hij de pestkoppen uit zijn klas niet meer te zien. Als hij op de kermis een bijzondere zuurstok krijgt, wordt alles anders.

“In zijn dromen is hij altijd de held”


Mijn mening:
De personages heeft Fiona goed weten neer te zetten. Aan sommige personen krijg je meteen een hekel en bij een ander krijg je juist medelijden.
Het boek is in een mooie, duidelijke taal geschreven en de hoofdstukken zijn in een goede lengte. Elk hoofdstuk heeft een titel en ze wisselen elkaar af van werkelijkheid naar fantasy. Het lettertype is mooi en groot genoeg om het ook voor kinderen makkelijk leesbaar te maken. De tekeningen bij het verhaal zijn erg leuk en geven het boek iets extra’s.

Het verhaal heeft een duidelijke boodschap voor jong en oud. Het gaat over eenzaamheid en pesten. Duidelijk iets om over na te denken.

FOUTEN WORDEN GOED GEMAAKT

Met plezier heb ik het boek gelezen en geef het daarom 4 sterren