Second life is het tweede boek van S.J. Watson, wiens debuut Before I Go to Sleep internationaal hoge ogen gooide. Het boek is verfilmd met o.a. Nicole Kidman in de hoofdrol.

Julia is fotografe. Ze woont in Londen, is gelukkig getrouwd met Hugh, een chirurg, en samen hebben ze een zoon, Connor. Dan krijgt Julia het vreselijke bericht dat haar geliefde zusje Kate, die in Parijs woont, daar is overvallen en vermoord. Die gebeurtenis brengt niet alleen veel herinneringen boven bij Julia aan haar vroegere leven, maar zal ook het leven dat ze nu leidt voorgoed veranderen.

S.J. Watson heeft een adembenemend goede psychologische thriller neergezet waar vele grote namen een voorbeeld aan kunnen nemen. Pagina voor pagina wordt de lezer meegezogen in een verhaal dat meer lagen kent dan een uit en meer intriges dan verkiezingen in een corrupt land. Het wordt al snel duidelijk dat ht hele verhaal voortkomt uit verkeerde keuzes van Julia, zowel in het verleden als in het heden. Waar√≥m ze die verkeerde keuze maakt wordt echter steeds duidelijker. De plot is goed, de karakters beter en het einde is briljant. (Door: Jannelies Smit)