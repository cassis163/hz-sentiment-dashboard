Annie is 15 jaar oud wanneer zij haar moeder aangeeft bij de politie voor haar verschrikkelijke daden als seriemoordenaar. Annie wordt in afwachting van het proces tegen haar moeder in het gezin van psycholoog Mike geplaatst. Onder haar schuilnaam Milly probeert zij hier rust te vinden en haar trauma’s te verwerken. Mike begeleid haar hier in maar vergeet de problemen die spelen in zijn eigen gezin. Het gezin biedt niet de stabiele en veilige omgeving waar Milly zo naar op zoek is. Moeder Saskia verliest zichzelf in een wereld vol drank, drugs en buitenechtelijke relaties. Dochter Phoebe hunkert naar aandacht, aandacht die Milly “ofwel pappa’s nieuwste project” wel lijkt te krijgen. Phoebe en haar vriendinnen richten hun pijlen daarom op Milly, zij wordt het slachtoffer van hun vele pesterijen.
Ali Land weet op sinistere wijze het leven van Milly in beeld te brengen. Langzaam komen de trauma’s die Milly in haar jeugd bij haar moeder ondergaan heeft naar boven. Zal Milly haar ernstige psychische problemen kunnen overwinnen of zal er toch iets “slechts” in haar naar boven komen.? Een boek wat lang blijft hangen en diepe indruk heeft gemaakt.