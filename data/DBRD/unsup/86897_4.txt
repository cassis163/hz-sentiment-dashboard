Het boek
In ‘God sta mij bij want ik ben onschuldig’ vertelt auteur Arjan Visser over zijn familiegeschiedenis.

Wanneer Visser te horen krijgt dat zijn jongere zuster in Spanje is opgepakt voor drugshandel en in de gevangenis is beland, zoekt hij haar op. Twee jaar eerder vertrok zij met haar man en zoon naar Andalusië om te gaan handelen in tropische vogels.

Wanneer Visser voor de tweede keer naar Spanje vertrekt, nu om het proces tegen zijn zus bij te wonen, besluit hij een artikel over het proces en het Spaanse gevangenisleven te schrijven. Dit in plaats van het boek waarvan hij de verhaalcontouren reeds voor ogen had. Het onderzoek en de gesprekken die hij voert met diverse betrokken, als research voor zijn artikel, roepen echter allerlei vragen op over zijn eigen familiegeschiedenis.

Hij denkt terug aan de zakenreizen van zijn vader die aan het hoofd stond van een exportbedrijf in sinaasappels dat later failliet zou gaan. Maar ook aan de vele vakanties die het gezin aan de kust doorbracht. Aan de 21 jarige Fina, die ook nog geruime tijd bij het gezin in Nederland heeft gewoond en later werd vermoord door haar moeder. Waarom werd er nooit over de moord op Fina gesproken? Wat is het aandeel van zijn vader in deze gebeurtenis en waarom werd het enige tastbare bewijs hieraan, een oude Spaanse krant, verstopt?

Hij duikt in het verleden van zijn vader. ‘God sta me bij want ik ben onschuldig’ is het waargebeurde verhaal van een zoon die meer en meer te weten komt maar met des te meer vragen achterblijft.
Het artikel dat Visser wilde schrijven over het proces, wordt een boek over zijn familiegeschiedenis. ‘God sta mij bij want ik ben onschuldig’ is geboren.

Visie van de recensent
Visser moet veel kritiek en discussie binnen zijn familie trotseren om zijn boek het daglicht te laten zien. Zo geeft zijn moeder aan dat ze het niet zal lezen omdat ze zelf wel weet hoe het écht gegaan is.

Omdat het boek gebaseerd is op herinneringen en statements van anderen, wordt de grens tussen werkelijkheid en fictie hier en daar bereikt en verwordt tot één van de vele mogelijke reconstructies van wat er in het verleden heeft plaatsgevonden.

Visser weet op haarscherpe wijze de geschiedenis weer te geven. In een combinatie van humor en tragiek doet de auteur zijn verhaal. De hoofdpersonen weet hij raak neer te zetten zodat je als lezer een helder beeld van hen krijgt en ook de couleur locale zijn van een fraaiheid die het boek eer aan doen.

Slechts één ding is zeker: niets is wat het lijkt!

Over de auteur
Visser (1961) is schrijver en journalist. Hij is verantwoordelijk voor de interview-reeks De Tien Geboden voor dagblad Trouw. In 2003 debuteert hij met de roman ‘De laatste dagen’, genomineerd voor de AKO Literatuurprijs en bekroond met zowel de Anton Wachter- als de Geertjan Lubberhuizenprijs. Daarna volgden de romans ‘Hemelval’ en ‘Paganinipark’. Zijn vierde boek, ‘Hotel Linda’ uit 2012, werd in het Duits vertaald en onderscheiden met de Else Otten Übersetzerpreis 2014. ‘God sta mij bij want ik ben onschuldig is zijn vijfde roman.

Uitvoering
Uitgeverij Atlas Contact
Paperback, 240 pagina’s
ISBN 9789025447007

Over Hanneke Tinor-Centi
Hanneke Tinor-Centi (1960), communicatiemanager, tekstschrijver, boekrecensent en blogger. http://hanneketinorcenti-blog.simplesite.com/