Voor het chocolademeisje in jou…

Isa heeft de chocoladefabriek van haar vader overgenomen. Ze denkt alles onder controle te hebben De juiste mensen om zich heen. Samenwerking, verbinding en vertrouwen staan hoog in het vaandel bij Isa. Samen met Pierre, Joan en Sien heeft ze een gezonde chocolade op basis van kruiden ontwikkeld een afslankchocolade, die de naam Chocija krijgt en waarmee ze de wereld willen veroveren.
Ze is er vast van overtuigd dat dit gaat lukken en dat haar vader trots op haar zal zijn.

De relatie met haar ouders is niet echt goed. Haar vader bemoeit zich te veel met de fabriek volgens Isa. Bovendien heeft hij alleen maar negatief commentaar. Dit leidt er op een gegeven moment toe dat haar vader zich volledig distantieert van de fabriek en privé wordt er alleen nog maar het hoognodige gezegd.

Isa is gescheiden en heeft twee zoons die bij haar ex wonen.

Dan volgt de zoetwarenbeurs die een doorbraak moet worden voor Chocija. Voordat ze vertrekt checkt ze nog even haar mail en ziet de bevestiging van Sir Johnson over de afspraak op de beurs die ze de dag erna hebben i.v.m. de afslankchocolade. Ze ziet ook een mail van haar vriend Stef die o.a. schrijft “Ik voel het niet meer, ik maak een eind aan onze relatie”. Geen lekker begin van deze beurs, maar Isa is gefocust op Chocija en wil zich profileren, zodat het echt een succes wordt.

Als ze op de beurs arriveert ziet ze Pierre, maar geen Joan of Sien. Pierre vertelt haar waarom. Weer een tegenslag, maar Isa gaat door en maakt er het beste van.
Tijdens de beurs vraagt ze zich af of ze Pierre wel kan vertrouwen. Ze geeft zich zelf antwoord: Natuurlijk hij werkte al voor haar vader. Ze overleggen alles en hij is de beste verkoper die er bestaat. Weer terug thuis neemt ze Carla haar secretaresse in vertrouwen en is blij dat ze haar hart heeft kunnen luchten.

Wat is er allemaal aan de hand? Waar zijn Joan en Sien? Waarom komt Sir Johnson niet opdagen?

Isa heeft veel zorgen. De nasleep van de beurs heeft veel van haar gevergd. Op aanraden van haar zoon Jasper gaat ze een weekje naar Cyprus. Dit verandert haar leven drastisch en ze komt tot inzicht.

Het zijn niet de anderen die mijn gevoel negeren. Ik doe het zelf.

Weet Isa de fabriek van een faillissement af te houden en wat vinden haar ouders van Isa en hoe het gaat met de fabriek?

Deze roman is niet alleen spannend, maar geeft je als lezer ook ruimschoots inzicht in het handelen en denken van Isa. Krijg je antwoord op de vragen: Waarom verlaat iedereen haar? Waarom kan ze nooit iets goed doen in de ogen van haar ouders? Waarom denkt ze dit en doet vervolgens het andere? Waarom kan ze niet van de chocolade afblijven? Hoe eenzaam kun je je voelen? Een waar stukje psychologie die mij als lezer ook tot nadenken heeft gezet. Jeugd, opvoeding, (zelf)vertrouwen, steun, afwijzing, praten, emoties delen en sterk zijn spelen hier een grote rol in.

De auteur weet mij te boeien tot de laatste bladzijde, verwoord de gedachtegang en handelswijze van Isa perfect. Heeft een fijne toegankelijke schrijfstijl. De roman is een lang verhaal zonder echte hoofdstukken, maar dit is niet hinderlijk..

Kortom een fijn spannend boek waarin van alles gebeurt en ook nog leerzaam is. Waar we allemaal iets van kunnen opsteken. Inzicht kunnen krijgen in ons zelf en misschien een vicieuze cirkel kunnen doorbreken en niet meer op dieet hoeven.
Met genoegen gelezen.

Als je die ook weggeeft, zul je een boze vrouw zijn. Dan word je leeg. En holle vrouwen eten zich vol.