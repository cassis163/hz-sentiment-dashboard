Al een tijd staat hij in mijn boekenkast en ben ik enorm benieuwd naar het boek van Jojo Moyes - Voor jou. Niet vreemd dat ik benieuwd ben want 3 miljoen exemplaren zijn er van deze roman over de toonbank gegaan. Verder hoor ik alleen maar lovende woorden over de boeken van Jojo Moyes en vooral deze.

Op de cover van Voor jou staat: "Dit boek ontroert tot op het bot. Echt een aanrader." Achterop: "zakdoeken bij de hand houden" en "waterproof mascara is een vereiste". Nou dat belooft wat, heb ik tranen na dit boek gelezen te hebben? Ik laat het jullie zo weten.

De eerste paar bladzijdes moest ik even in het verhaal komen.Vooral het zeuren van Louisa maar dat veranderde gelukkig en kwam ik door deze verandering in het verhaal en was het moeilijk weg te leggen. Ik heb gelachen om de band tussen Louisa en Will. De manier waarop ze tegen elkaar praten en met elkaar omgaan is leuk. Voor iemand die nooit het werk heeft gedaan gaat ze goed om met Will en gaat ze zelfs de strijd aan met zijn doel. Ze wil hem het leuke van het leven laten inzien en dat brengt leuke situaties met zich mee.

En dan het antwoord, tranen of geen tranen? Tranen! De tranen liepen over mijn wangen en waren niet te stoppen. Ik heb dit niet vaak maar ik was zo in het boek getrokken en leefde zo mee dat ze gewoon over mijn wangen rolden en ik ze niet tegen kon houden. Voor mij een geslaagd boek met een lach en een traan gelezen.