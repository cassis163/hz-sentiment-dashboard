Harry Bosch is de verteller geworden van zijn eigen avonturen. Dat is even wennen, maar het verschil met de boeken die in de derde persoon zijn geschreven, is uiteindelijk niet zo groot. Op de een of andere manier blijft er altijd afstand bestaan tussen Harry en zijn lezers.
In dit boek gaat het om een onopgeloste zaak die Harry steeds maar dwars is blijven zitten. Bij zijn speurtocht krijgt hij te maken met ex-collegaÂ’s, de FBI, oude en nieuwe verdachten, en met oude bekenden. Ook nu weer blijkt dat het moeilijk kan zijn om te bepalen waar je loyaliteit moet liggen, en dat goed en slecht soms nauwelijks van elkaar te onderscheiden zijn. Het is voor de lezer verleidelijk om een positie in te nemen, maar daar moet je dus mee uitkijken.