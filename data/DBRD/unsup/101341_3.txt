Meedogenloos is een los boek geschreven door twee auteurs die nog nooit hebben samengewerkt, en nooit in duovorm een boek hebben geschreven.
Beide hebben wel individueel boeken uitgegeven.
Meedogenloos is uitgebracht in februari 2018, door LetterRijn uitgeverij. Het boek is in verschillende winkels verkrijgbaar voor de prijs van 17.50 euro. Hiervoor heb je 272 pagina’s leesplezier.
J. Sharpe is een Nederlandse schrijver, en is een pseudoniem van Joris van Leeuwen, hij werd geboren op 1986 in Rotterdam. Opvallend is dat hij dyslectisch is, waar hij op de middelbare school met name last van had. Hierdoor krijgt hij mij respect toch een beetje meer, als zijnde auteur. Hij heeft altijd liefde gehad voor lezen en schrijven. Na zijn schooltijd heeft hij extra (schrijf) cursussen gevolgd om zijn taalachterstand weg te werken. Zijn werk valt in te delen onder thrillers, fantasy, moderne horror, Science fiction en spanning. Hij staat erom bekend verschillende genres door elkaar te gebruiken.
M. Skaye Is een Nederlandse schrijfster, geboren in Amsterdam (1972). Melissa Skaye is ook een pseudoniem voor Melissa Bielsma-Schaij. Melissa heeft drie broers en een zus. Op haar dertiende verhuisde ze naar Hoorn. Over alle gebeurtenissen in haar leven schreef ze vele dagboeken en zo is haar passie voor schrijven ontstaan. Met succes reed Melissa op haar pony Pretnes wedstrijden in de ZZ-dressuur. Door de hoge leeftijd van het dier en de komst van haar gezin is Melissa met de ruitersport gestopt en heeft ze zich volledig gestort op het schrijven. Ze is bekend geworden met haar fantasyreeks Jeremy Jago. Melissa schrijft voornamelijk fantasie en thrillers.
Het is de eerste keer dat ik een boek van beide auteurs lees.
Het boek meedogenloos (achterflap)
Nadat hun ouders zijn vermoord, slaan de zusjes Mandy en Lisa Peeters op de vlucht. Het belastende bewijsmateriaal dat ze bij zich dragen, maakt dat ook zij moeten vrezen voor hun leven.
Vier jaar eerder verdween de toen dertienjarige Californische India Johnston spoorloos. Ze duikt buiten het zicht van haar familie op in de gedwongen prostitutie in België. Dan is er een klant die zich haar lot aantrekt.
Tim Bosman en Suzanne Meyer hebben elkaar na het verbreken van hun relatie al ruim zeven jaar niet meer gezien. Tim heeft in de journalistiek te maken met uiteenlopende zaken, waarbij hij niet altijd vrienden maakt. Als de omstandigheden Tim en Suzanne weer bij elkaar brengen, staat hun leven op het punt voorged te veranderen.
Op het eerste gezicht lijken dit drie op zichzelf staande gebeurtenissen. Schijn bedriegt…
Wat vond ik van dit boek?
Ik vind het moeilijk om dit boek de beoordelen, daar ik eigenlijk na een nacht te laten bezinken, nog niet goed weet wat ik van dit boek vind. Vind ik het boek slecht, nee. Vind ik het boek dan goed? Ook niet.
Wat vind ik goed aan het boek? Je zit vanaf pagina 1 in het verhaal. Er is een begin (die niet gelijk duidelijk is), maar waarvan je wilt weten hoe dit verhaal gaat lopen. Het boek is dus echt een boek dat je blijft lezen, je in principe je nachtrust kost, omdat dit boek in een keer uitgaat. Je stelt jezelf continu vragen, waarop je in het boek antwoorden wilt krijgen. Het onderwerp kruipt je onder je huid. Te erg voor woorden, zeker omdat je weet in je achterhoofd, dat er in deze corrupte wereld, echt van deze rotte figuren lopen, dat er echt meisjes ergens ondergronds vastzitten. Dit beklemd je. Het is wat dat aangaat luguber.
Waarom vind ik het boek dan ook niet goed? In eerste instantie vind ik het boek geen thriller, het lijkt alsof je naar een waargebeurd verhaal kijkt. Een waargebeurd iets dat echt luguber is, maar dat maakt het naar mijn mening geen thriller, heb geen moment een angstgevoel of spanningsboog meegemaakt. Daarnaast wil je zo graag door lezen, daar je antwoorden wilt, maar de antwoorden blijven uit. Het open einde in dit boek stoort me. Daar het onderwerp zo beklemmend is, wil je graag weten hoe het afloopt. Daarom lees je door. Maar hoe spijtig ook, het verhaal heeft geen einde.
Dus hoe ik dit boek heb ervaren is erg dubbel. Ik wilde blijven lezen, dat maakt een boek doorgaans goed, maar als het plot je met zo n onvoldaan gevoel achterlaat, beklemmend hoe dit ook (denk ik) in realiteit speelt. Is voor mij een domper.
Niet extreem goed dus, maar ook niet extreem slecht. Ik ga dus voor de middenweg en geef dit boek 3*.