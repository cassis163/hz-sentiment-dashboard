Mysterieus, Merkwaardig, Magisch & Mooi!
Anna voelt een verbintenis met de sterren, ze heeft geen idee waarom. Ze woont in een normaal dorp met haar oma en de kat Murk, vlakbij de plaats waar ze ooit ten vondeling is gelegd, toen ze nog maar een baby was. Buurman Tumbledin gedraagt zich heel vreemd in de speeltuin. Ze komt erachter dat mensen dingen voor haar achter houden. Op een avond staat haar leven op zijn kop. Dan komt ze erachter dat er magie bestaat en een andere wereld. Ze komt erachter waar ze echt vandaan komt. Ze valt van het ene avontuur in het andere. Ze moet de leeuwensteen veilig zien te stellen voordat het kwaad ermee aan de haal gaat: Jaldaboth.
Magische wezens, magie en een andere wereld. Ze zijn zeer beeldend op papier gezet. Het boek leest vlot en zou je ook makkelijk kunnen voorlezen. Het boek moet echt even op gang komen. Je leert Anna steeds beter kennen en wilt weten wat er aan de hand is. Wel had ik een beetje moeite om mijn aandacht vast te houden. Op sommige momenten was het enorm spannend en op andere momenten was het rustig. Ik heb ook vrij lang over dit boek gedaan. Het heeft alle ingrediÃ«nten die ik in een fantasy verhaal zoek. Maar toch kon ik het makkelijk wegleggen. Het was geen echte pageturner voor mij. Vooral de avonturen en de spannende momenten heb ik enorm van genoten. Het is zeker een aanrader voor fantasy fans. Jong en oud!
Het einde is vrij open. Dus er komt hopelijk nog een vervolg. Ik ben benieuwd hoe het verdergaat met de personages!
De vormgeving is mooi, vooral door de cover en het leeslint. Een avontuurlijke uitstraling.
Dit boek zat al een tijdje in de gedachten van de auteur. Ze begon er pas echt veel aan te schrijven/werken toen haar zoon werd ontvoerd door zijn vader naar het buitenland. Ze is ook op tv geweest en heeft haar zoon terug gehaald met John van den Heuvel. Dit boek is een afsluiting voor die periode voor de auteur. Een deel van de opbrengsten gaat naar de stichting van Het vergeten Kind.

Ik geef het boek 4**** (Cijfer:8)