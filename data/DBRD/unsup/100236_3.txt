De verwisseling verteld het verhaal van de indentieke tweeling Melina en Gillian. Voor de grap ruilen zij een avond van plaats en doen zich voor als de ander. Maar dan slaat het noodlot toe. Een van de zussen wordt vermoord. Vastberaden om te achterhalen wat er is gebeurd gaat de overlevende zus op zoek naar antwoorden. Dit brengt haar in een web van intriges, leugens en gevaar. 

Nadat ik al meerdere boeken had gelezen van deze schrijfster toch ook maar vol goede moed aan dit boek begonnen. En ik moet zeggen, hij begon heel sterk. Direct was ik getriggerd om verder te lezen en te achter halen hoe het nou zat. 

Echter, hoe verder ik in het boek kwam, hoe meer moeite het mij kostte om mijn aandacht vast te houden. De manier van schrijven maakte het voor mij steeds ongeloofwaardiger alsof het boek echt uit 2 delen bestond wat maar bij elkaar werd gezet. En dit terwijl de bewoording van het boek juist vlot weg leest zoals alle boeken van Brown. 

Het kostte mij dan ook echt tijd om me door het boek heen te wurmen. Toch ben ik wel blij dat ik het heb gedaan. Het boek heeft een verassende wending genomen, waardoor het toch weer spannend wordt.  Al met al een redelijk tot goed boek, maar geen favoriet. Brown kan zoveel beter!