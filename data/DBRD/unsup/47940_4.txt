Met dank aan Tinteling Romance voor het vooruitleesexemplaar van ijskoud verlangen.
Af en toe eens een boek waar een ertotisch kantje aanzit vind ik leuk om te lezen. Moeten we hier als vrouw voor beschaamd zijn? Ik denk het niet, wie kent niet de populairste serie in dit genre vijftig tinten grijs?
Dit boek heeft dus ook een erotisch kantje maar heeft een heel andere stijl of de bovenvermelde reeks.Het is het eerste deel in de Boys of winter serie. In het Engels zijn er al meer boeken van deze auteur beschikbaar, maar in het Nederlands zou ze zeker wel eens een gevestigde waarde kunnen worden in dit genre.
Het verhaal:
Brent Oliver is een professionele ijshockeyspeler en brengt de zomer met zijn maten al feestend door in zijn thuis door Minnesota, wanneer de club hier achter komt, zijn ze helemaal niet tevreden en willen ze dat hun goudhaantje zijn gedrag verbeterd en stellen ze een lifestylecoach aan om hem in toom te houden.
Deze lifestylecoach is Aubrey , zij leeft voor haar werk en is het gewoon om met lastige cliënten te werken, voor haar werk is ze heel discreet en praat ze met niemand over haar cliënten die vaak beroemde mensen of sporters zijn.
Eén avond laat ze zich volledig gaan met haar zus, dit loopt volledig uit de hand en ze wordt wakker in een vreemd bed.
In het bed van wel een heel aantrekkelijke man…
Dit blijkt later haar nieuwe cliënt Brent te zijn.
Aubrey heeft nog nooit moeten samenwerken met zo’n lastig exemplaar als Brent hij maakt haar helemaal gek, gek van verlangen….
Maar hier gaat zij mooi niet aan toegeven. Er staat immers in het contract dat je niet mag beginnen met cliënten. Als dit maar goed afloopt….

Mijn mening:

Het verhaal begint meteen leuk op het feestje en de gênante morgen waarbij Aubrey wakker wordt in het bed van Brent. Er volgen leuke discussies tussen de twee en je voelt als lezer al onmiddellijk de seksuele spanning tussen hen.
Het leuke aan boek ook, is dat er weer eens een ander thema naar voor komt en niet expliciet de Dominante man is de baas over het naïeve meisje. Helemaal niet het geval in dit boek, ook krijgen we een uitgebreid verslag van hoe mestrubatie eraan toe kan gaan als je helemaal gek van verlangen bent en er niet aan toe wilt geven.
Gedurfd, maar leuk om te lezen.

Het boek is niet een en al seks het verhaal in het boek is meer dan oké, je leeft je volledig in het verhaal in. Wat ik leuk vind, dat het niet ‘plat’ is. Ik durft het zelf te vergelijken met de boeken van Jodi Malpas.
Het is een leuk feelgood boek, met een goed verhaal en een goed plot. Er zitten ook leuke wendingen aan. Het is natuurlijk geschreven volgens het ‘klassieke’ feelgood patroon, maar je blijft als lezer geboeid, je hebt niet het gevoel het is er eentje van de zovelen. Dus goed werk Grey!
Een aanrader voor iedereen die zalig wil wegdromen bij het liefdesleven of het gebrek eraan van personages.

Wanneer komt deel 2? Deze serie wil ik volledig lezen.
Kleine waarschuwing: Eens je begint heel moeilijk opzij te leggen!