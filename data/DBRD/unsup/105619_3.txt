Tom Hunt is een voorstander van lokale en seizoensgebonden producten. Hij geeft dan ook duidelijk per seizoen voor een aantal groenten verschillende kooksuggesties. Hierbij verspil je niets. Zelfs de zaadjes van een chilipeper worden benut. Ook worden suggesties gedaan voor het vervangen van één van de genoemde producten met een andere seizoensgroente. Bij de recepten zijn de groenten die dan in het seizoen zijn leidend, maar hier en daar wordt ook een enkele suggestie gegeven voor een bijgerecht als vis of vlees. Bij iedere groente staan steeds drie eenvoudige basisrecepten, gevolgd door drie wereldgerechten en daarbij worden suggesties gedaan voor variaties erop. Ook het verwerken van restjes komt aan bot en niet onbelangrijk; hoe je de groenten het beste kunt bewaren. Bij iedere groentesoort staan ook foto’s en tekeningen.

Gegrilde Aubergine
Voor 5 tot 6 personen als bijgerecht
Het gegrilde vruchtvlees van een aubergine smaakt voortreffelijk. Het doet me denken aan Marokko, waar de aubergine wordt geserveerd op borden met gebakken vis en citroen. Aubergine heeft tijd nodig om gaar te worden, dus de barbeque of grillpan moet niet gloeiendheet zijn; je zult de temperatuur steeds moeten aanpassen, zodat de aubergine door en door gaar wordt.

2 aubergines (ongeveer 500gr.)
Milde olijfolie
Steek de barbeque aan, laat de kolen witheet worden en laat iets afkoelen. Of zet een grillpan op middelhoog vuur. Snijd de aubergine in de lengte in plakjes van 1cm dik. Bestrijk met olijfolie en bestrooi met zout. Leg op de barbeque of in de grillpan en gril aan beide kanten tot de aubergines zacht en gaar zijn. Bestrijk ondertussen steeds met olie; aubergines zijn het lekkerst als ze hier en daar licht aangebakken en op andere plekken goudbruin zijn. Serveer warm of koud.

De aubergines hebben wij als bijgerecht bij de hoofdmaaltijd gegeten. We vonden ze zonder kruiden een beetje flets. Dat kan ook aan de versheid van de aubergines hebben gelegen. Uiteindelijk weet je niet hoe vers iets is als je het koopt. De restanten heb ik de volgende dag op boterham gegeten met wat tomaat en kaas. Heerlijk. Ik had de aubergines in de grillpan gebakken. Wellicht dat de barbeque een lekkere rooksmaak toevoegd die je in de grillpan niet krijgt.

Zoals gezegd is Tom Hunt voorstander van regionale producten die je veelal op de lokale markt kunt kopen. Toch verwijst hij met grote regelmaat naar de groenten afdeling van de supermarkt. Dit vind ik op zich verrassend, als voorstander van duurzaam en biologisch koken zou je verwachten dat de in plastic verpakten groenten in de supermarkt hem minder aan zouden spreken. Ik heb door dit kookboek behoefte gekregen om mijn eigen groententuin uit te breiden zodat je zeker verse groenten hebt.

Ik heb voor het recenseren het kookboek verschillende keren doorgebladerd en gelezen. Het valt me op dat de rug van de kaft nu al behoorlijk gescheurd is. Op zich niet onoverkomelijk, maar wel jammer.