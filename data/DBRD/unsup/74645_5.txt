Rêve is een student Nederlandse taal en literatuur, haar broer een student Informatica. Alles loopt op rolletjes totdat haar broer overlijdt door een sprong van een brug. Rêve en haar familie hebben erg veel moeite om de dood van Justin, de broer van Rêve, te verwerken. Rêve beseft na de dood van haar broer dat haar studie helemaal niet bij haar past en ze besluit het leger in te gaan. Justin was nameljik altijd al betrokken bij Syrië en de mensen die daar wonen. Rêve vindt dat ze de passie en droom van haar broer moet waarmaken.

Van Voorst laat duidelijk zien hoe moeilijk het verlies van een familielid kan zijn, daarnaast laat ze ook zien hoe lastig het is om in een oorlogsgebied te leven en te werken. Tevens toont de schrijfster het leven van een soldaat, het doel van een missie in een oorlogsgebied.

De schrijfster heeft een intrigerend en aangrijpend boek geschreven. Van Voorst laat Rêve worstelen met schuldgevoelens en verdriet. Van Voorst laat je achter met een onbehagelijk gevoel over het verhaal. Je vraagt je af waarom het zo mis kan lopen met een persoon. Van Voorst toont schuld en verdriet, waardoor het boek erg intens wordt, en mooi.