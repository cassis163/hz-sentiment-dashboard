!In deze review komen spoilers en mijn ongezouten meningen in voor!
Review 58#

Zag dat dit boek besproken werd op tv (DWDD) en moest en zou hem hebben. Wie wil er nou niet een boek over nerds (nou deze nerd stond te popelen om het te lezen.) Sprong daarom een gat in de lucht toen ik las dat ik een exemplaar gewonnen had op Hebban (dank je wel!) Het boek is wat hoger dan normaal en heeft een mooie kaft vol nerdheid. De achterkant vertelt mij dat dit een ode aan de nerd is.

Het verhaal:
Emilio Guzman en Thijs van Domburg zijn nerds. Van alle kanten wordt hun al jaren duidelijk gemaakt dat ze niet helemaal normaal zijn. Als ze nou van die jonge, knappe, hyperintelligente wetenschapsnerds waren die bij DWDD over bitcoins komen vertellen… Maar nee, ze zijn échte nerds. Gamende, striplezende Lord of the Rings-kijkende nerds. Wanneer ben je er één en hoe kom je daarachter? Hoe ga je om met je nerdy kind, geliefde of collega? En schuilt er niet stiekem in iedereen een nerd? In Nerds! maken Emilio en Thijs je wegwijs in de wondere wereld van de nerd. Met vaart, humor en kennis van zaken laten ze zien dat nerd-zijn niets is om je voor te schamen en geven ze antwoord op prangende vragen als: wie is er beter – DC of Marvel? In welke volgorde kun je Star Wars het beste kijken? En wat is nu precies het verschil tussen een strip en een comic? Van superhelden, fantasy en sciencefiction tot action figures en bordspellen: dit boek is een ode aan de nerd. Geschreven voor doorgewinterde nerds, bijna-nerds, stiekeme nerds, en instapnerds. En voor normale mensen, die de nerd beter willen leren kennen!
!Spoiler alert!
De auteurs Emilio Guzman en Thijs van Domburg zijn nerds en hebben dit boek geschreven voor mede nerds van alle vormen en maten en voor de mensen die de nerd beter willen leren kennen. Ze nemen je mee in de wereld van de nerd en leggen van alles uit. Er worden een hoop onderwerpen besproken zoals: Wat is een nerd, soorten nerds, de habitat van de nerd, fanfiction, boeken, comics, anime, manga, films, tv-series, muziek, verzamelingen, plekken/reizen voor de nerd, larp, jargon en nog veel meer. Als je even iets niet begrijpt, maak je geen zorgen, want dan popt het wolkje NerdAlert op. Er volgt daarna een uitgebreide uitleg van het woord/onderwerp. Het boek zit vol mooie afbeeldingen en komt ook met tips voor boeken, comics, films, tv-series, reisjes enz. Het eindigt met de top 25 grootste franchises van dit moment.

Een boek door nerds, voor nerds en mensen die nerds beter willen begrijpen.
Hele mooie kaft en het boek zit vol met mooie afbeeldingen.
Lekker veel humor, er worden ook een hoop tips wat betreft films, comics enz. gegeven en aan het einde van het boek een lijst met de top 25 van de grootste franchises van dit moment.
Ik herkende mezelf helemaal in dit boek.
Werd vroeger altijd gepest, omdat ik een nerd was (hoge cijfers en nerdinteresses.) Toen was het niet zo leuk om dat genoemd te worden, maar nu draag ik de titel met eer en is de nerd los.
Soms las het als een schoolboek. Aan de ene kant wel leuk, maar aan de andere kant ook wat minder.

Conclusie:
Leuk boek door nerds, voor nerds en mensen die de nerds beter willen leren kennen.
Mooie kaft, afbeeldingen en de meningen van de auteurs waren geweldig.
Vond mezelf helemaal terug in dit boek.

Cheen