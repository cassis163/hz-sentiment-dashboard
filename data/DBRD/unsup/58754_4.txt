Andalusië, sprekend tot de verbeelding van zovelen, boeken te over van reisgidsen tot geschiedkundige werken maar een Arabische zomer is dan wel eentje dat eruit springt. Het kan zowel de culturele reiziger, de geïnteresseerde in geloofsovertuigingen en de poëzieliefhebber bekoren. Prachtig als een boek aan zoveel verwachtingen kan voldoen. Ook wie zich niet tot bovenvermelde groepen geroepen voelt zal dit boek kunnen smaken. Je vindt hier geen reeksen van opsommingen van dynastieën maar twintig mooie verhalen van sterke vrouwen al dan niet gesluierd. Deze verhalen zullen zeker geen algemeen beeld geven van hoe de vrouw in deze gouden islamperiode leefde maar je krijgt wel een beeld hoe deze vrouwen de geschiedenis bepaalden. En eerlijk is eerlijk, er ging ook hier voor mij een wereld open over hoe Spanje en onze contreien deze Moorse invasie benader(d)en. Echt een aanrader voor ieder die net dat iets meer wil weten over het leven in Andalusië, begeesterd is door poëzie of gewoon graag goede verhalen leest! ’t Is altijd prachtig om dergelijk weggestoken stukken geschiedenis te lezen.
http://www.boekensite.gent/node/338