De tekst op de achterkant van het boek belooft wat. Het idee is in ieder geval vernieuwend.

Het boek is verdeeld in drie delen en komt in het eerste deel wat traag op gang, maar dat ontmoedigt niet om verder te lezen. De nieuwsgierigheid wordt zeker geprikkeld. Je wilt meer weten over die mysterieuze Geiger en zijn bijzondere beroep. Ondanks de uitgebreid beschreven gruwelijke dingen die hij doet, ontstaat sympathie voor de man. Zijn partner Harry lijkt in eerste instantie een meegaand en nerdachtig type, maar gaandeweg blijkt hij meer kwaliteiten te hebben. Ook tot zijn eigen verbazing. De rest van de karakters had nog iets verder uitgewerkt kunnen worden, vooral In Ezra en Lily had meer gezeten.
Als het verhaal in deel 2 en 3 goed loopt, wordt de spanning goed vastgehouden. Het leest redelijk vlot, met hier en daar wat gecompliceerde zinnen en zeldzame woorden. De ontknoping van het verhaal is helaas een stuk minder origineel dan de rest, een typisch Amerikaans dertien in een dozijn filmeinde.

Al met al een origineel boek. Een prima debuut en, gezien de mogelijkheid, zeker rijp voor een vervolg.