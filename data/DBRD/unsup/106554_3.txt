Voor dit boek mocht ik voor De Club van Echte Lezers en recensie schrijven. Erg leuk om te doen. In dit boek wordt precies 1 jaar uit het leven van Otilla McGregor beschreven. Dit wordt gedaan aan de hand van e-mails, dagboekfragmenten, sms’jes, transcripten van sessies bij een verslavingstherapeut, kassabonnen etc. Deze diversiteit werkt soms verwarrend. Ik vond het boek in het begin niet gemakkelijk te lezen, echter in de tweede helft was ik gewend aan de verschillende vormen van tekst weergave en vond ik het ook leuk. De grote vraag is natuurlijk wat is ‘Stervensgelukkig’ In het einde van het boek wordt dat op een mooie manier beschreven. Boek is een dagboek uit het turbulente leven van een jonge vrouw met drank en diverse affaires, die het niet makkelijk heeft, maar aan het einde toch het geluk vindt.