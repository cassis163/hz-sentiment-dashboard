Wat een fris (!) en vrolijk boek van Marianne Busser & Ron Schröder!
Elk dier begint met 'Wist je dat...' en eindigt met '...dat is wel een beetje raar...dit is allemaal echt waar!'. Die herhaling vinden kinderen fantastisch en binnen twee bladzijdes 'zingen' ze de zinnen mee.
De poepende olifant en de spugende kameel zijn de viespeuken in het boek en de muis, de kangoeroe en de giraf zorgen voor de nodige 'voorlichting'.

En dan de tekeningen...
De illustratie aan de binnenkant van de kaft is al om in te lijsten. Een mengeling van foto's, tekeningen en 'verfwerk' maakt de illustraties door het hele boek bijzonder en dynamisch.

Kortom een aanrader voor het veelvuldig voorlezen tijdens de Kinderboekenweek (thema: Raar, maar waar!) én daarna!

Vrolijke groet,
Fien de Voorleesfee
www.voorleesfee.nl