Soms vraag je je af waar een auteur het idee haalt voor de titel van zijn/haar boek. Dit was ook zo het geval met De nacht van de blauwe eekhoorns. Ik had nog nooit een blauwe eekhoorn gezien maar na het lezen van dit boek weet ik dat het maar “a figure of speech” is.
John heeft zijn leven volledig op de sporen. Om zijn saaie baan een beetje op te fleuren, gaat hij geregeld op citytrip waarbij hij zijn heil zoekt bij escortmeisjes.
Zijn grootste zwakte is meisjes in een stewardessuniform. Als hij Sabine en Saskia ontmoet gooit dit zijn hele wereld om.
Frisse cover met 2 stewardessen op lijkt me in eerste instantie dat dit boek een leuk tussendoortje wordt.
Niets is minder waar. De auteur heeft een luchtige schrijfstijl met leuke dialogen. Vlot geschreven met de perfecte gentleman in de hoofdrol.
Een verhaal waar je niet teveel moet bij nadenken maar dat je toch laat inzien dat geluk en ongeluk in een heel klein hoekje kan schuilen en dat een ongeluk nooit alleen komt. De nacht van de blauwe eekhoorns is een geslaagd debuut van deze auteur.