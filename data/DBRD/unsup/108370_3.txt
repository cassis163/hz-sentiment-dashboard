Een week na het lezen van het boek weet ik eigenlijk niet zo goed wat ik er nou van vind. Op zich is het verhaal aardig, spannend doordat je wilt weten of de hoofdpersoon haar verdwenen man nog vindt. En tegelijkertijd zijn er een aantal verhaallijnen gewoonweg irritant. Geheimen die je allang kunt raden en die steeds geheim worden gehouden. Alsof de lezer het op een bepaald punt nog niet doorheeft. Bijna beledigend. Dus ja, wel leuk of niet leuk? Ik neig steeds meer na het laatste, terwijl ik toen ik het boek net uit had best enthousiast was.