De cover is mooi en pakt je gelijk. Met een aantal trefwoorden en een aparte titel ben je meteen nieuwsgierig om het boek op te pakken en als je de achterflap leest voel je de spanning maar heb je gelukkig zo een geringe informatie dat het verhaal alle kanten op kan gaan en je snel wilt gaan lezen.

Het verhaal gaat over Dana die met haar klas naar Texel gaat voor een week. Ze vertrekken per touringcar maar als ze door een tunnel rijden is er een geweldige explosie. Dana raakt samen met Mirko afgesloten van de rest , weten niet wat er is gebeurd en proberen een uitweg te vinden.

Het verhaal wordt vertelt met een wisselend perspectief, dat van Mirko en Dana. Twee personen die voor de explosie elkaar wel vaag bleken te kennen maar nooit echt contact hadden gehad. Op elkaar aangewezen leren ze elkaar een beetje kennen maar misschien nog wel meer zichzelf.

De wisseling in perspectief is bijna kenmerkend voor de jeugdthrillers van Tardio en geeft een goed totaal plaatje van het geheel. Het leest prettig en lekker weg en de schrijfster weet van de eerste bladzijde te lezer te boeien en mee te voeren naar een einde dat inslaat als een bom.

Ik heb wel één negatief puntje en dat is dat dit boek gewoon te dun is! En dus te snel uit. Voordeel dan van is wel dat de uitgeverij het ook voor een leuke prijs op de markt heeft gebracht waardoor het ook ideaal is als kennismaking met deze schrijfster maar je bent gewaarschuwd want het smaakt al snel naar meer !