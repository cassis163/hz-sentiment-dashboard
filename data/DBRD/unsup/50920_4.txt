Het boek vertelt het verhaal van Perle en Stacha, een identieke Joodse tweeling met donkere ogen en blond haar. Nadat ze met hun moeder en Zeide (opa) in Auschwitz aankomen vallen ze op en dr. Mengele neemt ze op in zijn tweeling/ mischling programma.
Onder een dekmantel van vriendelijkheid tegen de kinderen, voert dr. Mengele, zoals bekend, de meest gruwelijke medische experimenten uit, ook bij de twee meisjes.
Op een gegeven moment verdwijnt Perle en Stacha weet te overleven tot de Duitsers vluchten. Samen met Feliks, ook een helft van een tweeling, weten ze ook uit Auschwitz te vluchten, om op zoek te gaan naar Stacha, waarvan Perle overtuigd is dat zij nog ergens moet leven.
Perle wordt meer dood dan levend aangetroffen in Auschwitz als de Russen het kamp bevrijden, knapt weer op maar heeft een volledig geheugenverlies. En dan begint de zoek tocht naar hun andere helft.

Een zeer aangrijpend boek. Een boek geschreven als een fictieve roman, waar ik wat moeite mee heb. Immers een Perle en Stacha zullen onder andere namen best echt bestaan kunnen hebben. Sterker nog ik ben er een van een tweeling met blond haar en donkere ogen (als kind) en ik vroeg me steeds weer af, als wij eerder waren geboren, hadden wij dit kunnen zijn? Daarbij, deze gruwelijkheden verzint geen mens.

Het boek is geschreven vanuit de 12-jarige tweeling, al is de taal van een volwassene. Maar doordat het makkelijk leest, is dat niet storend. Het ene hoofdstuk vertelt Perle en het ander Stacha, goed gevonden, omdat de meisjes beide andere dingen mee maken en anders tegen zaken aan kijken.

Na het overleven van het kamp en dr. Mengele, begint als ze bevrijd zijn het overleven in de zoektocht na elkaar, wat een net zo'n grote, afschuwelijke opgave blijkt te zijn.

Een boek om stil van te worden.