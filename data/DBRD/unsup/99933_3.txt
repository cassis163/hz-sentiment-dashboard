In Camino vertellen Graeme Simsion en Anne Buist het verhaal van de Amerikaanse Zoe en de Engelse Martin, allebei van middelbare leeftijd. Zij lopen ieder de Camino, een bedevaartstocht van Cuny naar Santiago de Compostela. Allebei hebben ze hun redenen om aan de Camino te beginnen. De hoofdstukken wisselen af tussen het perspectief van Zoe en het perspectief van Martin. Dat werkt erg goed in dit boek.
Het boek begint wat traag, maar naarmate het boek vordert word je het verhaal ingetrokken en ga je mee op reis en worden de personages interessanter. Martin en Zoe komen zichzelf tegen, zoals ze al voorspeld was.
Net als het Rosie-project is het een heerlijke feelgoodroman, die je in een keer uitleest. Graeme en Anne hebben de Camino zelf ook twee keer gelopen en hopen dat het boek anderen ook inspireert. Je krijgt er in ieder geval wel zin in om te gaan. Zelf halen ze voor in het boek Tennesee Williams aan: Er komt een moment dat je moet vertrekken, zelfs als je bestemming niet vastligt.