Een boek dat je aangrijpt vanaf het begin. Je weet van tevoren waar het over zal gaan, maar dat het zo heftig is, daar kan je jezelf niet tegen wapenen.
Een boek dat eigenlijk een “reader” zou moeten zijn voor politieagenten in opleiding, voor de mensen van alle justitionele afdelingen in Nederland. Over hoe het niet moet ….
Een persoon al beschuldigen zonder rechtspraak, een persoon (een jongen nog) zo beschadigen aan het begin van zijn leven. Het zou niet moeten kunnen.
Het overkomt Anna's zoon, en het overkomt helaas ook andere mannen/jongens in Nederland. Ik heb enorm veel bewondering voor de moeder, ik weet hoe het voelde (….. ja mijn zoon maakte iets dergelijks mee), maar dat zij haar gevoel, woede, onmacht maar ook liefde op deze manier op papier kan zetten, met medeneming van “de andere kant”, echt – petje af.
Dit boek is zeker een aanrader voor alle ouders met tieners, maar zeker ook voor de tieners zelf. Dit boek waarschuwt, dit boek laat zien hoe beschuldigingen verstrekkende gevolgen kunnen hebben.
Dit boek verdient de debutantenprijs. Mijn stem heeft het.