Wauw, dit is zo'n boek waarvan ik na het lezen even moet 'bijkomen'. Het verhaal begint met vaart en humor - we (mens/lezer) krijgen een grappige en confronterende spiegel voorgehouden over onze gedragingen en gewoontes. Wat Anne-Claire al schreef; er is niemand beter geschikt om de mensheid en het leven op aarde door een andere bril te bekijken dan een intelligent buitenaards wezen. Dit levert grappige situaties op - gewoon een heel leuk en fijn te lezen boek. Maar gaandeweg wordt het verhaal serieuzer en op het laatst vooral heel erg ontroerend. Op een zeker punt (als je het gelezen hebt, weet je wel waar) moest ik ook denken aan het nummer 'Everybody's Free (To Wear Sunscreen)' - inclusief bijbehorend blij-melancholisch 'ja, dat is de zin van het leven!' gevoel. Ik geloof dat ik toen pas ging beseffen hoe briljant mooi ik dit boek vind...