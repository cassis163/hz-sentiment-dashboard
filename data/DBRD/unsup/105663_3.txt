In 2015 heb ik dit boek een keer geleend van een vriendin, een echte aanrader zei ze. Of ik het daar nu mee eens ben, mwah niet echt. Het is geen slecht boek dat zeker niet, maar ook niet wonderbaarlijk.

Ten eerste moet ik zeggen dat ik de de boeken van Suzanne Vermeer enorm herkenbaar zijn door haar eigen schrijfstijl. Haar boeken hebben een duidelijke verhaallijn, lezen makkelijk weg en vaak heb je al gauw het idee dat je weet wie de dader is, maar uiteindelijk wordt je dan toch verrast.

Bella Italia past precies in dit rijtje. Het is een prima vakantieboek met een verhaal wat makkelijk weg leest. De sfeer van het boek past bij het verhaal en vooral het plot vond ik het beste stuk van het boek. De rest is als een kabbelend beekje wat zich voort beweegt, tot aan het einde de stroomversnelling komt.