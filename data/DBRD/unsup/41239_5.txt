Een "ouderwetse" Harlan Coben. Een pageturner pur sang.
Waarom Caught is vertaald naar Verzoeking kan ik echter niet plaatsen.
Verzoeking is een supersnel verhaal met geloofwaardige wendingen. De verschijning van enkele oudgedienden uit andere Coben-verhalen kwam wel wat geforceerd over. Dat doet verder niets aan het verhaal af. Toen de clou rondom Dan Mercers dood aan het einde ontrafeld werd, werd mijn vermoeden bevestigd. Dat was echter geen smet op het verhaal, omdat je bij Harlan Coben nooit zeker weet wat er gaat gebeuren.
Harlan Coben is een meester in het opbouwen van een (com)plot en de daarbij behorende spanning. Je wilt per se weten of alle theorieÃ«n die door je hoofd schieten waar zijn. En daarin blijkt de uitzonderlijke klasse van Coben: hij weet je altijd weer te verrassen.