Een adembenemend epos is deze 'vertelling' door de Georgisch/Duitse schrijfster Haratischwili (1983, Tblilisi). Want eigenlijk vertelt ze in verhaalvorm aan haar nichtje Brilka wat haar familie in ruim een eeuw heeft meegemaakt, te beginnen bij het leven van haar overgrootmoder Stasia, die in 1900 werd geboren. Met daaraan voorafgaand een proloog, die o.a. vertelt over het magische chocoladedrankje dat de vader van Stasia ooit bedacht en dat een rol blijft spelen in alle verhalen. Verhalen die nauw met elkaar samenhangen en waarbij ook personen worden betrokken die niet tot de familie Jasji behoorden maar wel een grote rol speelden in het leven van de familieleden. Een belangrijke figuur is Kostja, de zoon van Stasia en de grootvader van vertelster Nitsa. De karakterontwikkeling die hij doormaakt is zeer overtuigend beschreven. Van de anderen ook, maar zijn rol is uiterst belangrijk in de samenhang van de verhalen. Het is een behoorlijk dik boek, waar je van smult, de uitvoering is prachtig en de verhalen geven je een geweldig beeld van de familiegeschiedenis, maar zeer zeker ook van de tragische en wrede geschiedenis van GeorgiÃ« en Rusland. Onweerstaanbaar!