Don zoekt een vrouw, Rosie zoekt een vader. Dat is het gegeven dat die twee bij elkaar brengt. Don stelt hoge eisen aan een levensgezel. Rosie weet sinds haar 12de dat haar vader niet haar biologische vader is. Helaas kan haar moeder haar geen verdere details geven omdat ze op jonge leeftijd is verongelukt. Omdat Don geneticus is, heeft hij de toegang tot een lab om dna te testen van mogelijke kandidaten die Rosies vader kunnen zijn, en dat zijn er heel wat. Rosie voldoet totaal niet aan het beeld dan Don heeft van zijn toekomstige echtgenote. Toch blijven ze naar elkaar toe trekken. Een goed lezer heeft wel door waar dit eindigt. De weg ernaar toe is vermakelijk door de missers die Don maakt in zijn pogingen zich in te leven in de wereld van een ander.

Een leuk boek om te lezen. In het begin moest ik er wel in komen. De stijl waarin het geschreven werd, sprak mij helemaal niet aan. Weggelegd en enkele weken later kwam ik het weer tegen op mijn iPad. Toch verder gaan lezen. Als je eenmaal aan de stijl waarop Don 'praat' bent gewend, is het superleuk, maar ook een verhelderende kijk in het denkwereldje van iemand die autistisch is. Stereotype, en vast hier en daar wat opgeleukt om het komisch te houden. Ben benieuwd naar het tweede deel!