Kate is docent Engels, maar aan een baan raken is zo simpel nog niet. Na een hele hoop teleurstellingen, besluit ze onder impuls van haar beste vriendinnen Sophie en Anna een taartenwebshop te openen. Al heel snel zit de Nederlandse media achter de webshop en baant Kate zich een weg doorheen het iets meer glamoureuze leven dan voorheen. Maar ook in deze wereld is niets wat het lijkt en lijkt Kate de dieperik in te gaan...

Voor de meeste hoofdstukken zijn er de voicemailberichten van Kate weergegeven. In het begin zijn het vooral afwijzingen van sollicitaties, maar gaandeweg worden het meer en meer journalisten die haar bellen. Af en toe zit er in dit stuk-voor-het-hoofdstuk een kleine tip. Wat gebeurt er in het hoofdstuk?

Tijdens het lezen dacht ik heel vaak aan Becky Bloomwood (Shopaholic-reeks) of Bridget Jones. De stunten die Kate uithaalt, zijn echt zo na√Øef en grappig zoals bovenstaande personages. Al ergerde ik me er wel af en toe aan. Naar het einde toe veranderde mijn houding naar Kate wel en krijg ik zelfs even medelijden met haar.

Het einde van het boek vind ik fantastisch. Dit gevoel had ik onder andere ook bij "Glazuur" van Lisette Jonkman. Zo'n echt haha-boontje-komt-om-zijn-loontje-hoofdstuk(ken). :-D

De schrijfstijl zit vol met zelfspot en spot. Eigenlijk hoe ik zelf ook wel schrijf (in een verhaal dat nog nooit iemand onder ogen gekregen heeft).

Het eerste deel van het boek vond ik gewoon goed, het einde vond ik fantastisch, vandaar de 3,5* (3 op Hebban) voor dit boek. Het is geen boek dat ik heeeel goed vond, maar wel een boek dat ik me enige tijd zal herinneren. Vooral om het einde. ;-)