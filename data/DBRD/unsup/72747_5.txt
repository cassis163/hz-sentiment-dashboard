De crucifix killer is het debuut van Chris Carter, en wat een debuut! Ik kijk nu al uit naar zijn volgende boek, met hopelijk dezelfde hoofdpersonen.
In De crucifix killer zijn deze hoofdpersonen Robert Hunter en zijn kersverse partner Garcia. Vanaf het eerste moment voel je je verbonden met deze hoofdpersonen. Het doorleefde van Hunter, en de vastberadenheid van een groentje, Garcia.
De details van de autopsie zijn gruwelijk goed, en ook de moorden worden misdadig goed beschreven.
Het is moeilijk iets over dit boek te schrijven zonder het verhaal prijs te geven. Toch nog even dit:
Het heeft zowel iets weg van Thomas Harris' Red Dragon en Silence of the Lambs als de boeken van Dan Brown. De plotwendingen volgen zich in een razend tempo op en de plot is magistraal.
De crucifix killer is een pageturner eersteklas. Als je er eenmaal aan bent begonnen, laat het je niet meer los!