Sam Copeland begint met een leuke boeken reeks. 'Kasper wordt een kip' is het eerste deel en valt bij mij en bij mijn zoon van 10 jaar erg in de smaak.

Hoe zou iemand reageren als hij opeens in een dier kan veranderen? Hoe gek zou de wereld er dan uit zien en hoe reageert de wereld op jou? Dat en nog veel meer 'echte' feiten kom je samen met de schrijver (hij komt ook in zijn eigen boek voor) te weten in dit boek.

Dit boek doet mij denken aan de boekenreeks van Liz Pichon ( de Tom Groot boeken). Vele grappige woordspelingen en vele leuke illustraties. Ideaal voor kinderen omdat elke bladzijde weer een feestje is om te zien.
Dit boek is geschikt voor kinderen van 8 tot 10 jaar, maar omdat er vrij veel moeilijke, Engelse woorden in voor komen is het ook prima voor oudere kinderen (vele volwassenen zullen dit ook leuk vinden).

Dit boek geven wij 5 van de 5 sterren. *****