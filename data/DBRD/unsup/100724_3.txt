De boeken van Hans Mijnders handelen altijd over actuele thema's. Bijzonder mooi opgeschreven is het niet, het is geen stilistische hoogvlieger. Dat geldt ook voor zijn nieuwste boek. Er ligt wel duimendik de moraal bovenop: pas op met challenges. Het kan allemaal uit de hand lopen. Goed vind ik dat het einde niet rooskleuriger is gemaakt. Als zo'n challenge fout afloopt, kan je hele leven verwoest worden. Naast de geijkte liefdesperikelen een vlot leesbaar verhaal voor tieners met een dikke waarschuwende vinger. De christelijke achtergrond komt slechts sporadisch naar voren. Voor de niet kritische lezer of lezers die opzien tegen ingewikkelde en lijvige boeken is dit een goed alternatief.