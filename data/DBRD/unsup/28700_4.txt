Accordeonmisdaden' van Annie Proulx is een keten van levensverhalen van migranten in de VS aangetrokken door de Amerikaanse droom. Een oude accordeon vormt de verbinding. Vooral een verhaal van 'overleven' aan de onderkant van de samenleving en de enorme druk van tegelijkertijd behoud van eigen cultuur en aanpassing aan de heersende normen. En de prijs die daarvoor betaald moet worden. Erg overweldigend door de beeldende manier van schrijven, zodat alle scenes haarscherp op je netvlies staan. Uiteindelijk ook wat teveel voor iemand die niet bekend is met alle subculturen en verschillende accordeonstijlen, dus halverwege gestopt. Misschien later een keer uitlezen (of opnieuw beginnen).