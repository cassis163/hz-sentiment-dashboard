Buiten is het grijs en grauw. Binnen lees ik 'En dan nu het goede nieuws'. Een boek dat je verwarmt in deze koude, donkere dagen. De verhalen zijn goed geselecteerd en laten je kennismaken met mooie mensen die iets goeds proberen bij te dragen in omstandigheden die vaak minder positief zijn. Aanstekelijk! De verhalen zouden niet misstaan in de bijlage van een krant. Soms zijn ze wel erg uitgesponnen. Iets meer ingedikt zouden ze nog meer kracht hebben. En mooie foto's van al die inspirerende personen zouden ook niet misstaan hebben.