De roman ‘Woodstock’ gaat eigenlijk helemaal niet over het legendarische ‘love and peace’-festival wat in 1969 vlakbij de gelijknamige plaats heeft plaatsgevonden. Je krijgt er als lezer wel zijdelings veel informatie over.
Het boek vertelt over een echtpaar uit New York dat zijn intrek neemt in de B&B van Marti. Ze zijn naar de plaats Woodstock vertrokken omdat David, een toneelschrijver, graag een stuk wil schrijven over de donkere kant van het festival. Hij denkt in Woodstock inspiratie te vinden. Nola, zijn vrouw en restaurateur van antieke meubelen, gaat met hem mee. Ze proberen zwanger te worden, of in ieder geval….David wil graag vader worden, Nola twijfelt nog en gebruikt in het geheim de pil.
Nola vindt in het gastenboek op hun kamer brieven van een man die hij schrijft aan zijn zoon Nicky. Nicky is op 6 jarige leeftijd tijdens het festival in 1969 verdronken in een vijver op het terrein.

De roman is vlot geschreven en leest prettig. Er gebeurt niet veel, en er zijn veel passages met informatie die niet echt bijdraagt aan het verhaal of de personages. De brieven aan Nicky zijn prachtig en ontroerend! Al met al een niet onaardig boek, helaas heeft de schrijfster niet alles uit het verhaal kunnen halen.