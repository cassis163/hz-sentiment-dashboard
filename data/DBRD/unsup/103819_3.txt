Diversiteit speelt een grote rol in 'Overgave'. Ik ben een groot voorstander van diversiteit in boeken en ik ben blij dat ook in NA’s steeds meer verschillende groepen een stem krijgen. Ik las al eerder (Engelse) boeken over twee mannen, maarOvergave was voor mij een eerste kennismaking met een lesbische romance. Ik kan dus enkel op basis van dit boek spreken, maar ik ben bang dat het niet echt iets voor mij is. De sfeer tussen twee vrouwen wist mij niet zo te pakken. Misschien kwam het ook wel een beetje door de schrijfstijl, maar ik vond vooral de steamy scènes een beetje tegenvallen. De spanning kwam voor mij niet zo goed over en het pakte mij niet zoals een heterostel of zelfs homostel dat normaal gesproken wel doet. Heel erg jammer en hierdoor kwam het hele boek wat minder op mij over. Ook vond ik de diversiteit soms een beetje too much. Ik heb geen idee of het zo is, maar het leek alsof Ana en Nathalie alleen maar lesbische stellen als vrienden hadden. Ongeloofwaardig much?

Wat ik wel heel erg tof vond is de wereld rondom ballet. Ik heb daar dus echt helemaal niets mee, maar dit was zo tof neergepend. Ik vond het een van de fascinerendste delen van het boek. Het is de auteur echt goed gelukt om de hele wereld rondom het ballet mooi en levensecht op papier te zetten. Ik voelde de pijn en de vermoeidheid van de dansers en ik zag alles zo goed voor me. Melissa Brayden schrijft met een bepaalde omschrijvende schrijfstijl en hierdoor zag je alles zo goed voor je, alsof je een film aan het kijken bent. Loved it!

Ik had van te voren verwachten dat de rivaliteit tussen Ana en Nathalie een grote rol zou spelen, maar dat viel een beetje tegen. De spanning en rivaliteit tussen hen verdwijnt al vrij snel. Ook hebben ze allebei niet zo’n sterk en op zich zelf staand karakter en dat is jammer. Ja, ze hebben allebei hun eigen karaktertrekjes en ze zijn echt heel verschillend, maar dit liep niet zo goed door in het hele boek. Ik had juist wat extra spanning en meer ‘geruzie’ tussen die twee willen zien.

'Overgave' heeft helaas mijn verwachtingen niet helemaal waar gemaakt, maar alsnog is het een fijne en goede toevoeging aan de NA’s die Nederland al rijk is. Ik vond de uitwerking soms iets minder, maar alsnog is het een aanrader als je op zoek bent naar een nieuwe NA die diversiteit bevat.