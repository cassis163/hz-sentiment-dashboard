Clive Cussler heeft met de stille zee een nieuw deel geschreven in de Oregon-serie. De Oregon is een schip vol met technologie en de leider van de special forces groep die op de Oregon hun thuisbasis heeft is Juan Cabrillo. Juan en zijn team hebben alles en kunnen alles, onbeperkt geld, identiteiten en wapens die ze inzetten om de wereld een zetje in de goed richting te geven. In dit verhaal zijn er drie verhaallijnen: er is een stuk van een satteliet neergestort in de Argentijnse Jungle en die moet opgehaald worden, er is een schat verstopt op de bodem van een put en er is een onderzoeksteam ingesneeuwd op de Zuidpool.
Cussler heeft een heerlijk jongensboek geschreven in de vorm van een avonturenroman. Het is continu spannend, technisch en de wapens vliegen je om de oren. Dat is ook wel weer eens leuk. Het is een heerlijk niets-aan-de-hand boek dat zich goed laat doorlezen en toch ook vermaakt. Juan is een sympathiek personage en het is erg knap hoe Cussler de verschillende verhaallijnen bij elkaar weet te brengen. Het is wel een beetje een mannenboek, dus vooral voor de liefhebbers van Baldacci en de James Bond films.