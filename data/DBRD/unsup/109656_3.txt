Bontebrug is een dorp in de Achterhoek. Bontebrug is alles wat je je bij een dorp op het platteland voorstelt: "ons kent ons", verveling, schuurfeesten met veel alcohol en brommers.Robert groeit hier op en maakt hier zijn vrienden, waaronder Bertje een jongen die in alles zijn tegenpool is. Het is echter een vriendschap die voor het leven is. Na zijn middelbare school verhuist Robert naar Amsterdam waar hij gaat studeren aan de Kunstacademie. In Amsterdam maakt hij kennis met het leven in de hoofdstad in al zijn facetten. Wanneer Bertje is overkomt wordt Robert gedwongen na te gaan denken over waar en waarmee hij zijn verdere leven wil invullen.

Jonah Falke (1991) is naast schrijver ook beeldend kunstenaar en muzikant. Dat is zeker te merken in zijn schrijfstijl. Hij maakt overwegend korte beeldende zinnen. Hierdoor is het voor de lezer mogelijk een mooi beeld te krijgen van wat de schrijver bedoeld en gaat het verhaal duidelijk leven.

"Zijn hoofd is net iets te bruin voor de tijd van het jaar en zijn tanden net iets te wit voor een kettingroker. De roem is hem niet naar het hoofd gestegen maar zijn hoofd wel naar de roem."

Hoewel de schrijver de verschillen tussen het leven op het platteland en het leven in de stad af en toe wat clich√©matig beschrijft wordt dit nergens echt storend. Gedurende het verhaal wordt helder welke keuze de hoofdpersoon gaat maken waardoor het einde van het boek niet als een verrassing komt.
Toch lukt het Falke je tot het einde met plezier het boek te laten lezen, niet alleen door zijn vlotte, beeldende schrijfstijl maar ook door de goed gedoseerde humor .