Future Popes of Ireland van Darragh Martin, een voor mij onbekende schrijver, was voor mij een echte ontdekking. Het beschrijft de familiegeschiedenis van de familie Doyle waar een drieling geboren wordt terwijl er al een dochter, Peg, is. Kort daarna overlijden zowel vader als moeder en zorgt oma voor de vier kinderen. Daarbij heeft ze een favoriet, John Paul, waarvan ze hoopt dat hij de eerste Ierse paus zal worden. Dat het katholicisme een hele grote rol in Ierland speelde ten tijden van dit verhaal (1979-2011) is evident en het speelt ook een grote rol in het boek. Het is een soms schrijnend verhaal over broers en zussen die heel verschillend zijn, waar ruzies ontstaan, onbegrip ontstaat en het laat ook de invloed van hun land, Ierland, zien. Ik heb regelmatig google erbij gepakt om nog meer achtergrond te hebben bij het verhaal. Omdat Martin ook nog eens goed schrijft, vond ik het een prachtige roman die een grote indruk achterlaat.