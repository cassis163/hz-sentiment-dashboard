Een tante vraagt haar neef Guillermo (een freelance journalist met weinig werk) of hij onderzoek wil doen naar zijn overgrootmoeder omdat ze een familiestamboom wil maken, maar dat er over haar maar weinig bekend is en zij het familieverhaal compleet wil hebben.
Hij start een onderzoek, maar eenmaal begonnen kan hij niet meer ophouden.
Hij ontdekt dat Amelia (zijn overgrootmoeder) een uiterst bijzondere vrouw was.

Ze verliet met spijt in haar hart haar man en zoon voor een Pierre, waar ze verliefd op was en waarmee ze een politieke binding had, wat ze echter niet wist, was dat hij ook een geheim agent voor de Sovjet was.
Vanaf dat moment ontpopt Amelia zich van een slapende in een actieve spion, eerst opererend voor de Britten tegen de russen, en in de oorlog tegen de Nazi's, het verhaal is te groots om in een paar zinnen samen te vatten.

Het is dus het verhaal van Amelia, met als rode draad het verhaal van Guillermo die in zijn zoektocht naar het verleden van zijn overgrootmoeder zo'n beetje heel Europa doorcrosst.
Een pageturner las ik ergens, maar wel een dikke waar je maa liefst 830 bladzijden moet turnen, maar het is met zo'n vaart en zo boeiend geschreven dat het voor mij de volle 5 sterren verdiend, een geweldig boek, kortom.