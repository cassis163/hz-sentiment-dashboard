Dit is een kort verhaal geschreven door Anaïd Haen en Django Mathijsen, door Quasis uitgegeven in de eerst Young Adult editie van Splinters ( kort verhaal in pocketuitgave) van 2016.
Het verhaal is een Young Adult , we maken kennis met de16 jarige Malika. Ze moet de schildplicht overnemen van haar moeder om hun rijk Alandrië te beschermen tegen de onverslaanbare reuzen. Maar dit kan pas nadat ze de bloedlijn heeft veiliggesteld en dus moet ze eerst trouwen en kinderen krijgen met de man die haar stiefvader uitgekozen heeft.
Malika is eigenwijs en wil alleen maar trouwen met Karolus, waar ze gek op is. Ze gelooft niet in het lot en al helemaal niet dat de reuzen onverslaanbaar zijn . Ze gelooft haar stiefvader niet en gaat zelf op onderzoek uit.
Malika en Karolus hebben een plannetje…. Maar of het haar lukt?
Het verhaal heeft slecht 46 bladzijdes, hierdoor moet alles in een korte tijd verteld worden zonder dat het een onafgemaakt verhaal wordt en daar zijn de schrijvers zeker in geslaagd. Je leert Malika zodanig kennen dat je haar kan begrijpen en met haar mee kan leven. Je kan je verplaatsen in de omgeving waarin het verhaal zich afspeelt.
Het is een fantasy waar ook spanning in zit en het plot is, hoewel enigszins voorspelbaar, toch anders dan ik in eerste instantie dacht.
Voor dit korte verhaal geef ik 5 sterren.