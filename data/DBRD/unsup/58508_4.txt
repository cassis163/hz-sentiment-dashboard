Wat een mooie eerste kennismaking met Anja Feliers, erg jammer dat ik niet eerder de eerste vijf delen van haar over Kathleen heb gelezen om iets meer te weten over haar eerdere belevenissen.

Dit is de eerste thriller die ik lees van een Vlaamse schrijfster en smaakt zeker naar meer! Wat een snelheid heeft deze thriller, mooie korte hoofdstukken, afwisselend vanuit het perspectief van Sylvie, Kathleen, Josje en Opa.

Sylvie is een 31-jarige jonge vrouw die werkt voor radio en TV en haar moeder heeft verloren toen deze zelf 31 jaar was. Haar lichaam is nooit gevonden en haar vader is hertrouwd met de zus (Marianne) van zijn overleden vrouw, de tante van Sylvie en en haar zusje Xanne. Sylvie heeft een 7-jarige dochter, Josje, die voor 90% blind is en langzaam steeds meer loslaat dat ze â€™s nachts contact heeft met engelen, vooral haar oma is voor haar een beschermengel. De hoofdstukken van Josje zijn erg mooi geschreven, het onschuldige en eerlijke van de gedachten gang van een heel slim meisje van 7 jaar.

Als Sylvie tijdens een live uitzending van haar radio programma Nostalgie gebeld wordt door een vrouw die wel erg veel weet van haar moeder dat ze gaat twijfelen of het haar moeder zelf is of een persoon die meer over haar weet. In korte tijd gebeuren er zulke vreemde voorvallen binnen haar familie dat Sylvie zich afvraagt wie er achter deze acties zit.

Kathleen is psychologe, ze heeft een dochter Julie van haar ex Marc en heeft nu een relatie met Lucas. Haar moeder is net overleden en ze worstelt met haar eigen gevoel, haar huidige vriend trekt steeds meer naar zijn ex-vriendin Kristel en Kathleen is bij een reunie haar oude professor Lennert tegen gekomen waar ze als student een affaire mee had en die haar nu weer het hoofd op hol brengt.

Sylvie heeft erg veel aan de sessies bij Kathleen, somt neemt ze ook Josje mee, die heeft daar ook veel baat bij.

In deel 2 en 3 van deze thriller vallen de puzzelstukjes voor zowel Kathleen als Sylvie razend snel in elkaar, wat een super spannende thriller, echt een aanrader!