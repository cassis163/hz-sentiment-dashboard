Op de cover van Beschadigd “zweeft” een vrouw in het water. De kleurstelling is erg mooi en alles is een bij elkaar passend geheel. De cover heeft iets mysterieus en de vraag die bij mij dan boven komt drijven is: Wat heeft deze vrouw met het verhaal te maken?

Ika Gerritsen schreef als freelance journalist voor onder andere Ouders van Nu en Boek Magazine. Momenteel werkt ze als boekrecensent en verslaggever bij de Boekenkrant en is ze copywriter bij Alkmaar Marketing. Beschadigd is haar thrillerdebuut bij uitgeverij Letterrijn.

Beschadigd verteld het verhaal over Kirsten. Kirsten is het ondermijnende gedrag van haar vriend, Mark, zo beu dat ze besluit bij hem weg te gaan. Terwijl ze op het punt staat om weg te gaan, krijgt ze telefoon van haar moeder, haar oma is overleden. Ze besluit met haar moeder en haar stiefvader mee te gaan en verblijft gelijk een aantal dagen bij hun. Wanneer ze in het huis van oma zijn en haar moeder niet weet wat ze met het huis moeten, bied Kirsten aan om er te wonen en het voorlopig te huren van haar moeder. Een geweldig idee. Kirsten gaat opzoek naar iemand die een kamer wil huren en komt terecht bij Elise. Een leuke en gezellige meid waar ze vriendinnen mee wordt. Maar zodra Kirsten steeds meer aanwijzingen vind dat oma misschien niet verongelukt is, verandert dit de hele zaak.

“De storm van woede binnenin me is aangezwollen tot orkaankracht en ik heb al mijn zelfbeheersing nodig om dat niet te laten merken.”

Ondanks dat het geen heel dik boek is, neemt het je wel volledig mee in de zoektocht naar de waarheid. Kirsten wordt neergezet als een wat verlegen en naïeve jonge vrouw. Het heeft haar niet erg mee gezeten in haar leven. Ze heeft op jonge leeftijd al veel deuken opgelopen die haar hebben gevormd tot wie ze nu is. Kirsten wordt duidelijk op de voorgrond geplaatst, waardoor je een goed beeld van haar krijgt.
Het verhaal wisselt tussen de dingen die zich in het heden afspelen in het leven van Kirsten en dingen die in het verleden gebeurt zijn. De dingen die haar hebben getekend voor haar leven. Door deze afwisseling wordt Kirsten goed uitgediept en kun je beter begrijpen waarom ze bepaalde denkwijze heeft.

“Eens een zondares, altijd een zondares.”

Ik kreeg een beetje een Whodunnit gevoel bij dit verhaal. Door de manier waarop het geschreven is en de steeds wisselende verdenkingen van Kirsten.
Het begin van het verhaal komt wat langzaam op gang, de spanning had al wat eerder geïntroduceerd mogen worden. Het verhaal wordt eigenlijk pas spannend vanaf het punt dat Kirsten in het huis van oma gaat wonen en ze steeds meer bedenkingen krijgt over het “ongeluk” van oma. Zo ook met de tweede verhaallijn uit het verleden. Verder is het verhaal echt heerlijk geschreven. Veel vaart, korte hoofdstukken. Ika heeft een erg vlotte en vaardige pen. Ze bezigt nergens al te moeilijke taal en er zitten af en toe erg grappige beschrijvingen bij.

“Haar zilveren armbanden tinkelden teleurgesteld.”

Voor een debuut is het een erg goed geschreven verhaal. De spanningsopbouw kan nog wat aan gedaan worden, maar verder een goed boek. Leuke personages en 2 leuke verhaallijnen maken het tot een mooi geheel.

Spanning: 3,5
Plot: 4
Leesplezier: 4
Schrijfstijl: 4
Originaliteit: 4
Psychologie: 4

Met deze eindcijfers kom ik dan uit op een mooi gemiddelde van 4 hele sterren voor Beschadigd van Ika Gerritsen!