'Ik ben Dumplinâ€™, maar ook Will en Willowdean. Ik ben dik. Ik ben gelukkig. Ik ben onzeker. Ik ben stoer.'

Van uitgeverij Moon young adult, kreeg ik een exemplaar er was gevraagd mijn eerlijke mening te geven.

Ik had de aankondiging van dit boek al voorbij zien komen en het sprak mij direct aan: Mooie cover en een verhaal van een meisje met overgewicht die zich staande probeert te houden in een wereld waar uiterlijk heel belangrijk is. Eigenlijk is ze gewoon tevreden met zichzelf, maar als ze verliefd wordt, verandert dit.

Ik was heel benieuwd hoe ik, als 33 jarige zijnde, dit boek zou vinden. Nou moet ik wel bekennen dat ik vooral Young adult lees en ook chicklit kan waarderen. Dit boek is dan ook precies wat ik leuk vind. Willowdean is erg likabele en ik had haar graag als vriendin gehad als ik dezelfde leeftijd zou hebben. Het verhaal leest lekker vlot. Het enige minpuntje voor mij zijn de laatste paar zinnen. Ik zag op goodreads dat Julie Murphy een tweede deel gaat schrijven, ik zal het tweede deel dan ook zeker gaan lezen.

Is dit boek verplichte kost voor iedere 30-something vrouw? Nee zeker niet, maar degene die YA en/ of chicklit kunnen waarderen, raad ik zeker aan om eens kennis te maken met Willowdean aka Dumplin'.
Daarnaast durf ik te wedden dat, de volgende keer dat Dolly Parton op de radio is, ik terugdenk aan dit boek.