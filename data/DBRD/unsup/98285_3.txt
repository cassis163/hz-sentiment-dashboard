'Lucky Boy' is een verhaal over Soli en Kavya, twee moeders uit verschillende werelden. De één zoekt het geluk in een ander land en de ander bevindt zich al in het andere land en wil niets liever dan een kindje.

Beide krijgen waar ze naar zochten. Soort van. Niet op de manier waar ze op hoopten in ieder geval.En het gaat alles behalve soepel...

Het boek is heel mooi geschreven, zodanig dat je helemaal opgaat in het verhaal maar ook in de levens van de personages. Dit omdat je vanuit verschillende perspectieven kan lezen. De inleving in de verschillende culturen van de personages is een sterk punt van het boek.

Toch ging het lezen me niet altijd gemakkelijk af, vooral wanneer ik vanuit Soli's perspectief las. Ze kwam naïef en egoïstisch op mij over en dat beeld is niet meer weggegaan. Ik kwam daarom maar moeilijk door haar delen van het verhaal.

Desondanks las ik stug door, er waren genoeg vragen waar ik antwoord op wou. Wie heeft waar recht op? Zien ze het groter geheel wel of denken de personages alleen maar aan hun zelf? Is het groter geheel in hun situatie überhaupt wel zichtbaar?

'Lucky Boy' doet je nadenken over de keuzes die gemaakt worden en over het (on)recht dat geschiedt wordt. En misschien ga je net als mij zelfs nadenken over de titel, is het gemeend of is het sarcastisch bedoelt?

Het boek maakt één ding heel duidelijk: dat niets zwart-wit is. Aan alles zit twee kanten en soms wel meer.