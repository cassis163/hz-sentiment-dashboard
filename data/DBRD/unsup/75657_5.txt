Klein klein kleutertje is het 7de deel in de populaire reeks rond Helen Grace. Opnieuw een heel spannend verhaal, dat zich afspeelt in de tijdspanne van één dag. Net als de vorige boeken, leest ook dit verhaal heel vlot vooral door de korte hoofdstukjes.
Het is een vrij heftig verhaal waar de dader de moorden in hoog tempo pleegt. De vraag is uiteindelijk: zal de moordenaar gestopt worden?
We maken Helen Grace weer op haar kenmerkende manier mee. Ook het personage van journaliste Emilia Garanita leren we anders kennen. Het plot is opnieuw heel heftig en wordt er ook aandacht besteed aan de psyche van de hoofdpersonages.
Toch nog altijd een aanrader in zijn genre!