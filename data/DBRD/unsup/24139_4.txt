Rêve worstelt met het verlies van haar broer. Ze heeft spijt, want misschien lag het wel aan  haar dat hij gestorven was. Helaas kan ze de klok niet terugdraaien, dus besluit ze te doen wat haar broer niet kon afmaken: ze ging in het leger, waar ze mee naar Syrië trekt. Met haar buddy aan haar zijde gaat ze het gevecht aan en eenmaal ze terug thuis is, wilt ze eigenlijk niet liever dan terugkeren.

Door de Hebban Adventskalender won ik dit boek - dat eigenlijk pas in februari uitkomt - en, omdat ik het boek gratis kreeg toegestuurd, moest ik er een recensie over schrijven. Toen ik eenmaal het boek begon te lezen, was het anders dan wat je zou verwachten van deze titel. Wanneer je de cover dan nog eens goed bekijkt, zie je pas écht waarover het verhaal gaat: de harde realiteit van de oorlog. En die realiteit is bikkelhard. Eerlijk gezegd lees ik dan ook niet graag boeken die té actueel zijn, maar bij dit boek was dit geen probleem. Het boek is zo geschreven dat het vooral de gedachten van Rêve volgt.

Het boek heeft me echt wel bij de keel gegrepen en na het lezen van boek blijf ik er toch nog steeds aan denken. Je staat er toch wel eventjes bij stil. Het verhaal sleepte me mee en, ondanks dat ik ook niet graag oorlogsboeken lees, zat ik echt wel in het verhaal. Het heeft mij op de één of andere manier echt wel geraakt. Meer dan ik daarvoor gedacht had. Het toont namelijk vooral de psychologische kant van de oorlog en er wordt niet gefocust op gruwelijke gevechten.

Het is realistisch, actueel, indringend en het sleurt je mee. Een aanrader dus! Vandaar geef ik het boek vier en een halve ster!

[Een nog iets uitgebreidere versie verschijnt binnenkort op sterrenregen.wordpress.com]