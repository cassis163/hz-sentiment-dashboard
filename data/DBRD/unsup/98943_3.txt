Met 'Verdorven' weet Ellen Gerretzen een goede thriller neer te zetten, waarbij de wereldsteden Lissabon en Berlijn een personage op zich vormen. Het eerste waar ik aan dacht na het uitlezen van dit boek is dat het tijd wordt om deze prachtige steden met mijn eigen ogen te kunnen waarnemen.

De lezer wordt meegenomen in een speurtocht door Berlijn wanneer Wolfgang geconfronteerd wordt met de verdwijning van zwerver Jan, en de jacht op een seriemoordenaar wordt geopend. Treffende beschrijvingen zorgen ervoor dat de lezer het verhaal wordt ingezogen. Vermakelijke dialogen en introductie van verscheidene personages zorgen voor een prettige afwisseling in het verhaal. Ook is er aandacht voor de ontwikkeling en het verleden van hoofdpersonage Wolfgang, waarbij langzaam maar zeker de overgang naar deel vier wordt ingezet.

En de prangende vraag is daarom: Waar neemt Wolfgang de lezer in zijn volgende klopjacht mee naar toe?