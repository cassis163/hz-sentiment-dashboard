In het tweede deel van Irma Jouberts oorlogtrilogie staat Mentje centraal. Ze is aan het begin van het boek nog jong 8-9 jaar en woont met haar vader op een boerderij. Tijdens de eerste oorlogsjaren kunnen ze zich prima redden, maar als er Joden komen als onderduikers en ze worden verraden, stort het veilige leventje van Mentje in.
Ze wordt ondergebracht in het Verscholen dorp in Vierhouten, bij Joodse families die daar zijn ondergedoken.

Het is een fascinerend verhaal om te lezen hoe Mentje zich aanpast aan haar nieuwe leven. Vanuit het oogpunt van een jong kind, zijn een hoop dingen maar raar en stom. Irma Joubert weet het goed te verwoorden en Mentje begint als snel een plek in je hart te veroveren.

Na Het verscholen dorp, komt ze terecht in Arnhem, en maakt de Slag om Arhem volledig mee. Hier kruist haar pad ook die van een Zuid Afrikaanse parachutist, wat voor de rest van het verhaal van groot belang is.
Mooi is het als Mentje haar leven ook nog het leven kruist van Hildegard en Esther uit het eerste boek, en er worden ook alvast lijnjtes uitgezet naar deel drie.

Een indrukwekkend boek waar een stuk Nederlandse geschiedenis in is verwerkt, dat niet bij iedereen bekend is, maar wat prachtig is uitgewerkt. Gebruik makend van feiten en echte personen is het een bijzonder boek.

Ook in deel komt de Christelijke achtergrond van de schrijfster in het boek terug, de Bijbel en het Christelijke geloof zijn aanwezig in het boek, het is niet overheersend en lijkt het verhaal goed aan te vullen.