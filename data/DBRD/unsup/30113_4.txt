Surf!

Het verhaal neemt je mee in de gedachtengang van een 15 jarige puber. Hij verhuist met zijn moeder en zusje naar Cornwall om het contact met zijn oma te herstellen. Dit was na het dodelijke ongeval van zijn vader verbroken. Op de eerste dag in het nieuwe huis ontmoet hij zijn nieuwe buurmeisje Jade, en op hun eigen manier klikt het tussen hun. Jade neemt Sam mee op deze eerste dag naar de zee om te gaan surfen. En ondanks zijn angsten vanwege het verdrinken van zijn vader raakt Sam geobsedeerd door de zee, Jade en het surfen.

Het verhaal is geschreven vanuit de ik-vorm en wordt vertelt door Sam. Het boek leest makkelijk weg door de schrijfstijl al zijn sommige zinnen erg kort. Hierdoor komt het af en toe kinderlijk over maar is dat niet echt storend. Het is ook fijn dat de hoofdstukken niet al te lang zijn hierdoor kan je het boek wat makkelijker wegleggen.
Ondanks de makkelijk te lezen schrijfstijl komen er ook echte puber "problemen" aan bod. Zo wordt er in het boek openlijk gesproken over zowel alcohol en drugs gebruik (en misbruik) door de vriendengroep. En zie je een jongen veranderen van een jongen die luistert en naar school ging, naar een puber die voornamelijk liegt en spijbelt. Ook zie je een hechte vriendschap ontstaan ondanks dat hij de 'kook' is, je ziet hem groeien in de groep. Uiteraard ontbreekt ook de liefde niet in het verhaal en het uiteindelijke verdriet wat een verlies van zowel een eerste liefde als van een vriend met zich meebrengt. Het verhaal is leuk vertelt maar kent geen echte diepgang hoewel er volgens mij toch wel een boodschap in zit. Hoe jong je ook bent je bent niet onsterfelijk of onaantastbaar. en moeder natuur maakt nog altijd de dienst uit. Al met al een heerlijk boek om weg te lezen tijdens de warme zomeravonden.