Het verhaal gaat over gezinnen en personen uit verschillende landen voor en tijdens de tweede wereldoorlog. Het tweede deel uit de Century-Trilogie. Het eerst deel ging over de eerste wereldoorlog en nu is het de volgende generatie die beschreven wordt. De wereldgeschiedenis en daarin vervlochten de geschiedenis van de individuele mensen die het meemaken en ondergaan, dat wordt zo prachtig beschreven: fictie en non-fictie door elkaar. En het laat zien hoe veel persoonlijk leed er is geweest in de landen waar de oorlog gevoerd werd maar ook in Duitsland zelf, waar mensen die Hitler niet zagen zitten getroffen werden. En de aantallen doden die er gevallen zijn en hoe gemakkelijk de leiders daar mee omgaan terwijl het vaders, zonen en geliefden zijn. En op welke manier de vrouwen, die achterbleven daar mee om moesten gaan, Waanzin; huiveringwekkend beschreven!