Ik lees enorm graag Young Adults en vaak denk ik wat jammer dat men deze boeken er nog niet waren toen ik jong was. YA is genieten, gemakkelijk leesbaar en vaak wordt er wat uitgebreider stil gestaan bij een gebeurtenis. Het verhaal van Verity sprak mij enorm aan, een YA boek over WOII en het gaat over vrouwen en vriendschap.
Het boek is in twee delen geschreven. In het eerste deel komt het verhaal van Verity aan bod. Na een sprong uit het vliegtuig in Frankrijk is ze gevangen genomen de Duitse politie, de Gestapo. Ze moet al haar kennis van Engelse oorlogsvoering en geheime missies op schrijven. In het tweede deel van het boek heeft Kittyhawk haar verhaal geschreven.
Codenaam Verity komt moeizaam op gaan. Verity vertelt haar verhaal door alles op te schrijven. Heden en verleden wisselen elkaar af maar spannend wordt het niet. Gelukkig wordt het tweede deel wel spannend en worden dingen duidelijk en uitgelegd. Door het verhaal van Maddie begrijp je volledig wat Julie deed en vertelde. Een aantal zaken vind ik ongeloofwaardig, te luchthartig wordt er ingegaan op de gevangenschap door de Gestapo bijvoorbeeld. De achtergrond van het verhaal had een heel boeiend boek kunnen zijn, met aandacht voor vrouwen in oorlogstijd en vriendschap.
Elizabeth Wein heeft een goede poging gedaan maar haalt het echter net niet en dat is jammer. Het onderwerp is zeer boeiend en zeker voor jongeren van deze tijd die niet zoals ik zin opgegroeid met verhalen over de Tweede Wereldoorlog, omdat mijn ouders deze oorlog hebben meegemaakt.
Ik geef het boek 3 sterren, 2 voor deel I en 4 voor deel II en dat is gemiddeld 3 sterren