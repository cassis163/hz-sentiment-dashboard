Daan Heerma Van Voss het met De Laatste Oorlog een roman waar hij als schrijver en als historicus voor aan de bak moest. Het verhaal speelt zich af in het heden maar maakt voortdurend de afweging wat een persoon zou doen in een situatie van oorlog.

Abel Kaplan wekt op een islamitische school als administrateur. Hij is mislukt als schrijver en ook zijn huwelijk met de liefde van zijn leven Eva is op de klippen gelopen. Zijn huidige directeur is de nieuwe vriend van zijn ex maar ondanks zijn nieuwe vriendin Judith kan hij Eva niet vergeten. Het oorlogsdagboek van Judiths vader geeft hem een kans om het eindelijk te gaan maken als schrijver maar de zorg voor een Roma jongen die hij helpt te onderduiken laat hem moeilijke keuzes maken.

Het verhaal bestaat uit twee delen. In het eerste deel wordt Abel Kaplan zeer uitgebreid neergezet. Over de twee vrouwen in zijn leven wordt veel minder verteld. Pas in het tweede deel komt het verhaal echt op gang als hij een jongen meeneemt uit een Roma opvang en thuis onderdak biedt.

In het boek komen belangrijke elementen naar voren. Nu de laatste generatie overlevenden van de Tweede Wereldoorlog bijna niet meer leeft moet hun verhaal wel blijven leven en iedere tijd kent zijn eigen onderdrukten. Toen waren het de Joden en in dit verhaal de Roma. Daarbij komt nog de vraag en het grootste dilemma: Wat doe jij in tijd van oorlog. Kies je voor goed of slecht?