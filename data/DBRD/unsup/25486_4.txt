“Alle oude vrouwen ruiken naar een mengsel van bloemkool, Gloria Vanderbilt en urine, was hem weleens opgevallen, de uniformiteit van bejaarde.”

Echte Barkeepers heten Henk
De titel alleen al belooft een hoop hilariteit en humor maar ook spanning. Onder welk genre horende boeken van Marja? Psychologische roman? Psychologische thriller of gewoon Uniek in zijn soort? En dat is het uniek in zijn soort, na Uitgeteld waarbij de schrijfstijl en de sfeer van het boek erg origineel waren is nu Echter Barkeepers heten Henk aan de beurt. Bij ons is dit ook echt zo we hebben jaren lang een Barkeeper gehad in het dorpscafé die Henk heette, dus dat alleen al is het lezen waard.

Hoe zou jij het vinden om je eigen begrafenis/memorial te kunnen organiseren, dat je kunt kijken hoe mensen over je praten wanneer je overleden bent, zal het tegen vallen en praat niemand meer over je of is het hele dorp in diepe rouw en huilt een ieder om je? Dit overkomt Paul wanneer hij bij een bomaanslag om het leven komt, of toch niet en neemt hij de gedaante aan waarvan ze in het ziekenhuis denken dat hij het is. Vincent van Heer een welgestelde man. Een nieuw leven lacht hem tegemoet.”
Het verhaal is net als Uitgeteld Uniek, Uniek in zijn soort, Uniek in het verhaal en de schrijfstijl. Maar zeker het lezen waard. De hilariteit, de humor, maar toch de onderliggende boodschap laten me genieten en zetten me aan het denken. Want stel je voor dat je je eigen leven kan “redden” wie zou jij willen zien op je begrafenis? Hoe zou jij willen dat men zich jou herinnert?

Echte Barkeepers heten Henk is niet zomaar een humoristisch boek nee, er zit wel degelijk een boodschap in en deze heeft Marja West heel duidelijk gemaakt, ze heeft mij aan het denken gezet. Het verhaal steekt goed in elkaar het heeft de juiste ingrediënten voor een goed boek, er zit wel degelijk spanning in want mijn gedachten gaan meerdere malen een bepaalde kant op en je gaat je tijdens het lezen van alles bedenken, wat hij zou kunnen hebben gedaan. De onderliggende humor door de woordkeuze, en de zinsopbouw is pakkend, het leest als een trein en je hebt een hele fijne tijd met Henk. Al is de titel van het boek maar een heel klein onderdeel van het verhaal ik vind hem geweldig gekozen.
Ik kan niet anders zeggen dat Marja West zich heeft overtroffen, Echte Barkeepers Heten Henk is beter dan Uitgeteld en die was al goed, het heeft de juiste humor, de juiste psychologische uitwerking van een Boek wat Uniek is in zijn soort.
We gaan Marja West niet scharen onder thrillers of onder de Romans we maken een eigen hoekje “Marja West”

“Daar had hij een punt, als er geen weg terug meer was kon je net zo goed doorgaan.”