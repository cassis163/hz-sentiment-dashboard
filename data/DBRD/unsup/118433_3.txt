Deze reactie bevat spoilers, selecteer de tekst om de spoilers te lezen. Een Egyptische ambtenaar bedenkt een niet-bestaande stad ergens in de woestijn en int hiervoor salarissen en declaraties van de zogenaamde politie. Om het voor hemzelf wat reëler te maken maakt hij in zijn appartement de stad na in klei. Hij raakt echter zo verwikkeld in zijn verzonnen verhalen en situaties dat hijzelf de greep op de werkelijkheid kwijt raakt.
De tekeningen in deze graphic novel zijn allemaal in klei- en zandkleuren (en let op het is van belang of ze ‘n zand- of kleikleur hebben, dit heeft een betekenis zand=fantasie, klei=werkelijkheid), ze zijn niet zozeer mooi als wel bijzonder expressief.

Bijzonder boek! En daarbij nog: verschenen net voor de Egyptische demonstraties van 2011 op het Tahrirplein.