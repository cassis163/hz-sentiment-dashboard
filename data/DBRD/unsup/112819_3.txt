In Vietnam heerst onrust: de Franse koloniale regering is natuurlijk oppermachtig en onverslaanbaar, maar hier en daar komen de Vietnamezen (Vietminh) in opstand.
Nicole is van gemengde afkomst: haar vader is Frans en haar moeder, die bij haar geboorte overleed, Vietnamees. Haar zusjes Sylvie heeft de dood van haar moeder altijd gezien als de schuld van Nicole en ze heet dan ook van alles gedaan om Nicole het leven zuur te maken.
Sylvie krijgt van hun vader de leiding over het bedrijf van de familie: export van zijde. Nicole krijgt alleen de oude winkel in Hanoi, waar ze zijde verkoopt. De winkel ligt in de Vietnamese wijk en is niet helemaal veilig. Maar Nicole, in tegenstelling tot Sylvie, ziet er Vietnamees uit en kleedt en gedraagt zich als een Vietnamese.
Ze raakt verscheurd door de tegenstellingen in wat ze ziet als haar land. Ze weet niet, wie ze wel en niet kan vertrouwen. Niet in, en zeker niet buiten haar familie.
Een boek vol oorlogsellende, waar ik op dit moment niet zo goed tegenkon. Wel goed geschreven, met veel voorstellingsvermogen. je ziet de kleuren en ruikt de geuren van Hanoi. Je voelt de angst en de verscheurdheid van Nicole. Je krijgt begrip voor de beslissingen, die mensen soms tegen hun zin nemen.
Maar echt prettige lectuur - nee.