Eén van de boeken die ik moest hebben gelezen volgens diverse sites. ‘De fifty shades voor de young adults’, en zo vond ik de ene goede aanbeveling na de andere. Dus toen bedacht ik mij, ja ik kan moeilijk achterblijven en besloot ik het boek, De Royals verleiding van Erin Watt, maar te kopen. Het was ook eens een andere genre dan de fantasy boeken die ik de laatste tijd bijna alleen maar lees.

Wat vond ik ervan?

Ik moet je eerlijk bekennen dat dit boek mij echt in zijn greep had, als ik het niet aan het lezen was, dan spookte het boek wel de hele tijd door mijn hoofd. Ik moest en zou weten hoe het verder ging. Ik vond het namelijk fantastisch om te lezen hoe Ella een meisje dat altijd is opgegroeid in armoede nu in een grote villa terecht kwam, naar een fancy middelbare school moest en zelfs een eigen auto kreeg. Hoe deze meid zich ook een weg probeerde te banen tussen al die rijkelui kindjes, en toch zichzelf wist te blijven, echt wauw. Wat ik ook erg leuk vond om te lezen was hoe ze de Royals broers wist te ‘bespelen’. En dan had je Reed nog… die knappe Reed met zijn veel te arrogante en stoere houding.

Wat vond ik minder?

Normaal als kritischer lezer heb ik altijd wel iets op of aan te merken op het boek dat ik lees. Maar bij dit boek is het mij niet gelukt om iets te vinden wat ik minder vond of mij irriteerde.

Assepoester

Blijkbaar is het boek gebaseerd op het Cinderella verhaal, daarom heet Ella dus Ella. Toen ik het boek aan het lezen was, had ik het niet door. Pas toen ik het later hoorde, kon ik hier en daar wel wat gelijkenissen zien met Cinderella. Hiervoor moest je wel echt tussen de regeltjes door lezen.

Het seksuele tintje.

De seksuele scenes waren in mijn ogen best heftig , alles was tot aan de kleinste details beschreven en hier moet je maar net van houden. De eerste twee scenes heb ik echt goed doorgelezen maar daarna las ik er eigenlijk snel door heen, omdat ik liever wou weten hoe het verhaal verder liep dan dat ik deze scenes goed doorlas. Maar voor alsnog hadden deze scenes zeker wel een toegevoegde waarde. Wel hoort dit boek door deze scenes niet meer echt in de genre Young Adults maar eerder in de genre van New Adults. Deze genre is nog niet heel bekend in Nederland.

Het slot

Ik haatte het slot, echt ik haatte het. En niet omdat het een stom einde was of afgeraffeld, nee vanwege de enorme cliffhanger. Ik moest en zal doorlezen maar dat kon pas weer in oktober omdat toen pas de Royals verraad uit kwam. Dit boek heeft mij dus nadat ik hem uit had nog maanden in zijn greep gehad