Een prachtig en fris vorm gegeven kookboek met alleen havermout recepten.....Nee niet 50 verschillende ontbijtjes, maar voor elk moment van de dag!
Eerlijke, simpele, duidelijke recepten en eigenlijk heb je maar een paar basis ingrediënten in huis nodig om eindeloos te kunnen variëren. Over die basis ingrediënten word ook de nodige informatie gegeven.
En voor mij als lactose intollerant een uitzonderlijk groot voordeel, er worden bijna geen 'dierlijke' melkproducten gebruikt, waardoor ik vrijwel alle recepten kan maken zonder alternatief te hoeven bedenken, wat qua smaak toch niet helemaal klopt. Het enthousiasme en de liefde van de schrijvers spat er ook van af.
Echt een gezond kookboek om blij van te worden