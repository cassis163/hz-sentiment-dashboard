De dramatische ontknoping die Pieter Aspe illustreert is een goede reden om het boek te lezen. Pieter Aspe is een pseudoniem van Pierre Aspeslag, hij studeerde Latijn-wetenschappen en debuteerde in 1996 als voltijds schrijver. Hij heeft daarvoor gewerkt als magazijnier, verkoper, seizoenagent bij de zeevaartpolitie, fotograaf en studiemeester. Pieter Aspe schrijft misdaadromans met als hoofdpersonages inspecteur Pieter Van In en Officier van justitie Hannelore Martens. Vele verhalen die hij schreef spelen zich in Brugge af omdat dit zijn geboortestad is. Hij ontving de Hercule Poirotprijs Oeuvreprijs in 2010 voor zijn gehele oeuvre. Zijn eerste 10 misdaadromans werden verfilmd in samenwerking met VTM. Hij schreef ook twee jeugdboeken en vier novellen.

Hannelore Martens, de vriendin van inspecteur Pieter Van In, kreeg telefoon van haar ex-vriend, Valentijn Heydens. Hij wou Hannelore graag diezelfde avond nog zien en dus vroeg hij om af te spreken in een café in Brugge. Hannelore weigerde dit aanbod niet want ze wou hem graag terugzien na zoveel jaren. Die avond wordt de vader van Valentijn, Marcus Heydens opgehangen teruggevonden. Ze denken dat het om een geënsceneerde zelfmoord gaat. Inspecteur Van In bijt zich vast in deze zaak. Wilfried, een gelovende, stierf kort na Marcus, inspecteur Van In dacht meteen dat het om dezelfde moordenaar zou gaan. Hannelore spreekt nog een keer af met Valentijn en hij bekent dat hij de moordenaar is van beide slachtoffers. Net op dit moment valt Hannelore bewusteloos van het slaapmiddel in haar wijn. Hannelore wordt ontvoerd door Haar ex-vriend, Valentijn. Loopt het goed af met Hannelore en zal inspecteur Van In haar vinden?

In het boek komen een paar belangrijke aspecten aan bod, zoals bijvoorbeeld overspel en moord, dit zijn situaties die in onze maatschappij niet onbekend zijn. Het boek is zeer mooi opgebouwd, maar wel ingewikkeld doordat er zoveel verschillende namen aan bod komen mede doordat de moeder van Valentijn meerdere relaties gehad heeft en dus ook meerdere kinderen. Toch was er een leuke spanningsopbouw in het boek en voel je je echt gebeten om door te lezen omdat na een tijd alle puzzelstukjes in mekaar vallen en dat is het moment waar je het hele boek lang op zit te wachten. Het maakt het eens zo tof als je dan uiteindelijk het plot totaal niet had verwacht.

Het boek was zeer aangenaam om te lezen, soms wordt het een beetje ingewikkeld omdat Pieter Aspe ons op het verkeerde spoor wil zetten maar uiteindelijk blijft het boek over de hele lijn heel erg spannend. Niemand verwachtte de ontvoering van Hannelore waardoor dit het boek nog spannender maakt. Het personage Van In maakte af en toe heel sarcastische en droge en die bevielen me wel waardoor het boek toch ook nog een beetje luchtig overkwam. Pieter heeft een hele creatieve en vlotte schrijfwijze en dat appreciëren vele mensen. Door deze schrijfwijze te hanteren wordt helemaal niet langdradig. Aspe is een van de meest gelezen misdaadauteurs en dat verklaard waarschijnlijk ook waarom dit boek zo een aanrader is.