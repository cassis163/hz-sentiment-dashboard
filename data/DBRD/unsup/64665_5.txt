Wat een begin van de serie! Een achterflap die veelbelovend is en een proloog die er meteen inhakt. Dit boek is echt een plezier om te lezen, het is origineel, spannend en verrassend. Het verhaal is zeer goed opgebouwd en houdt je voortdurend in de ban, nooit wordt het ondanks zijn 477 bladzijden vervelend. Met psychologe Freyja en commissaris Huldar heeft Yrsa Sigurðardóttir wat mij betreft goud in handen. Niet alleen dit duo komt helemaal tot leven, ook de andere personages krijgen duidelijke karaktertrekken mee. Veel thrillers zijn niet echt spannend en best een beetje voorspelbaar. Dat kan van DNA niet gezegd worden, voor de thrillerfan is dit boek een leesfeestje van begin tot einde. Ik koop blindelings het tweede deel in de serie, dat er in mei aankomt.