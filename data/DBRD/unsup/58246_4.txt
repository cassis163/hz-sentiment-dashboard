Ik had dit boek ten eerste opgepakt vanwege de cover. Huh een Maren Stoffels in de YA kast in de bieb? Ik was als jongere lezer onwijs fan van Maren Stoffels. Toen ik dus dit boek zag was ik ligt onder de indruk maar ik verwachtte niet teveel. Ik had namelijk al een hele tijd geen contemporary meer gelezen laat staan een Nederlandse. Maar toen ik eenmaal doorhad waar het verhaal over ging kon ik niet meer stoppen met lezen!

Wat een speciaal boek. Het raakte me en ik denk echt dat het mijn kijk op de wereld waar Maas mee te kampen heeft, heeft veranderd. Wel vond ik dat de beste vrienden van Lotte een beetje verwaarloosd leken. En dan vooral Emma. Ze komt bijna niet in het verhaal voor en ik heb geen idee hoe zij nou eigenlijk is als persoon terwijl ze meerdere keren wordt aangeduid als Lotte's beste vriendin.

Ik vond dit zeker een goed boek. Het einde kwam naar mijn idee wel een beetje afgeraffeld over. Het moest ineens allemaal heel snel af.