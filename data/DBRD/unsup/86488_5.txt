Het eerste boek met Jos de Spin (Merg & Been, 1986) behoort tot één van mijn all time favorites en ik was dan ook in euforische stemming toen ik dit boek bij de boekhandel aantrof.
En gelukkig, Gerben Hellinga is het nog niet verleerd.
De oude rot in het vak levert hier opnieuw een Meesterwerkje af!
Een prachtig verhaal met de juiste combinatie spanning en humor.
Als dit boek in de VS uitgegeven zou zijn, zouden de filmrechten al lang en breed verkocht zijn, maar in nederland blijft dit boek voorlopig alleen voor de fijnproevers.
Ik hoop dat een volgend boek met Jos de Spin (Tand om tand?) niet nog eens 18 jaar op zich laat wachten.