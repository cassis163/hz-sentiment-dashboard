De Scandinavische auteur Jo Nesb is in mijn beleving een van de weinige auteurs die geen typische Scandinavische thrillers schrijft. Zijn verhalenreeks rondom Harry Hole zouden met het grootste gemak ook van de hand van Jeffery Deaver of Lee Child kunnen zijn. Dat maakt het lezen van de avonturen van deze regelmatig ontspoorde ex politieman wel tot een klein feestje en zorgt dat voortdurend reikhalzend wordt uitgekeken naar het verschijnen van nieuwe avonturen. Politie is inmiddels het 11e boek en vervelen doet het nog lang niet. Daar zorgt de auteur zelf wel voor. Er worden met regelmaat dode lichamen van (gepensioneerde) politieagenten gevonden die dan ook nog danig zijn verminkt. Meestal zijn hun gezichten met een honkbalstick helemaal in elkaar geslagen. Als een van de slachtoffers de gepensioneerde Erlend Vannesla is, legt Beate Lnn een mogelijke relatie met een oude zaak. Beiden hebben ze gewerkt aan de moord en verkrachting van Sandra Tuoten. Maar het onderzoek dreigt vast te lopen en er is maar een man die daar iets aan kan doen, Harry Hole. Maar die heeft het politiewerk vaarwel gezegd en geeft les aan toekomstige agenten. Beate Lnn, Bjrn Holm en Katrine Bratt hebben een gezamenlijke missie, het overtuigen van Harry dat hij zijn kennis voor deze zaak moet aanwenden. Politie is weer een spannend verhaal waarin alles anders is dan het lijkt. Van Nesb was al bekend dat hij de meest onverwachte dingen in zijn verhalen laat gebeuren. Dat is in dit 11e deel ook weer niet anders en dat maakt zijn verhalen zo verrassend. Door sommige gebeurtenissen verplicht hij zich ook om de primaire verhaallijn rond Harry Hole een flinke twist te geven. Maar dat gebeurt op een wijze waar de lezer zich in kan vinden en dat iets toevoegt aan het verhaal. Tel daar de spannende en gevaarlijke elementen bij op en het resultaat leidt weer naar een interessant avontuur dat met veel plezier verslonden wordt. Harry Hole is nog niet op een punt aanbeland dat er enige sleet valt waar te nemen. Die constatering is eenvoudigweg om te zetten naar een compliment voor de auteur. Dat die creativiteit nog lang actief mag blijven bij Jo Nesb, dat is wel een vereiste en tevens ook de ultieme wens. Dan vergeten we het iets te lange en nauwelijks spannende einde maar, die hebben we daarvoor al in voldoende mate geconsumeerd. Eindoordeel: 4 sterren Spanning: 5 sterren Plot: 4 sterren Leesplezier: 4 sterren Schrijfstijl: 4 sterren Originaliteit: 4 sterren Psychologie: 5 sterren