Vier tieners raken bevriend met hun favoriete auteur. Wanneer haar nieuwe boek uitkomt, komen ze erachter dat hun geheimen basis waren voor het nieuwe verhaal. De ene haat haar, de ander is nog steeds fan. Maar waren ze wel bevriend met Fatima of was het allemaal maar voor de schijn?

Het boek is geschreven in verschillende perspectieven. Door interviews, dagboekstukken en fragmenten uit het nieuwe boek van Fatima wordt het verhaal verteld. Doordat je verschillende perspectieven leest en elk perspectief anders op de situatie kijkt blijft het spannend en word je uitgedaagd zelf een mening te vormen. Is wat Fatima gedaan heeft goed of heel erg slecht? Ik moet bekennen dat ik er nog steeds niet over uit ben. Wel weet ik dat het boek leest als een trein. Ik had moeite het boek weg te leggen. Ik wou gewoon weten hoe het afliepâ€¦ In het begin zal het boek verwarrend zijn, want wat gebeurt er nou eigenlijk allemaal. De puzzelstukjes komen echter snel genoeg op hun plek. Waardoor een enorm meeslepend verhaal ontstaat. Spannend tot de laatste pagina.