Sinds ik handletteren, journaling en schrijven (met pen!) aan mijn hobbylijst heb toegevoegd is er een andere verslaving ontstaan. Ik zoek eindeloos naar mooie quotes en lettertypen. De een nog origineler dan de ander. Daarom ben ik ook zo blij met deze boekjes. Ze zijn compact, passen bij mijn spulletjes als ik op reis ga en hebben zoveel leuke ideeën. Ik zit nog middenin de oefenfase en probeer van alles uit. Het leukste van deze boekjes is dat je ze heerlijk door kunt bladeren. En je ontdekt steeds iets nieuws!
Van de Abc’s vind ik lovely het mooiste en meet me halfway het meest bijzondere ABC
Het boekje met de cijfers is ook ideaal want daarmee kun je nog meer mee. Ik denk dat ik nog even moet oefenen op de doodles, mijn zelfvertrouwen in tekenen is nooit zo groot geweest. Hierin vind ik the parade erg kunstig gemaakt en scratch vind ik heel gaaf, keep it simple is hierbij de norm.
Ik ben deze weken lekker aan het ontdekken wat ik kan, ik probeer de letters niet over te trekken maar echt na te tekenen en het gaat steeds beter!
Het is zo mooi om ermee bezig te zijn, even tijd voor jezelf te nemen of een kaartje voor iemand te maken……momenteel ben ik bezig met een journal waarin ik leuke lijstjes maak. Daar ben ik gek op. Afgewisseld met leuke quotes wordt het een mooi naslagwerk voor later als mijn revalidatie in het ziekenhuis klaar is.