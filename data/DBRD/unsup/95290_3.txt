Strikken van Domenico Starnone alias Elena Ferrante is een literaire roman. Het boek bestaat uit drie delen waarin het leven van Aldo en Vanda besproken wordt. Aldo en Vanda zijn een getrouwd koppel. Maar Aldo leert een jongedame kennen en verlaat zijn vrouw en kinderen. Vanda is woedend en teleurgesteld, ze doet er alles aan om haar man terug voor zich te kunnen winnen. Dit alles speelt zich af in het mooie ItaliÃ«.
In elk deel lees je het verhaal door de ogen van een ander personage waardoor je met alle personages meer voeling krijgt. Ook zit er hierdoor meer diepgang in het verhaal. Je voelt de pijn van Vanda, je leeft enorm mee met de kinderen maar ook krijg je enigszins begrip voor Aldo. Hierdoor groeit het verhaal doorheen het boek tot een aaneenrijging van verhalen, interpretaties en gevoelens.
Door de ik-vorm kom je steeds meer te weten ook over de gedachten van de personages zo worden ze echt. Ook de schrijfstijl van Starnone is er eentje om u tegen te zeggen, moeiteloos brengt hij je van de ene naar de andere pagina, en voor je het weet kom je bij een volgend deel. Telkens opnieuw weet hij er de aandacht bij te houden en tijdens het boek vervalt hij niet in een saaier of traag leesbaar deel.
Verder vind ik de opbouw ook interessant omdat je aan het boek begint en moet verder lezen om te weten hoe het nou zit en wat er gebeurd is. Ook let de auteur mooi op details en kloppen de kleine dingen in het boek helemaal. Het verhaal is afgewerkt en op alles is gelet. Ook het einde vond ik het perfecte sluitstuk voor deze roman.
Kortom Strikken een verhaal over liefde, familie en veel meer, heel mooi geschreven en vol diepgang, voor elke literatuurliefhebber zeker een aanrader!