Het verhaal gaat over de schrijver Harry Quebert en zijn leerling Marcus Goldman. Harry en Marcus ontmoeten elkaar als Marcus gaat studeren aan Burrows University. Harry wordt daar Marcus mentor, aangezien Marcus graag een boek wil schrijven. Uiteindelijk gaan de twee ook priv√© met elkaar om en komt Marcus meer te weten over het leven van Harry.

Het boek speelt zich voornamelijk af op twee momenten in de tijd. De tijd dat Harry 34 jaar was (1975) en werkte aan zijn 2e boek. En ook in 2008, het moment dat Marcus werkt aan zijn 2e boek. Marcus heeft last van een writer's block en besluit bij Harry te gaan wonen om over zijn blokkering heen te komen.

In die periode wordt in de tijd van Harry het lichaam van de op 15 jarige leeftijd verdwenen Nola gevonden. De politie verdenkt Harry van de moord en hij wordt in voorarrest genomen. Marcus gelooft in de onschuld van Harry en start zijn eigen onderzoek.

Door de mooie verwevenheid van de twee verhaallijnen is het een ijzersterk verhaal. Het aantal moment dat je denkt niets is wat het lijkt is erg hoog. Toch zorgt dit er niet voor dat het boek ongeloofwaardig wordt. Mensen spreken nou eenmaal niet de waarheid als ze iets te verbergen hebben.

De hoofdkarakters van Harry, Marcus en Nola, maar ook de bijfiguren Chief Pratt, Travis, Jenny, haar moeder en vader, Vader Kellergran en anderen zijn sterk neergezet.

Het verhaal verloopt traag en is met veel nauwkeurigheid geschreven, dat zorgt er wel voor dat het op een gegeven moment tot stilstand komt rond pagina 280. Maar de laatste 150 pagina's maken dit weer helemaal goed.

Zeker een aanrader!