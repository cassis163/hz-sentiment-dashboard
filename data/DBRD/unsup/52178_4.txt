'Het is een ijzersterk mysterie waarin de spanning stukje bij beetje verder opgebouwd wordt.'

Het begint allemaal als Maura haar evenbeeld ziet liggen op haar autopsietafel, wat het startsein is van een spannende zoektocht. Daarnaast ontdekken ze de lichamen waar alleen de botten nog van zijn overgebleven, ergens in een bos ver weg van de bewoonde wereld. Wie zijn deze mensen? De vragen stapelen zich in een razendsnel tempo op voor Maura en Jane. Het is moeilijk de identiteit te achterhalen van personen die jaren geleden zijn overleden. Als ze erachter komen dat deze personen niet zijn overleden aan een natuurlijke oorzaak komen ze achter een verschrikkelijk geheim.
En wat heeft deze zaak te maken met de moord op het evenbeeld van Maura? Is er een verband? Deze vragen maken je als lezer zo nieuwsgierig dat je het boek in een ruk uit wilt lezen.

Het boek is zenuwslopend spannend doordat Gerritsen het verhaal uit zowel de ogen van de hoofdpersonen als de slachtoffers vertelt. Het verhaal wordt in twee lijnen vertelt wat uiteindelijk samenkomt tot een geheel. Je denkt continu mee met zowel Maura als Jane en vraagt je af wie de dader van de gruweldaden kan zijn. Tevens ga je als lezer verbanden zoeken tussen de twee onopgeloste zaken.

Naast het huiveringwekkende deel aan het boek, was het een grappig detail dat Maura liefde voelt voor een man die ze onmogelijk aan zich kan binden: een priester. Dit maakt dat je af en toe moet glimlachen om de situatie waar Maura zich in bevindt. Niet alleen een spannend boek, maar af en toe dus ook humoristisch.

Zustermoord is een geweldige pageturner. Als je begint met lezen, vraag jezelf dan eerst af of je nog iets belangrijks moet doen. Als je eenmaal bent begonnen in het boek is er geen houden meer aan en kun je niet meer stop