Ik had dit boek al lang op mijn lijstje staan van boeken die ik nog wilde lezen. Dus toen ik de Hebban leesclub aangekondigd zag staan heb ik me meteen aangemeld. Gelukkig werd ik ook uitgekozen als een van de deelnemers.

In Lefbek leren we Lise kennen. Lise is anders dan anderen. Het verhaal gaat over een groot tijdsbestek. Het begint op het moment dat Lise naar school gaat tot ver na haar 35e verjaardag. Lise maakt een aantal dingen mee, waar we als lezer getuige van zijn en die Lise vormen tot de vrouw die ze uiteindelijk is. Het begint al als meisje, dat ze opgroeit met ouders die niet echt geïnteresseerd zijn in haar, waardoor Lise opgroeit tot een buitenbeentje.
Lise blijft altijd anders als anderen. Door gebeurtenissen in haar leven komt ze op een bepaald moment in een depressie terecht waarvoor ze hulp krijgt door middel van dagbehandeling. Echter ook hier is de zorg niet altijd zo als Lise hoopt. Haar vriend Max heeft in die tijd al alle zorgen voor Lise over genomen en regelt haar hele leven. Lise vindt dit allemaal wel best. Tot dat Lise haar leven weer in eigen hand neemt… Dan heeft Max niks meer om voor te zorgen en krijgt Max steeds meer problemen. Dat de problemen met Max zouden ontstaan was aan de ene kant wel te verwachten, want hij heeft al die tijd gezorgd en dat valt opeens weg. Dus dit was wel een beetje voorspelbaar.

De cover van Lefbek laat een mond en neus van een gezicht zien. Bij de mond is de lippenstift aan een kant uitgesmeerd over het gezicht. Deze cover spreekt me heel erg aan en ik heb het boek al vaker in handen gehad, maar omdat mijn te lezen stapel zo hoog was, steeds weer terug gelegd. Nu heb ik zoiets, dit boek had ik veeeel eerder moeten lezen.

De schrijfstijl van Anke Laterveer is heerlijk verfrissend. Ze zegt waar het op staat en draait ook niet om gênante onderwerpen heen. Ze bespreekt de dingen zoals ze zijn, zonder onderwerpen te vermijden. Dit vond ik erg fijn aan deze schrijfstijl. Het is een fictief verhaal, maar door de manier van schrijven had het ook waargebeurd kunnen zijn. De verhaallijn komt heel geloofwaardig over en als Anke gezegd had dat dit haar levensverhaal was, had ik het ook geloofd. Ondanks de heftige onderwerpen weet Anke dit op een luchtige manier te omschrijven, waardoor je dingen eerder met een lach dan met een traan leest, zonder aan geloofwaardigheid in te boeten. Dit vind ik een goede eigenschap van een schrijver. Ik ben erg blij dat ik Lefbek nu eindelijk gelezen heb. En kijk uit naar een nieuw boek van Anke Laterveer.

Dit boek krijgt van mij 4 van de 5 sterren.