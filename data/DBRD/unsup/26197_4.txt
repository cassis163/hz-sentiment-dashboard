Deze thriller speelt zich af in Kaapstad. Clare Hart is een parttimerwerker bij de politie, daarnaast werkt ze aan haar documentaire over vrouwenhandel in Zuid-Afrika. Ze interviewt slachtoffers die ontsnapt zijn aan de prostitutie. Op die manier ontdekt Clare dat er ook een illegale productie is van erotische films. Er wordt een lijk gevonden van een jonge vrouw en Clare Hart gaat op zoek naar de dader van de moord. Zij heeft het niet gemakkelijk en moet veel zaken oplossen, waarbij het levensgevaarlijk wordt.
De schrijfstijl is vlot en begrijpelijk. Margie Orford beschrijft alles in details, zodat je je eenvoudig kunt inleven in het verhaal. De vele gebeurtenissen die de plot telt zijn enorm spannend, wat ook geldt voor het onvoorspelbare einde. Bloedbruiden is een absolute aanrader voor de mensen die graag spannende verhalen lezen.