‘Het Amazoneconflict’ is het derde deel in de serie van Ad van de Lisdonk. Maar dat is geen probleem want je kunt de delen los van elkaar lezen. Er wordt genoeg uitgelegd om het complete verhaal te begrijpen, dus je mist eigenlijk niet heel veel. Natuurlijk is het beter als je de voorgaande delen wel leest om het totaalpraatje te begrijpen, maar je mist niet heel veel als dat niet zo is. Daar vind ik altijd heel fijn.

Goed, nu over de inhoud van ‘Het Amazoneconflict’. Wat een knaller zeg! Het leest als een soort ‘Bourne’-thriller maar dan met een vrouw in de hoofdrol. Daarnaast vind ik het bijzonder dat een Nederlandse auteur een boek schrijft dat zich grotendeels in Amerika afspeelt en toch realistisch aanvoelt.

Ook zit het verhaal gewoon heel goed in elkaar en blijf je tot het einde in spanning zitten én zitten er zeker flink wat toffe elementen in die je zullen verrassen. Je leest op het puntje van je stoel en wat ik helemaal fijn vond was dat er wat liefde in zat. Een menselijk element is voor mij altijd belangrijk en dat voelde ook in ‘Het Amazoneconflict’ natuurlijk aan.

‘Het Amazoneconflict’ van Ad van de Lisdonk is een thriller voor de liefhebbers van de ‘Jason Bourne’ films en boeken. Keiharde actie gecombineerd met een menselijk element, dat maakt dat het een tof boek is.