De schakel is het tweede deel van het tweeluik met als centrale thema geweld. Het weeshuis was het eerste deel.
Dat Franck Thilliez een uitmuntend schrijver is, staat als een paal boven water. Zijn boeken zijn spannend en hebben een heel erg goede plot. Daarbij doet Thilliez grondig onderzoek naar de thema's in zijn boeken en dat lees je. Heel erg interessant Ã©n boeiend. Je kan er eens over nadenken en je hebt de neiging om te gaan googelen naar deze onderwerpen. En hij heeft dit dan ook nog eens heel erg goed verwerkt in zijn boeken, het is heel goed te volgen. Absoluut een pluspunt, je moet het maar kunnen, je lezer iets wetenschappelijks bijbrengen zonder dat hij afhaakt, je snakt in dit geval zelfs naar meer van dat. In zijn nawoord geeft hij de info waaruit hij geput heeft en waar de lezer die belangstelling heeft voor evolutie en de mysteries van het leven zich kan informeren.
En zoals gezegd heeft dit boek een heel erg goed opgebouwde plot. De manier waarop Lucie Henebelle en Franck Sharko kleine aanwijzingen volgen en systematisch een puzzelstuk weten te plaatsen is opmerkelijk en ook al boeiend om te volgen. Het maakt de trage start van het verhaal helemaal goed.
Regelmatig weet de schrijver zijn lezer te verrassen. Mooie plotwendingen, meer dan mooi eigenlijk. Ook zijn personages zijn verrassend goed uitgewerkt. Lucie trad in drie eerdere boeken ook op en Franck in Het weeshuis, maar ook al heb je deze niet gelezen of het is lang geleden, je hebt er totaal geen last van. Je mist niets.
De schakel is een geweldig goed boek, een dikke vier sterren. Het fulltime schrijverschap gaat Franck Thilliez meer dan goed af.