"spaar het meisje" van Lisa Gardner

Voor mij een eerste kennismaking met deze auteur en ik ben zeer onder de indruk.

We maken kennis met drie vrouwen, Danielle, psychiatrisch verpleegkundige, D.D. Warren, rechercheur en Victoria, moeder van een gezin in problemen.

Danielle is de enige overlevende van een uitgemoord gezin. Zij worstelt nog steeds met de vraag waarom?

D.D. krijgt te maken met 2 opeenvolgende moordzaken, die ondanks de verschillende achtergronden toch aan elkaar gelinkt lijken te zijn.

Victoria heeft te stellen met een psychisch, gewelddadig, jong kind.

Hun verhalen worden op ingenieuse wijze in de loop van het boek samengebracht. Ook de ontknoping mag voldoening gevend worden genoemd.

Lisa Gardner weet op indringende, akelig realistische wijze de levens en gebeurtenissen neer te zetten. Huiveringwekkend goed!