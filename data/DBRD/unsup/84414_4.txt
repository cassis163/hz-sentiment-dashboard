“Het overrompelt me; Oscar die zegt dat hij me gaat drogeren. Het gevoel dat ik bezig ben bewusteloos te raken. Mijn doodsangst.”

Als dierenarts Jelka op een ochtend veel te laat wakker wordt, ontdekt ze dat haar 2,5 maand oude zoontje Cody niet in zijn bedje ligt. Ze komt terecht in een rollercoaster van ellende, emoties en verbijstering.
Haar echtgenoot, thoraxchirurg Oscar, is aangehouden en in de cel gezet omdat hij verdacht wordt van het ombrengen van Cody. Cody is gevonden in zijn Maxi Cosi, achter in de auto van Oscar; hij is door oververhitting om het leven gekomen. Was het moord of toch een ongeluk?
Of is er misschien meer aan de hand? We is/zijn verantwoordelijk voor de dood van de baby?

Cody is het debuut van freelance journaliste Bernice Berkleef.
Het verhaal wordt, verspreid over 6 dagen, vanuit diverse personen verteld; Jelka, Oscar, Lena (de moeder van Jelka) en Nadine (door fragmenten uit haar dagboek) .
Het vele terugblikken, zorgen dat de personages meer diepgang krijgen en storen nergens.
Het is een erg goed boek, leest als een trein en is moeilijk weg te leggen.
Door de onderhuidse spanning, wil je blijven lezen.
Ik had totaal geen idee hoe de vork in de steel zat. Als alle puzzelstukjes op zijn plaats vallen, en er diverse twists hebben plaatsgevonden, blijf je na de laatste bladzijde verbijsterd achter. Ik moest het even laten bezinken.
Persoonlijk vind ik het geschreven in de stijl van Loes den Hollander. Dat is een compliment want ik ben fan van Loes.
In de sport wordt gezegd dat kampioen worden moeilijk is, maar kampioen blijven nog moeilijker is. Ik denk dat dit hier ook geldt. Omdat dit een ontzettend goed debuut is, ben ik benieuwd of Bernice Berkleef haar, eventuele, volgende boek ook zo goed schrijft. Ik kijk er in ieder geval nu al naar uit.
Spanning: 8
Plot: 9
Leesplezier: 9
Schrijfstijl: 9
Originaliteit: 9
Psychologie: 8
Gemiddelde beoordeling: 8,6
Ik geef het boek 4,5 *



Ik mocht dit boek lezen voor Hebban Buzz.
#hebbanbuzz
@thehouseofbooks