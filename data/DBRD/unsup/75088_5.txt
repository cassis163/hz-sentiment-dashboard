De Corporate Tribe is ander boek dan een doorsnee boek over organisatieontwikkeling of verandering. Dit boek zorgt ervoor dat je met een andere bril gaat kijken: de antropologische bril. Je krijgt informatie over verre volkeren en hun leefomstandigheden en het maakt daarbij een verbinding met de dynamiek in onze organisaties.
Het boek is te verdelen in drie gedeelten. Het eerste deel geeft uitleg over wat cultuur is. Hoe kijken antropologen naar cultuur en hoe doen zij onderzoek. Hoe kunnen wij die kennis dan weer gebruiken bij cultuurveranderingen binnen organisaties. 'Cultuur vult de white spaces between people". Het tweede deel gaat over relaties, in relaties gebeurt het: Hoe regelen we het met elkaar? Wie bepaalt wat er gebeurt? Hoe kijken we naar anderen? Hoe onderhouden we relaties? In het derde deel worden vijf soorten cultuurveranderingen beschreven met de daarbij behorende interventies. De verhalen en voorbeelden in het boek zijn erg inspirerend. Het boek leest vlot en heeft een goede opbouw met de juiste balans tussen theorie en praktische tips en handvatten. Dit komt ook omdat in het boek veel ervaringen van de auteurs zelf worden beschreven. Een waardevol boek dus, die je zeker helpt om met andere ogen naar je organisatie te kijken. Tot slot dient vermeld dat het een heel mooi vormgegeven boek is met schitterende foto's. Voor mij vijf sterren waard.