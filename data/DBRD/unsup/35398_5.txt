Mijn naam maakt natuurlijk bij lange niet zoveel indruk als Tess Gerritsen en Mo Hayder maar wat deze twee topauteurs op de achterkant van De geur van sterfelijkheid hebben geschreven krijgt mijn volledige bevestiging.
Beide schrijfsters brengen soortgelijke boeken op de markt maar ook het genre van Jeffry Deaver valt daar onder.
Een ongelooflijk sterk en spannend verhaal wat je af en toe aan Tot op het bot doet denken met een even spannende en onverwachte plot. De hoofdfiguur David Hunter is zo sterk neergezet, die mag niet zomaar ophouden te bestaan maar verdient gewoon nog een vervolg. Een uiterst sympathieke vent met een sterk menselijk karakter die natuurlijk het een en ander heeft meegemaakt waardoor hij verhuist naar een dorpje waar niemand ook maar ooit van heeft gehoord. En daar begint dit waanzinnige verhaal dat je vastgrijpt en niet meer loslaat tot je zelf vrede krijgt met de oplossing zoals op de laatste tien bladzijden van dit boek door Simon Beckett zijn neergepend.
Maar zoals ik al eerder zei, dit boek verdient een vervolg. En de brug is in de laatste 5 regels al geslagen dus wachten we in spanningÂ….