Met veel plezier Het Proces gelezen. Een surrealistisch verhaal waar Josef K. aangeklaagd wordt in een proces zonder te weten waarvan hij beschuldigd wordt. De hele rechtsgang is volstrekt ondoorzichtig en speelt zich af op zolderkamers in achterstandswijken. Iedereen die K. ontmoet, lijkt van het proces af te weten. K. hoort steeds hoopvol de ellenlange en opgeblazen verhandelingen aan zonder er ooit veel wijzer van te worden.