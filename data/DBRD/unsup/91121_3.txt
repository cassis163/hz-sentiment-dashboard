Samenvatting:
Het boek bespreekt een aantal hersenaandoeningen, zoals Parkinson, MS en Alzheimer.
Een bespreking wordt ingeleid door de casus van een bepaalde patiënt, waarvan het dagelijks leven
wordt beschreven en de invloed die de ziekte hierop heeft. Naar aanleiding
van de bespreking van een bepaalde ziekte wordt ook het functioneren van de hersenen besproken,
hoe de ziekte aan zijn naam komt, de behandelmogelijkheden, het vooruitzicht en eventuele preventie.
Ook wordt gedurende de beschrijving een beeld geschetst van het verdere verloop van de ziekte
bij de patient die beschreven wordt in de casus.
Opinie:
Het boek is erg vlot en boeiend geschreven. Dit komt ook vooral door de patiënt beschrijving aan het begin van iedere casus. Maar het boek
geeft ook alleen een beschrijving van de ziekten die worden beschreven en
het functioneren van het deel van de hersenen wat hiermee verband houdt.
De beschrijving van het functioneren van de hersenen is voor een leek
(voor mij)op een iets te hoog niveau. Vaak wordt bij beschrijvingen, bijvoorbeeld van het functioneren van cellen, feiten genoemd of de
opbouw beschreven in heel hoog tempo met veel begrippen die
(voor mij) helemaal nieuw zijn. Daardoor raak je erg snel de draad van het boek kwijt. Bij heel geconcentreerd lezen en ook verdiepen in achtergrond informatie kan dit boek veel effectiever zijn. Ook ontstaat door de vele
(alleen maar) ziekte beschrijvingen dat er vrijwel geen 'normale' mensen
meer zijn. Het boek zou er veel begrijpelijker en veel interessanter van
worden door te beginnen met een algemene beschrijving van het
functioneren van de cellen en hersenen (een soort minicursus hersenen)
en een beeld te geven hoe vaak de haperende hersenen voorkomen.
Maar dan zou het boek waarschijnlijk veel (te) dik worden. Een andere manier
is dit heel kort aan het begin te noemen en dan te verwijzen naar andere literatuur die heel goed als inleiding kan dienen.