Op een regenachtige dag in Stockholm verdwijnt Lycke, een achtjarig meisje op mysterieuze wijze. Ze zou naar haar wekelijkse tennistraining gaan, maar deze zou geen doorgang vinden.

De gescheiden ouders van Lycke raken uiteraard direct in paniek, maar krijgen weinig hulp van de politie. Verslaggeefster Ellen Tamm bemoeit zich direct met het drama en raakt mede door iets wat ze in het verleden heeft meegemaakt direct geobsedeerd door de zaak. Ze zet een zoekactie op en helpt de familie om via tv een oproep te doen.

Ondanks dat de vader zich vooral bezig houdt met zijn nieuwe huwelijk en de moeder van Lycke ook niet wat er in haar dochter omgaat. Alleen huishoudhulp Mona lijkt een hechte relatie met het meisje te hebben (wat een scheiding wel niet kan veroorzaken bij kinderen). De ouders raken steeds meer in paniek en groeien hierdoor dichter naar elkaar toe, wat jaloezie bij de nieuwe vrouw veroorzaakt.

Ondertussen raakt Ellen Tamm steeds meer betrokken in de zaak en raak je steeds nieuwsgierig naar het hoe en waarom dit nu precies zo is.. Haar nieuwe baas, tevens ex-geliefde, ken de situatie, maar heeft zich vlak nadat het hem bekent werd uit de voeten gemaakt. Door hun nieuwe situatie als collega's bloeit er weer iets op tussen de 2, waardoor Ellen ook op dit gebied in een verwarde toestand komt. Waarom heeft hij mij destijds zo bruut aan de kant gezet?

De gebeurtenissen volgen erg snel op elkaar waardoor je continu een andere verdachte hebt voor de verdwijning. Een heerlijk vlotlezend boek waar je lekker in mee kunt puzzelen en waarbij de ontknoping een erg onverwachtse is!

4 sterren