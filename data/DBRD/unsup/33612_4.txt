Dit boek heeft zeer veel kanten. Ik heb getwijfeld tussen drie en vier sterren. Het is zeker geen slecht verhaal, in tegendeel zelfs, maar soms vroeg ik me af in hoeverre dit wel kon. De hoofdpersoon, een volwassen vrouw, leek soms zeer kinderlijk. Terwijl het kind in het verhaal veel ouder leek dan ze daadwerkelijk was. Ook het einde is mij een raadsel. Vrijgesproken worden van een misdaad en dan nog krijgen wat je wil? Daar stelde ik mezelf wat vragen bij.
Overigens vind ik de plot zeer mooi. Het is een verhaal dat verschillende boodschappen voor de lezer bevat. De ene boodschap is al wat serieuzer dan de andere.
Ook de setting van dit verhaal is prachtig. Ik schrok ervan hoe goed dit boek aangekleed werd. Die bossen, dat meertje,... Ik kon het allemaal levendig voor me zien. Dankzij de setting werd de sfeer van bepaalde scenes ook beter benadrukt en kon het boek mij als lezer echt raken. Het is zeker een emotioneel verhaal met een hartbrekende kern.
De personages (buiten de twee hoofdpersonages om) vond ik ook zeer interessant en goed gevormd. Je merkt dat de auteur verschillende typetjes heeft willen neerzetten. Van verraders tot mensen in hetzelfde schuitje en meer. Zeer interessant om te zien hoe de auteur daarmee aan de slag ging. Maar de hoofdpersonen waren voor mij soms wat zwakker tegenover de nevenfiguren.