Dit boek, dat geschreven is in het Engels door een Nederlandse auteur, gaat over een meisje dat vanaf haar kindertijd levendige dromen heeft. Tijdens het opgroeien, worden ze steeds meer levensecht en wanneer ze, onder andere, letterlijk de man van haar dromen ontmoet, kan ze het verschil niet meer zien tussen haar verbeelding en de realiteit. Alsof dat nog niet erg genoeg is, ontdekt ze iets uit haar verleden dat haar dubbelleven in een nachtmerrie veranderd. Het verhaal komt langzaam op gang. Als lezer ben je gewoon zo benieuwd naar het droomgedeelte! Vanaf dan is het een snel evoluerende verhaallijn met schokkende onthullingen, gevaar en natuurlijk romantiek. Het verraste me heel erg hoe vloeiend Petra van der Ploeg in haar tweede taal schrijft. Je zou bijna denken dat je een boek leest van een Amerikaanse auteur! Toen ik haar ontmoette vertelde ze dat ze een tijdje in de Verenigde Staten en in Australië heeft gewerkt en dat weerspiegelt zich duidelijk in haar schrijfstijl. Ze heeft een fascinerende nieuwe wereld gecreëerd (maar niet de enige. Lees erover in haar boek! ) waar liefde en duisternis om elke hoek komen loeren. Alhoewel het eerste boek van de serie erg leuk leest is het, naar mijn mening, nog een ruwe diamant. Er zijn scenes die het verhaal vertragen en plotlijnen die iets te snel verklaard worden. Naarmate de serie vordert, twijfel ik er echter niet aan dat, met haar onbetwistbare talent, Petra haar schrijftools nog scherper zal maken. Zo zal de Somnia-serie stralen en iedereen verblinden die klaar is om zijn eigen realiteit achter te laten!