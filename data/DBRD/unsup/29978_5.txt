Net als Ennie denk ik, dat sommige stukjes onbegrijpelijk vertaald zijn. Da's beetje jammer,aangezien Stevenson nogal veel bespiegelingen en wijsheden in de soep doet. En heel merkwaardig: veel ervan zijn meer dan het overdenken waard, zelfs het onthouden, andere schuren dicht aan tegen het cliché. Ze stelt heel interessante vragen en geeft soms hele "makkelijke" antwoorden. En verder is het natuurlijk het soort boek waar ik van houd: mensen die je goed leert kennen, verwikkelingen die je goed kunt volgen, dialogen die de moeite waard zijn. En een deel van die bespiegelingen dus. Daarom toch vijf misschien niet helemáál verdiende duimpjes - een fijn boek is tenslotte een fijn boek!