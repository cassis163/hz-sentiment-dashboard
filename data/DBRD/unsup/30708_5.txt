Een boek dat je vanaf het begin meesleept in een verhaal en wat je niet weg kan leggen voordat het uit is. Eenmaal begonnen met lezen kon ik niet wachten op het volgende moment dat ik tijd vrij had om verder te lezen en zodra ik het boek weer in mijn handen had, heb ik het in één stuk door gelezen. Het is gewoon zo’n mooi en aangrijpend verhaal.
In het verhaal lees je over het leven van Odiel en haar manier om de dood van haar dierbaren te verwerken. Als na het verlies van haar moeder en haar broer, ook nog eens haar vader overlijdt, besluit ze voor zichzelf, dat ze de stilte op wilt zoeken. Ze wil rust in haar hoofd en in haar leven. Deze rust probeert ze te vinden op een dunbevolkt klein schots eiland met de naam Hoy. Eenmaal op het eiland blijkt er een mysterieus verhaal rond te gaan. Over een vrouw die haar dochter op zou hebben gesloten, maar niemand heeft ooit haar dochter gezien of gehoord. Door een herinnering uit het verleden, trekt Odiel zich dit verhaal erg aan. Stel je voor dat het echt is en er misschien een kind verwaarloosd en mishandeld wordt, terwijl iedereen doet alsof er niks aan de hand is. Alsof de moeder van het meisje met de naam Alea gek is en het verhaal gewoon heeft verzonnen. Odiel gaat op onderzoek uit en dit gaat niet allemaal zo makkelijk als ze heeft gedacht, ondertussen komt ze ook in contact met de weduwenaar Greg en zijn knappe zoon Dylan. Dylan blijkt niet naar de vuurtoren te mogen van zijn vader, maar waarom weet hij niet. Hij is benieuwd wat Odiel daar zal gaan ontdekken. Terwijl Odiel steeds meer ontdekt, komt ze ook steeds meer in contact met zichzelf. In het boek wordt veel aandacht geschonken aan songteksten. Odiel heeft deze teksten leren waarderen, door haar overleden broer. Veel liedjes hebben een diepere betekenis, hierdoor komt er soms een spirituele achtergrond naar voren. Tijdens het lezen wordt je steeds bewust gemaakt dat er meer is en dat je vaak meer uit je leven kan halen dan jezelf denkt. Zal het meisje met de naam Alea werkelijk bestaan of is het inderdaad een verzinsel, zoals de eilandbewoners bewerend. Om hierachter te komen, moet je het boek echt zelf lezen. Ik raadt het zeker aan. Het is een boek zowel geschikt voor jongeren(jong volwassenen) als voor volwassenen.