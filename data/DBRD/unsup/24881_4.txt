Dit boek bevat 2 boeken, "Blackie" geschreven door Stephen Downes en "Casper" geschreven door Susan Finden. Beide boeken gaan over een bijzondere kat. Iedereen die een kat (of een ander huisdier bezit) zal er veel herkenning in vinden, je huisdier heeft een eigen karakter en dat wordt in dit boek benadrukt. Van deze twee (waargebeurde) katten-verhalen had ik nog nooit gehoord en ik vond het erg verfrissend om te lezen.

Blackie: dit boek gaat over een kat die terechtkomt bij iemand (Stephen) die eigenlijk geen kattenliefhebber is, maar zijn kinderen krijgen hem zo ver dat ze 2 katten in huis nemen. Eén daarvan is Blackie, en al snel kom je bij het punt terecht dat het niet goed gaat met de gezondheid van deze kat.
Stephen komt voor diverse lastige keuzes te staan en met name op het moment dat blijkt dat de kat een hersentumor heeft en de vraag is, opereren of niet....... Ik wist niet dat dat überhaupt kon, dus ik wachtte met spanning af wat de keuze van Stephen zou zijn. Daarnaast rijst dan de vraag: "Hoe ver zou je zelf gaan voor je huisdier? Welke keuze zou jij maken....?"

Casper: dit boek gaat over een kat die vanuit een asiel terecht komt in een huishouden waarin meerdere (oudere) asielkatten worden opgevangen. Casper blijkt nog wel eens zoek te zijn en zijn bazin vraagt zich dan ook af waar hij dan uithangt. In de loop van dit boek kom je daar achter en dat vond ik heel erg bijzonder om te lezen. Dat een kat zo zijn eigen willetje heeft en ook gewoon altijd weer op zijn pootjes terecht komt! Casper heeft veel mensen zich beter/fijner/prettiger laten voelen, dat kan je uit dit boek opmaken, een heel bijzondere kat!

Wil je een mooi boek lezen over katten, dan is dit zeker een aanrader!