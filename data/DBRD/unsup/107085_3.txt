Een cover die absoluut de aandacht trekt met een felrode voorkant en een half vrouwengezicht. De hoofdpersoon Jane, heeft een televisieprogramma met de naam ‘Dame blanche’, vandaar de titel van het boek. Jane is in mijn ogen niet een verrassende hoofdpersoon. Ze is een typische succesvolle carrièrevrouw, sportief en ongelukkig in de liefde. Veel schrijvers kiezen voor een dergelijke vrouwelijke hoofdpersoon. Haar mannelijke tegenspeler vind ik wel interessant. Jerry Lauper raakt geobsedeerd door Jane en wordt een serieuze stalker. Het gebeurt in een boek niet zo vaak dat een stalkeren zijn denkbeelden aan bod komen. De geloofwaardigheid vind ik wel lastig, maar tegelijkertijd weet je dat deze mensen echt bestaan.
Dit boek vind ik een typische Amerikaanse thriller, zowel qua setting als qua schrijfstijl, maar niets is minder waar. Elvin Post komt gewoon uit Nederland, hoewel hij wel in de VS gewoond heeft. Geïnspireerd door zijn verblijf daar schreef hij Groene vrijdag, waarmee hij de Gouden Strop woont. Andere boeken van hem hebben ook prijzen gewonnen of nominaties gekregen. In deze wetenschap valt mijn kennismaking met deze auteur toch wat tegen. Ik had een origineler boek verwacht qua keuze in de hoofdpersoon en de manier waarop alle verhaallijnen bij elkaar komen, vind ik hier en daar wat gekunsteld. Al met al een gemiddelde thriller, maar wel met een heerlijk vleugje romantiek.