Een nieuw boek over de Camel Club met als hoofdpersoon Oliver Stone. Oliver is in het Lafayette Park getuige van een bomexplosie. Dit park ligt tegenover het Witte Huis en er wordt gelijk een grootscheeps onderzoek ingesteld. Ondanks dat Oliver al jaren niet meer voor de overheid werkt, wordt hij benaderd deel te nemen aan dit onderzoek. Het onderzoek voert hem alle kanten op, maar niets is wat het lijkt.
Heerlijk, weer een boek over de Camel Club. De boeken van Baldacci weten vanaf het begin aan te boeien en zijn altijd weer spannend. Gelukkig is Baldacci een van de weinige schrijvers die meerdere boeken per jaar schrijft. Ik wacht nu alweer met spanning op het volgende boek. Dit boek is dus zeker een aanrader!