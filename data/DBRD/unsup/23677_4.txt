Bij het zien van de schitterende cover verwacht je een bijzonder verhaal te gaan lezen en dat is het ook.
Het boek is opgedeeld in 5 delen; Deel I De Akha-manieren, Deel II Een prachtige bloem roept, Deel III De buitenwereld, Deel IV De vogel die opvalt en Deel V Het Theemeisje van Yunnan. Ieder deel beschrijft een levensperiode van Li-yan en later ook van haar kind. Elk hoofdstuk heeft zijn eigen bijpassende titel die later in het betreffende hoofdstuk pas duidelijk wordt en je dan ook begrijpt waar de titel opslaat.
Het is een verhaal van een stam die een tijd lang zichzelf niet mocht noemen zoals ze eigenlijk heetten, het waarom kan je in het boek lezen, ook hoe ze zich moesten noemen. Je krijgt een beeld van hoe het in China eraan toe ging. Je leert de tradities kennen zoals bijvoorbeeld waarom een zwangere vrouw nooit haar dorp mocht verlaten als ze zwanger was en waarom ze in haar eigen huis moest bevallen. Je leert hoe ze hun thee verbouwen en hoe ze thee zetten waardoor je anders naar je kopje thee gaat kijken en er meer van gaat genieten.
Het is een verhaal van moed hebben om bepaalde eeuwenoude tradities te doorbreken, van offers brengen uit liefde voor je kind, overleven, omgaan met verlies van een dierbare, liefde voelen voor een persoon, van vergeven en van verraad en hoe daar mee om te gaan. Het is een mooi tijdsbeeld van 1988 tot en met 2016 waarin je ziet hoe alles en iedereen langzaam aan veranderd, hoe bepaalde eeuwenlange tradities nog worden voortgezet, terwijl andere door tijdgebrek tot het verleden horen. Je ziet de mensen moderner worden terwijl ze de thee toch op dezelfde eeuwenoude manier blijven verbouwen en zetten. Het is mooi om te zien hoe een meisje uit de bergen voor het eerst in de grote stad dingen ontdekt als een lamp die aan en uit kan, een porseleinen toilet en een douche.
Ook krijg je een beeld van hoe veel Chinese adoptiekinderen het vinden dat ze geadopteerd zijn, hoe ze daar mee omgaan.
Geregeld heb je te doen met de hoofdpersoon en bepaalde andere personen. Je leeft met ze mee als ze het moeilijk hebben en bent blij voor ze als het weer beter gaat met ze. Na het lezen van het boek heb je het gevoel dat je afscheid hebt genomen van bijzondere mensen.
Kortom; dit boek is voor een ieder die ge√Ønteresseerd is in de Chinese cultuur en thee.

Lees verder op https://surfingann.blogspot.nl/2017/09/het-theemeisje-van-yunnan-lisa-see.html.