Jeffery Deaver is geen onbekende in het thrillerlandschap, hij heeft al een heel pak thrillers op zijn naam staan waarvan er zelfs al enkele verfilmd zijn.
De moordkamer is Deaver op zijn best, steengoede plot, vele verrassende wendingen, intrigerend onderzoek, op tijd en stond een actiesc√®ne. Dit boek moet het niet hebben van absolute spanning maar vooral van het onderzoek dat gestaag vordert en waar steeds nieuwe elementen opduiken, het boek is voornamelijk verrassend. De lezer wordt daardoor steeds onder druk gezet om toch maar snel verder te lezen.
De persoonlijke bekommernissen van het speurdersduo Rhyme en Sachs komen zo nu en dan ook aan bod en vormen een aangename afwisseling in het snelle speurderswerk. Het boek mag dan een dikke pil zijn, je hoeft je absoluut niet te vervelen.
Als afwisseling heeft Deaver er trouwens nog wat deftig keuken werk ingestoken. De moordenaar die we al van in het begin kennen maar die je als lezer niet kunt plaatsen, de spanning blijft dus, geeft zo nu en dan een cursus koken voor gevorderden weg met allerlei tips en tricks. Op zijn site heeft hij trouwens de verschillende recepten van deze Jacob Swann gezet - voor de liefhebbers.
De moordkamer is een boek geworden dat heel erg verrassend is met een plot om U tegen te zeggen. Jeffery Deaver blijft een kanjer, als schrijver wel te verstaan.