Achterflap:

Wat zou jij doen ...

als je vriend, antropoloog, vermist raakt in Mexico en een zevenduizend jaar oud stamgeheim van de Tarahumara-indianen achterhaald blijkt te hebben? Een geheim waarvan de kennis onder geen voorwaarde aan de mensheid geopenbaard mag worden, omdat het de wereld zoals wij die kennen compleet op zijn kop zal zetten.

Als er na een week nog geen teken van leven is van Rick Johnson gaat Liz hem zoeken, want de Mexicaanse autoriteiten zijn weinig cooperatief. Liz raakt verzeild in duistere drugspraktijken wanneer de ene drugsbaron na de andere wordt vermoord. Kan Liz iedereen vertrouwen en wat hebben de reuzenkristallen te maken met Rick?

Dit boek is van het begin tot het eind spannend te noemen, hoewel het geen thriller is, gebeurt er van alles.Het verhaal is geschreven in dagboekvorm.Liz begint op de dag ze aankomt in Mexico om Maverick (Rick) te gaan zoeken.Elke keer als ze denkt op het goede spoor te zitten, gebeurt er weer iets waarvan je denkt: "dit kan niet waar zijn".Je leeft echt met haar mee.Je kan haar pijn en emoties goed aanvoelen.
Je voelt de onmacht die er is om Rick te vinden en de tegenwerking van de corrupte Mexicaanse politie. Je zou ze wel willen toespreken om Liz te helpen. Liz is dapper en ook slim genoeg om zich niet uit het veld te slaan ondanks alles wat ze meemaakt.Ook leer je je echte vrienden kennen.Soms vergis je je in mensen, dat blijkt hier ook weer.
Het plot is anders dan ik had verwacht maar het past er wel helemaal bij.
Het verhaal leest goed, alleen vind ik het lettertype wat aan de kleine kant.De kaft vind ik erg intrigerend, ergens in het verhaal kom je de betekenis ervan tegen evenals de titelverklaring.