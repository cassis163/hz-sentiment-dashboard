Zonder voortdurend superlatieven te willen gebruiken is dit boek in een adem méér dan een aanrader. Ik ontwikkelde een onbeheersbare drang om het boek zo snel mogelijk uit te lezen. Het predicaat van 'psychologische' thriller mag het gerust meekrijgen. De gebeurtenissen roepen voortdurend allerlei emoties op. Marja Boomstra is er absoluut in geslaagd met een uiterst spannende verhalenlijn een duidelijke verbinding te laten zien tussen het verleden van de hoofdpersonage en haar immens lange en moeizame weg naar het heden. Daarbij heeft zij mij als kritische lezer zelfs weten te ontroeren.
De schrijfster heeft door haar schrijfstijl het vermogen om op aanstekelijke wijze de lezer te blijven verrassen en te zorgen dat er een grensvervaging optreedt tussen fictie en realiteit.