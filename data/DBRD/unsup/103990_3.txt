Ik heb De Dochter van Linda Bruins Slot gelezen.
Een thriller over een dochter, Sofie, die het verhaal verteld. Haar vader belandt in het ziekenhuis na een "overval" in zijn eigen huis, zijn vrouw (stiefmoeder van Sofie) verdwijnt en niemand die iets kwijt wil.
Sofie is goed omschreven en zij is de enigste die je leert kennen. Ietwat labiel persoon die zichzelf verzorgend vind en constant over haar tweelingzus als klein kind praat.
Wat is nou het geheim waar haar vader mee worstelt, waar is Yvonne (zijn vrouw), wat is haar aandeel in alles?
Vele vragen die uiteindelijk leiden tot een verrassend plot. Deels voorspelbaar en toch een verrassende wending aan het eind.
Helaas niet op alle vragen een passend antwoord.
Het boek is op sommige momenten zeker spannend. Je leeft mee met Sofie en haar zoektocht naar antwoorden.
Af en toe een ietwat moeilijke constructie qua schrijfstijl maar zeker door het lettertype en de korte hoofstukken toch heerlijk leesbaar. Ik puzzelde mee, raakte af en toe geirriteerd door de ietwat onnozele Sofie, moest af en toe twee keer hetzelfde stuk lezen maar had moeite om het boek weg te leggen. Wat gaat er gebeuren, hoe verloopt het volgende hoofdstuk?
Het is geen psychologische thriller, daarvoor zijn de personages te weinig uitgelicht en de scenes te "eenvoudig" beschreven.
Het is wel degelijk een thriller in milde vorm en krijgt van mij 4 sterren.