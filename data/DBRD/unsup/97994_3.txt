Een spannend en snel boek dat zich afspeelt op het raakvlak tussen onderwereld en bovenwereld in Stockholm. Eigenlijk had het zich net zo goed in New York kunnen afspelen. Er zijn 3 verhaallijnen maar eigenlijk gaat het allemaal over hetzelfde: snel rijk worden via drugs, vrouwenhandel, afpersing, prostitutie. De politie krijgt duidelijk niet echt greep op deze wereld, tenzij ze van binnenuit geholpen worden of via diepe infiltratie.

Het duurde even voor ik in de schrijfstijl was, maar daarna las het wel vlot en ik ga zeker de 2 andere delen van deze trilogie lezen. Dit vergelijken met Stieg Larsson gaat helemaal niet op, dit zijn 2 totaal verschillende verhalen, schrijfstijlen.