Drie gezinnen die elkaar niet kennen, worden in de loop van een week uitgemoord en telkens overleeft een kind het. Die kinderen gaan elk apart naar een pleeggezin, weer onbekend van elkaar, en ook de pleeggezinnen worden vermoord. De kinderen overleven het weer.
Jane Rizzoli en Maura Isles worden bij een zo'n kind geroepen. Ze beseffen dat ze het kind zullen moeten beschermen, ergens moeten onderbrengen waar het veilig is. Dat gebeurt, op dezelfde plaats waar ook de andere twee zitten, in een speciale school voor hoogbegaafden. Het domein is helemaal beveiligd, niemand komt er ongezien in.

Ik vond dit boek geen typische Rizzoli en Isles boek, niet te vergelijken met bijvoorbeeld de chirurg of de leerling. Het was wel spannend op het einde, maar ik vond dat het allemaal nogal een lange aanloop nodig had.