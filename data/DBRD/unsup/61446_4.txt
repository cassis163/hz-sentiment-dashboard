Ooit gehoord van het spel mikado? Een spel waarbij je voorzichtig stokje bij stokje moet wegnemen, zonder de hele constructie in te laten storten. Met elk stokje dat weg is genomen neemt de spanning onder de spelers toe, dit boek deed me er ontzettend erg aan denken. De door de schrijver zorgvuldig aangelegde constructie werd naarmate het boek vorderde steeds weer een beetje afgebroken, zonder het hele plot voorspelbaar te maken en dus ‘in te storten’. Met elk denkbeeldig stokje dat werd weggenomen voelde je de spanning toenemen totdat je werkelijk nergens anders meer aan kan denken en net als de hoofdpersonage alle mogelijke scenario’s door je hoofd heen laat malen.
Dit boek gaat over Cameron, samen met zijn moeder is hij op de vlucht voor zijn gewelddadige vader. Uiteindelijk leid de constante angst van zijn moeder haar en Cameron naar een plattelands dorpje; Wolfs Hollow. Daar gaan ze wonen in een oude boerderij, die het eigendom was van een boer naast hun: Sinclair. Al tijdens de rondleiding in de boerderij word je samen met Cameron al de stuipen op het lijf gejaagd. In de kelder blijken namelijk een paar griezelige kindertekeningen te liggen, van honden die iets aan flarden aan het scheuren zijn. Dan word het nog griezeliger als er een mysterieuze geestverschijning op komt dagen en de bullebakken van de school het hebben over honden op zijn boerderij. De geestverschijning –of hersenspinsel? – blijkt Jackie te heten. Langzaam begint Cameron te realiseren dat er iets verschrikkelijks is gebeurd op de boerderij, of is hij langzaam gek aan het worden?
Dit boek is een van de boeken die je uit wilt hebben, maar niet uit wilt hebben. Je wilt heel graag het einde weten maar wilt niet dat het boek eindigt. Hele vaak heb ik met boeken dat ik halverwege het einde eigenlijk al weet, dit is niet een van die boeken. Ik kan je bijna met zekerheid zeggen dat alles wat je denkt voor de ontknoping fout is. Sterker nog de schrijver is er hard mee bezig om je keer op keer op het verkeerde been te brengen. Dat is echt iets wat ik zoek in een boek!
De personages zijn ook werkelijk geweldig in elkaar gezet, een van mijn favoriete personages was wel Ken alias De Cowboy, een van de personages die humor in het boek bracht. Dan heb je Benji , de dikke uit zijn mond stinkende vriend van Cameron. Persoonlijk vind ik dat er in elk boek een persoon moet zitten die maar niet kan stoppen met praten, Benji was diegene in dit boek. En dan wil ik graag Sinclair nog ter sprake brengen, in het begin moet ik toegeven dat hij me de stuipen op het lijf joeg. Maar later in het boek begon mijn sympathie voor hem te groeien, weer een geweldig karakter in dit boek.

Dit boek heeft in de 300 bladzijdes wat een prima lengte is, niet te langdradig en ook niet een einde waar nog vragen achterblijven, het kost €16,95 en is geschreven bij Allan Stratton. Ik zou eigenlijk iedereen die houd van spannende boeken aan willen raden om dit boek te lezen. Het heeft een geweldige opbouw, familiedrama en werkelijke fantastische personages waar je jezelf goed mee kan identificeren. Dit boek is nu zeker een favoriet van me en ik hoop in de toekomst nog meer boeken van de schrijver te kunnen lezen.
Kaya Dol