De kleine vreemdeling is het eerste boek van Sarah Waters wat ik heb gelezen. En hoewel het verhaal mij interessant en spannend leek, vond ik het best wel langdradig allemaal. Doordat het boek zulke lange hoofdstukken bevat, nodigde het boek mij niet uit om er vaak in te lezen. Ik houd er nl. van om een hoofdstuk in een keer uit te lezen. Ik had ook het gevoel dat ik ook ieder woord moest lezen en daardoor ging het allemaal traag. Maar dat is allemaal een persoonlijke kwestie.
Het boek is verder zeer beeldend geschreven en als je het boek dichtslaat kun je er min of meer je eigen draai aan geven. En dat vind ik een knappe prestatie!