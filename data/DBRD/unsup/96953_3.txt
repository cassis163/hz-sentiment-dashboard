Drew is zestien jaar. Haar vader is vermist (vermoedelijk overleden), haar broer is naar een internaat gestuurd, Drew wordt gepest op school en daar bovenop kan ze het ook nog eens totaal niet vinden met haar nieuwe stiefvader. Tot overmaat van ramp krijgt Drew op een dag een briefje toegestopt die van haar broer zou zijn. Hierop vraagt hij haar te helpen omdat ze worden gehersenspoeld in plaats van heropgevoed.

Dit is het begin van een YA-thriller die belooft zeer spannend te worden. Het spannende plot is er in ieder geval. De schrijfstijl is typisch YA; korte zinnen en een makkelijk taalgebruik. Ook de opbouw van het boek met korte hoofdstukken die vaak eindigen in een cliffhanger bouwen de spanning op.

En toch mist er een hoop om de aandacht echt goed vast te houden. Veel onderdelen van het boek zijn te weinig uitgediept waardoor eigenlijk alles een beetje op de oppervlakte blijft liggen. Zo worden de karakters niet heel erg uitgediept waardoor je nergens in het boek echt met ze mee gaat leven.

Daarnaast voelt het een beetje alsof Taylor te veel elementen in dit boek probeerde te stoppen. Hierdoor wordt er geen enkel onderdeel echt goed uitgewerkt en blijft alles op de oppervlakte. Ook komen de vele onderdelen die nu in het boek voorkomen niet meer geloof waardig over. Het is wel erg veel en erg toevallig.

Al met al is the treatment een boek met een verhaallijn waar veel potentie in zit, maar de uitwerking laat helaas wat aan de wensen over.