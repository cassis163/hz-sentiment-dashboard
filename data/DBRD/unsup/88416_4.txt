Titel: Mijn beeld van jou
Auteur: Susan van Eyck
Uitgever: De Fontein
Blz.: 302

Over de auteur:
Susan van Eyck schrijft en fotografeert. Ze woont met haar man en twee kinderen in Leiden. Mijn beeld van jou is haar debuutroman.

Samenvatting:
Emma is begin dertig en lijkt alles voor elkaar te hebben – al jaren dezelfde vriend, haar carrière uitgestippeld – tot ze Boris tegen het lijf loopt. Deze fotograaf zet haar veilige wereld op zijn kop als ze halsoverkop verliefd op hem wordt. Maar net als er voorzichtig een vonk overgeslagen lijkt te zijn, bezweert hij haar dat hij het niet waard is om haar leven voor overhoop te gooien en is hij opeens verdwenen. Waarom wil Boris niet dat Emma voor hem kiest? En kan Emma nog terug naar haar veilige leventje, of gaat ze op zoek naar antwoorden?

Mijn mening:
Mijn beeld van jou is een titel met een dubbele betekenis, echt supergoed passend bij dit gevoelig, liefdevol maar vooral emotioneel verhaal.
Emma’s leven is helemaal uitgestippeld, een baan, leuke vriend, het huisje boompje beestje verhaal.
Toch lijkt deze relatie niet zo stabiel als blijkt dat Emma open staat voor een nieuwe liefde. Het is liefde op het eerste gezicht als ze totaal onverwacht letterlijk de aantrekkelijke fotograaf Boris tegen het lijf loopt.
Dat liefde rare dingen met een mens kan doen weten we allemaal. Helaas lijkt de liefde niet wederzijds want Boris slaat op de vlucht. Daarna start er een ware roller coaster aan emoties.
Als lezer moet je incalculeren dat je dit verhaal leest wanneer je de mogelijkheid hebt je tranen de vrije loop te laten.
Het is eigenlijk een verhaal wat je je ergste vijand nog niet gunt. Toch bevat dit boek ook veel scenes de bij mij een glimlach op mijn gezicht toverde. Vooral het bewust genieten van kleine dingen wordt in dit verhaal mooi beschreven.
Je voelt de liefdes vlinders fladderen, de passie maar zeker ook het verdriet raken je tot op het bot.
Susan van Eyck heeft met Mijn beeld van jou een prachtig emotioneel feelgood debuut geschreven waarin vriendschappen voor het leven worden gesloten.
Ik kijk nu al uit naar haar volgende boek.

Mijn beeld van jou krijgt van mij 4,5 sterren.
Bianca