Een mooie novelle waarin de hoofdpersoon, Mussert, 's ochtends wakker wordt in een bed in Lissabon waar hij ooit overspel gepleegd heeft, terwijl hij die nacht in Amsterdam in slaap viel. Vanaf dat moment herbeleeft hij episodes uit zijn leven en filosofeert hij over het belang van alles. Het tweede deel beschrijft de reis op een schip met reizigers die hij niet kent maar vanaf het eerste moment weet dat ze bij elkaar horen. Thema's uit de klassieke oudheid zijn verweven in dit boek en de reis heeft veel van de reis over de Styx.
Mooi geschreven. Een boek waar je wel even goed voor moet gaan zitten.