Het Dreyse-incident is het vierde boek dat ik deze zomer lees van Pieter Aspe. Ik ben zijn schrijfstijl nu wel gewoon. Toch viel het me deze keer echt op hoe hij verschillende verhaallijnen tot één groot misterie doet samenstromen om uiteindelijk een onverwacht einde te creëren. Wat me ook opviel in dit boek is, dat het eigenlijk allemaal echt kan gebeuren. Zeker in een land als België. Ik voel af en toe zelfs een beetje maatschappijkritiek. Daar hou ik wel van.

Het enige jammere aan het lezen van Het Dreyse-incident vond ik, dat het niet paste in de chronologie van mijn gelezen boeken. Het is mijn eigen fout natuurlijk. Ik las eerst bv. Pandora, zijn laatste boek, en daarna pas Het Dreyse-incident... Qua gebeurtenissen klopt het natuurlijk niet helemaal... maar ja, dat is maar bijzaak in zo'n schitterend boek... op naar de volgende Aspe... dat wordt voor mij Onder valse vlag!