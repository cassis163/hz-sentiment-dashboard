Hoewel het niet mijn meest favoriete genre is, heb ik enorm genoten van de Fantasiejagers! Ik vond het bijzonder origineel, een soort van combinatie Fantasy met science fiction. Onze droomwereld blijkt echt te bestaan, het is gewoon een andere dimensie waartussen gereisd kan worden. Al mogen de droomwereld figuren niet meer naar de ratiowereld (aarde) omdat de mensen schrikken van weerwolven en duivelskinderen (terwijl die toch heel vreedzaam zijn). Toch weten er af en toe droomwereldfiguren naar ratiowereld te ontsnappen, die vervolgens worden teruggehaald door de fantasiejagers.
Ik vond het op z'n tijd erg grappig (bv. de uitleg hoe het werkelijk zit met Hans en Grietje, en of Elvis nu wel of niet dood is), de karakters worden goed uitgewerkt, emoties beeldend beschreven. Af en toe herken je dat het door een Belgische auteur is geschreven, vanwege de uitdrukingen. Maar dat is wel grappig!Op een of andere manier voelde het ook een beetje als stimulans om wat minder rationeel en wat empathischer door het leven te gaan; een kolfje naar mijn hand! EÃ©n minpuntje; hoewel ik niks heb tegen wat erotiek in een boek, vond ik het hier en daar niet passen in het verhaal. Verder een veelbelovend debuut, ik ga zeker de vervolgdelen kopen!