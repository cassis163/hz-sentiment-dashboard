Sarah Morgan wist toen ze acht jaar oud was dat ze schrijver wilde zijn. Ze voltooide haar eerste manuscript toen ze thuis zat met een baby. Ze heeft twee zonen en woont in de buurt van Londen. Ze schreef tientallen romans waarvan in totaal meer dan 15 miljoen exemplaren zijn verkocht. Ze won meerdere prijzen voor 'beste romance-acteur' in de Verenigde Staten en heeft fans over de hele wereld. Als je meer over haar wilt weten neem dan een kijkje op www.sarahmorgan.com
Het boek gaat over Paige en haar twee beste vriendinnen die samen een eigen evenementenbureau beginnen. Helaas gaan de zaken rampzalig, waardoor ze gedwongen wordt om hulp te vragen aan de beste vriend van haar broer, ICT-miljonair Jake Romano. Het probleem is alleen dat ze al jaren verliefd op hem is en dat niet bepaald wederzijds lijkt te zijn. Daarom doet Paige haar uiterste best om het voor hem te verbergen... Aan de hand van de verhalen van drie vriendinnen brengt Sarah Morgan het bruisende New York tot leven.
Ik vind de omslag echt heel mooi. Heel romantisch! Ik lees niet zo heel veel romans, omdat ik niet zo heel erg van zoetsappig houd,maar dit boek heeft mij echt compleet verrast! Ik moest het boek vanacht echt uit lezen, want ik wilde weten hoe het zou aflopen. Ik leefde echt met Paige mee! Het leest als een trein! Ik heb nog niet eerder iets van Sarah Morgan gelezen, maar dat ga ik absoluut nog wel vaker doen! Ik heb dit boek gewonnen bij chicklit. Nogmaals dank voor dit prachtige boek! Ik geef het 5 sterren!