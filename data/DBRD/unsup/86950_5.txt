Waar het licht is is een boek dat je gaat raken. Je voelt zo veel verschillende emoties terwijl je dit boek leest. Ik krijg hier letterlijk kippenvel van, een heftige golf van emoties. Dit is ook een boek waarbij je iets hoort te voelen. Waar je nadat het boek uit is een moment rust moet nemen om alles te verwerken, je emoties de vrije loop te geven. Want het verhaal is emotioneel best wel heftig, omdat het te maken heeft met psychische ziektes en zelfmoord.

Onderwerpen waar veel mensen moeite mee hebben om over te praten, daarom is het zo goed dat dit soort boeken bestaan, om dit soort onderwerpen juist spreekbaar te maken. Als je lijdt onder iets, moet je het met iemand kunnen bespreken, moet er iets of iemand zijn die je kan helpen en moet je er niet aan hoeven na te denken dat mensen je beoordelen of een label geven. Dat moet niet je grootste zorg zijn, want het is veel belangrijker dat het beter met je gaat, dat we er voor elkaar zijn, elkaar helpen. Dat we om elkaar geven in deze harde wereld. Jennifer Niven is heel goed in verhalen schrijven met een boodschap, met heftige onderwerpen en ik hoop echt dat mensen zich hierdoor niet alleen voelen, elkaar helpen en niet direct beoordelen. Eerlijk tegen elkaar zijn.

Het verhaal van Violet en Finch heeft me echt geraakt. Violet en Finch zijn twee bijzondere personages, ze nemen je mee op een heel avontuur. Eigenlijk hoop ik ook zo’n schoolproject te krijgen, want dat zou zo gaaf zijn. Dat vond ik het coolste gedeelte van het boek, de zwerftochten. Het gaat niet om het doel, maar om het avontuur, de momenten die je samen meemaakt. Wat ik zo leuk vind aan Finch is dat hij zo lief, dat hij ondanks zijn innerlijke strijd zoveel voor Violet heeft gedaan, al die liedjes. Je wilt gewoon zo graag dat dit verhaal goed afloopt. Violet heeft ook zo de nodige innerlijke strijd, en soms heb je dan wat hulp nodig om daar over heen te komen, om weer door te krijgen waarom het waard is om te leven. Dit boek laat zo’n indruk achter, voelt zo persoonlijk. Je hoopt gewoon op een goed einde, maar weet eigenlijk al vrij snel dat dat er niet is.

Toch is het echt een heel mooi boek en hoop ik echt dat dit een zogeheten eye opener is en dat het mensen echt kan helpen, want iedereen, jong en oud, wie je ook bent, waar je ook vandaan komt, verdient het om te leven, om een goed leven te hebben. Iedereen is leven.