Het is eind mei 1944 en Operation Overlord beter bekent als D-Day is aanstaande. Tegen deze achtergrond maken we kennis met Felicity Flick Clairet van de Résistance en haar grootste opponent, de meedogenloze en geslepen Major Dieter Franck van de Duitse Inlichtingendienst. In een tweesporenverhaal volgen we per hoofdstuk de belevenissen van een van beide hoofdpersonen: "Flick" op haar gewaagde missie - met de Codenaam Torenkraai - om een belangrijk communicatiecentrum uit te schakelen en Franck in zijn jacht op leden van de Résistance om deze verzetgroep te breken. Maar zijn grootste prooi en obsessie is Felicity Clairet en Dieter Franck komt steeds een stukje dichterbij maar de tijd dringt...
Deze roman is een eerbetoon aan de vrouwen in de Tweede Wereldoorlog. Follett is er wederom in geslaagd een superspannende oorlogsroman te schrijven over een waargebeurde heldendaad uit de Tweede Wereldoorlog. Hij weet een perfecte mix te maken van minder bekende historische feiten, over o.a. SOE (Special Operations executive) en FANYs, en bloedstollende spanning overgoten met een een vleugje romantiek. Codenaam Torenkraai is wederom een staaltje van Follett's geweldige schrijfkunst en naarmate het verhaal vordert, wint de thriller aan vaart en spanning. Het boek is een absolute aanrader maar dat zijn bijna alle boeken van Ken Follett.