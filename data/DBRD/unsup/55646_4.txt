De vertaling van de trilogie van Rick Atkinson is blijven steken bij twee van de drie delen. De Dag van Strijd is deel twee en gaat over de Amerikaanse opmars door Italië, nadat in deel 1 de invasie in Noord-Afrika is beschreven.
Atkinson beschrijft met behulp van heel persoonlijke documenten, brieven en dagboekfragmenten, een vergeten strijd, want voor de gemiddelde Nederlander begint het einde van WW2 met de invasie in Normandië. Atkinsons theorie is dat de bevrijding is begonnen met de inval in Noord-Afrika.

Een poging van de uitgever om met crowdfunding de vertaling van deel 3 te kunnen bekostigen, is helaas gestrand. Jammer, want Atkinson won niet voor niets de Pullitzerprijs voor dit werk.