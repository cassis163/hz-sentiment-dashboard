Ik kwam er vlak voor het lezen van dit boek achter dat het boek het derde deel is van een boekenserie. Ik heb de gok genomen door niet eerst de eerste twee delen te lezen, want die heb ik niet, maar gelijk dit derde deel te lezen. Wat mij betreft kan je dit deel zeker ook los lezen. Ik had niet het gevoel dat ik iets miste omdat ik de eerdere delen niet gelezen had.

Het is een heel spannend boek, dat ik heel af en toe langdradig vond. Op een gegeven moment kon ik niet meer stoppen en wilde ik verder lezen, wilde weten hoe het verder ging, of de daders gepakt zouden worden. Je krijgt op een gegeven moment wel een idee, maar dan zie je iets anders niet aankomen. Ook andere gebeurtenissen/ontmoetingen zie je niet aankomen en komen onverwacht.
Je wordt, zeker vanaf ongeveer halverwege, in het verhaal gezogen.
De schrijfster heeft zich heel erg goed ingeleefd in alle personen waar ze over heeft geschreven. Je kreeg haast medelijden met bepaalde personen en zeker met één iemand in het bijzonder.
Toch miste ik ook bepaalde verhaallijnen van bepaalde personen. Voor mijn gevoel waren hun verhalen nog niet klaar.

Ben nu wel heel benieuwd naar de eerste twee delen en hoop dat er een vervolg komt op deze serie.