Ai Mi (pseudoniem) is opgegroeid in China en woonachtig in de VS. In 2007 begon de schrijfster met het online publiceren van delen van het boek. Op dit moment is het verhaal zo'n groot succes dat er al meer dan 3 miljoen exemplaren van het boek zijn verkocht en het verhaal verfilmd is als Under the Howthorn tree.Onder de meidoorn is gebaseerd op het dagboek van het Chinese meisje Jing Qiu. Het verhaal speelt zich af tijdens de Culturele Revolutie (1966-1976) op het platte land van China.

De ouders van Jing Qiu zijn bekritiseerd en aangeklaagd. Hierdoor zijn haar vader en broer naar het platte land gestuurd om te gaan werken. Haar moeder en kleine zusje mogen thuis blijven. Moeder doet er alles aan om het hoofd boven water te houden, maar dat valt niet mee. Omdat Jing Qiu een goede leerling is wordt zij hervormbaar gevonden en mag zij in 1974 deelnemen aan een project dat nieuw lesmateriaal voor scholen moet gaan ontwikkelen. Met nog 3 andere leerlingen wordt zij naar het platteland gestuurd om zoveel mogelijk informatie te krijgen van de plaatselijke bevolking. Het lesmateriaal wat op de scholen gebruikt wordt is van voor de revolutie en men wilde materiaal wat is samengesteld door het volk zelf.De 4 studenten nemen hun intrek in gastgezinnen. Jing Qiu komt terecht in het gezin van het dorpshoofd waar zij liefdevol door zijn vrouw en kinderen word opgevangen. In dit gezin ontmoet zij Lao San, een zoon van een hoge militair. Lao San werkt ook in het dorp en wordt in het gezin als broer behandeld.Jing Qiu en Lao San voelen zich tot elkaar aangetrokken maar het verschil in sociale afkomst maakt een relatie onmogelijk. Alles wat Jing Qiu doet doet ze weloverwogen en elk woord wat zij zegt moet eerst worden afgewogen. Ze mag niets doen wat de aandacht op haar "foute" familie zal vestigen. Hierdoor wordt het heel moeilijk om elkaar goed te leren kennen en te begrijpen. Lao San geeft de moed niet zo snel op. Hij volgt Jing Qiu overal, probeert haar te helpen en haar liefde te winnen....................

Onder de meidoorn is een mooi en ontroerend Chinees liefdesverhaal. Wij krijgen niet zo vaak een kijkje in de Chinese cultuur. Ik wist voor het lezen van dit boek nauwelijks iets over de geschiedenis van China. Dit boek geeft een heel helder beeld van het China van 40 jaar terug.Het is onvoorstelbaar dat een jong meisje moet leven in een wereld waarin alles wat je verkeerd doet of zegt gevolgen kan hebben voor jezelf of je familie. Wat een angst en onzekerheid...Tijdens het lezen haalde ik regelmatig de namen van de hoofdpersonen door elkaar. Dit omdat eenzelfde persoon soms wel op 3 manieren kan worden aangeduid. Dit ontnam mij niet het leesplezier. Gelukkig zit achter in het boek een verklarende woordenlijst en een stamboom, die heel verhelderd is.Voordat je aan het lezen van het 400 bladzijde tellende boek begint is het leuk om de volgde filmpjes te kijken om de sfeer van het boek te proeven. Het is echt de moeite waard.

http://www.youtube.com/watch?v=88nn6fn5c04&feature=related

http://www.youtube.com/watch?v=iEWFt6Qih5o ...

http://www.youtube.com/watch?v=6iWhNqQUA3w&feature=related.