‘Niemand weet wat het lot voor ons in petto heeft. Kennis is niet de absolute waarheid over leven en dood, maar datgene wat ons helpen zal om te leven en om de uitdagingen van alledag aan te gaan.’
Met deze voltreffer op de achterflap wordt meteen de toon gezet van Paulo Coelho’s Manuscript uit Acra. Zoals we van deze auteur mogen verwachten, gaat ook dit deel van z’n oevre over de zoektocht naar antwoorden op grote levensvragen. Niettegenstaande Coelho’s woorden en passages vaak religieus getint zijn, zal menig attheïst er ook bijzonder veel wijsheid en inspiratie uitpuren. Het boek heeft geen pasklare antwoorden op existentiële vragen, maar biedt een houvast voor ieders denken, zoektocht en persoonlijke groei en geeft soms een verrassende nieuwe kijk op zaken die zo vanzelfsprekend lijken.
De zin van het leven, haat en liefde, twijfel en hoop… het zijn onderwerpen die voor menig lezer herkenbaar aanvoelen.
Paulo Coelho bewijst met deze recente publicatie nogmaals waar hij goed en gekend voor is: levenswijsheid overbrengen, mensen aan het denken zetten en dit zonder te moraliseren. Krachtig!

‘Geen wapen is sterker dan het woord’.
http://www.boekensite.gent/node/611