Edith de Wit helpt je in dit boek het verhaal van je eigen leven te ontdekken. Ze doet dit door het vertellen van sprookjes en verhalen, waarin je leert patronen te herkennen. Ben je de sleur van je leven moe? Wordt het tijd voor verandering? Dan is het ook tijd om in de voetsporen van de heldin te treden. Een heldin is niet zo maar een vrouwelijke held, ook dat leer je in dit boek. Een heldin daalt eerst af, komt in een ellendige situatie maar toont veerkracht. Om te veranderen moet je uit je comfortzone komen, moet je bereid zijn om stormen te trotseren om je eigen zwakheid onder ogen te zien. Maar je zult op je reis ook hulp krijgen, vaak uit onverwachte hoek. Edith de Wit zet je aan het denken, laat je via bekende sprookjes in een spiegel kijken. Via haar website en via een werkboek wat je kunt downloaden, kun je aan het werk. Want werken is het, dat veranderen! Al met al een heerlijk toegankelijk boek wat vlot weg leest en je aan het denken zet!