Gijs Thio is een barman uit Amsterdam. Hij verdwijnt vijf jaar geleden plotseling. Zijn lichaam wordt later gevonden in een gracht in Amsterdam. Wat er met hem is gebeurd, is nog steeds onbekend. Gijs De schrijver van dit boek, Gilles van der Loo, is bevriend met Gijs. Hij gaat een rouwproces i, maar het wordt zwaar. In die tijd wordt ook zijn zoon Nadim geboren. Een gevoel van verdriet en rouw wisselt zich met blijdschap om de geboorte van zijn zoon af.

'Het jasje van Luis Martin' is een ode aan deze bijzondere vriendschap tussen deze twee mannen. Het boek lijkt autobiografisch geschreven te zijn. Issa, het hoofdpersonage, heeft drie grote liefdes: zijn beste vriend Gijs, zoon Nadim en de horeca.

In het verhaal komen verschillende gebeurtenissen aan bod. Er wordt vaak gewisseld van tijd. Je wordt aan de hand meegenomen in een rouwproces en het gevoel dat daarbij komt kijken. Issa blikt terug op een mooie tijd van een innige vriendschap. Dit gebeurt aan de hand van flashbacks. Soms vanuit Issa gezien en soms vanuit een tweede belangrijk personage gezien, Luis Martin. Deze man bestaat in de beelden van Issa. Je leert deze persoon kennen aan de hand van de verhalen van Gijs en de beelden die Issa daarbij heeft. Gijs leerde van Luis het horecavak.

Gilles van der Loo verdient lof voor zijn manier van schrijven. Je wordt aan de hand meegenomen het nachtleven in van Amsterdam. Bijna zit jezelf aan de bar een biertje te drinken bij Gijs en Issa. De manier van het beschrijven van de omgeving of emoties zijn soms overbodig. Maar soms zijn de zinnen treffend en goed beschreven.

Tijdens het lezen voel je de rouw en het verdriet van de hoofdrolspeler door je heen gaan. Het lijkt alsof je als lezer zelf rouwt om de dood van Gijs. Dit boek is een prachtige ode aan een bijzondere vriendschap.