Duijkers dossiers, de nieuwste van John Brosens, is een boek waarin je helemaal opgaat. Spannende acties zonder toevalligheden in een verhaal waarin uiteindelijk alles op z'n plaats valt. Okee, het is natuurlijk een thriller. Maar daarnaast vult Brosens zo mooi de psychologische motiveringen van zijn hoofdpersonen in. Een inspecteur met bindingsangst, een vuttend bankpikkie met een dubbelleven, een lerares die wel en niet eenzaam is. Mag ik er zo nog een paar?