Claire is kunstenares en moeder van vier jonge kinderen. Ze voelt zich schuldig dat haar jongste te vroeg is geboren en is hierdoor gestopt met haar kunstenaarswerk.
Ze probeert voor haar gezin te leven en heeft eigenlijk geen tijd voor het helpen organiseren van een festival. Toch zegt ze ja als ze wordt gevraagd. En de samenwerking die ze heeft met Lock hiervoor verandert haar.

Ik weet na het lezen van dit boek niet zo goed wat ik hier nou van vind.
Die onvergetelijke zomer is een leuk boek, maar daar is ook alles mee gezegd. Het is niet meer en niet minder. Het verhaal voelt niet origineel aan en ik begrijp de hoofdpersonage Claire niet zo goed. Haar beweegredenen zijn niet overtuigend.
Het boek is leuk genoeg om helemaal uit te willen lezen, maar na het lezen van dit boek word ik niet zo heel enthousiast om nog meer boeken van Elin Hildersbrand te willen gaan lezen. Ik zal haar nog een kans gunnen met het andere boek uit mijn boekenkast, maar ik ben bang dat haar schrijfstijl mij gewoon niet zo aanstaat; het is niet vlot, het is niet traag, het is gewoon niet mijn ding.