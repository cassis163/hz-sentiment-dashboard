Een klein leven is een groot verhaal over vriendschap, maar het is vooral het levensverhaal van Jude.
In het begin is het wat doorzetten maar van het ogenblik dat Jude ten tonele verschijnt, wil je alleen maar doorgaan. Het is zeker geen boek, dat leest als een sneltrein. Op tijd en stond moest ik zelfs even stoppen om alles te laten bezinken.
Sommige delen komen misschien wat langdradig over, maar ondanks dat vond ik het een aangrijpend maar vooral tragisch en bizar verhaal, dat zelfs op een speciale (lees niet chronologische) manier wordt opgebouwd.
Wie denkt een feelgood-roman te lezen, komt bedrogen uit, maar het is zo'n intens mooi verhaal over liefde, vriendschap en verdriet. Je moet er wel de nodige tijd voor nemen!
Zeker een aanrader voor iedereen, die een prachtig verhaal wensen te lezen.