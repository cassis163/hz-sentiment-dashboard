Bij het zien van de schitterende cover weet je meteen waar het boek over gaat. Dat kan alleen maar over de scheepvaart gaan.
Het boek is in een soort dagboekvorm geschreven waarbij steeds een ander aan het woord is en zijn verhaal verteld over een bepaalde periode. De een vertelt voornamelijk over het verleden, wat zijn dromen waren, hoe hij zijn leven liever had gezien en geeft af en toe zijn mening over wat hij van de scheepvaart van nu vindt, de ander verteld hoe hij als jong broekie als matroos bij een schipper komt, hoe hij de begintijd heeft gevonden, hoe zijn leven is gelopen en wat hij hoopt voor de toekomst en er zijn stukjes waarbij anderen aan het woord zijn die vertellen over hun belevenissen. Je gaat mee op reis en kan zo een voorstelling van de plaatsen maken zonder er ooit geweest te zijn. Je komt er achter hoe het heel vroeger, in het begin, op schippersinternaten eraan toe ging en hoe het er nu aan toe gaat.
Het boek geeft heel goed de geschiedenis van de scheepvaart weer, je ziet de tijd veranderen naar het heden. Het boek zal dan ook voor veel (oud) schippers herkenbaar zijn. Er staan herkenbare stukjes in zoals over de kerkelijke schippers die niet op zondag varen en hoe ze om 00.01 dan reageerden, de moderniseringen zoals de eerste telefoon aan boord, het varen met de radar en de intrede van de computer aan boord, maar ook hoe men vroeger met de hand stuurde, hoe het leven aan boord was en is. Wat veel schippers na het schippersleven zijn gaan doen.
Sommige mensen zullen misschien schrikken van hoe men vroeger met matrozen omging, hoe men over ze dacht. Hoe men met hun kinderen omging. Hoe de schepen vaak van vader op zoon overging. Je leest of dat heden ten dage nog zo is of dat dat heden ten dage anders is.
Bij het lezen van het boek ontdek je al gauw dat roddelen niet alleen voor de walbewoners weggelegd is, maar dat schippers dat ook heel goed kunnen.
Aan het eind lees je wie wie is en een verklarende woordenlijst waar je ontdekt wat er bijvoorbeeld met een bokkepoot of een leugenboek wordt bedoeld. De foto's maken het boek af.
Kortom, als je bent ge√Ønteresseerd in hoe het op de scheepvaart is, dan is dit boek zeker een aanrader.

Lees verder op https://surfingann.blogspot.nl/2017/10/boegwater-karin-anema.html