Titel: Galgenveld
Auteur: John Sandford
Uitgever: A.W. Bruna
320 pagina's

Over de auteur
John Sandford is het pseudoniem van journalist en auteur John Camp (1944). Camp groeide op in Cedar Rapids, Iowa, en studeerde American Studies aan de University van Iowa.

Als John Sandford schreef Camp thrillers over de ongewone politieman Lucas Davenport, die opvalt door zijn extravagante, luxueuze levensstijl en zijn onconventionele, nietsontziende manier van werken. Het debuut in deze serie was Rules of prey (1989), vertaald als Spel op leven en dood. In 2015 verscheen het vijfentwintigste deel: Gathering prey. Onder hetzelfde pseudoniem publiceerde Camp misdaadromans in de Virgil Flowers-reeks (een spin-off van de Davenport-serie), en in de Kidd-reeks.


Achterflap
Op een mooie zomeravond heeft Layton Carlson jr. uit Red Wing, Minnesota eindelijk eens geluk. Hij heeft de perfecte plek gevonden om alleen te zijn met zijn vriendinnetje: een afgelegen boerderij midden tussen de maisvelden. Er is maar één probleem: de stank. Die is verschrikkelijk.
Layton belt de lokale sheriff, en als die op onderzoek uitgaat vindt hij een lijk in een watertank. En nog een, en nog een…
Tegen de tijd dat Lucas Davenport ter plaatse is, heeft de politie vijftien lichamen gevonden. En het einde is nog niet in zicht.
De slachtoffers blijken te zijn vermoord over een jarenlange periode. Elke zomer één moord, met de regelmaat van de klok. Hoe kon dit gebeuren zonder dat iemand het ooit merkte? Eén ding is zeker: de moordenaar woont vlakbij. Het is waarschijnlijk iemand die ze elke dag tegenkomen…

Het is al snel duidelijk wie er verantwoordelijk is voor deze lugubere moorden. Nu is het de taak voor het rechercheteam om zo snel mogelijk de dader te vinden zodat ze hem tot stoppen kunnen brengen. Dit is nogal een ingewikkelde klus die Lucas op zijn bord krijgt en de vele aanwijzingen leiden dan ook tot weinig resultaat. Het verhaal wordt afwisselend verteld, vanuit de dader en het rechercheteam, dit zorgt ervoor dat de spanning niet verzwakt en de vaart er lekker in blijft zitten.

Stapsgewijs wordt er naar het plot toegewerkt. De vraag is, wie is slimmer? De moordenaar die al geruime tijd met zijn lugubere spelletje bezig is, of Lucas en zijn team die steeds meer aanknopingspunten ontdekken? Laat de moordenaar uiteindelijk toch een aantal steekjes vallen of wordt Lucas op een dwaalspoor gezet? Aan het einde is het allemaal duidelijk maar tot die tijd blijft de spanning op een hoog niveau.

John Sandford heeft mij uitgedaagd om zeker meer uit de Lucas Davenport-serie te gaan lezen door een spannende actie-misdaadthriller van Galgenveld te maken, die ik met plezier gelezen heb.


Plot: 3,5
Schrijfstijl: 4
Originaliteit: 3,5
Psychologie: 3,5
Leesplezier: 4
Spanning: 3,5

Ik geef Galgenveld 4 sterren.