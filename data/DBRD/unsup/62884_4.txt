De thriller De blindganger van Igor Znidarsic kwam bij mij op de deurmat te liggen omdat ik mocht meedoen aan een leesclub. Het is voor mij de eerste keer dat ik meedoe in een leesclub en dus ook de eerste keer dat ik een lezers recensie schrijf.
Wat is mijn bevinding van dit boek? Wel! Als ik begin met de omslag van het boek dan kan ik zeggen dat ik onmiddellijk zin kreeg om het te lezen ondanks dat de achterflap eigenlijk het hele verhaal al vertelt dus dat het weinig verrassingen herbergt. Dan begin je te lezen en dan gebeurt er eigenlijk in het begin niet veel spannends. De huwelijksproblemen van Bianca worden breeduit gemeten wat een beetje jammer is. Maar het boek wordt echt leuk als het verhaal van Walter komt. Je leert hem wat beter kennen doordat zijn levensgeschiedenis uit de doek gedaan wordt. Prachtig om mee te gaan in deze materie! Je krijgt medelijden met hem want hij is echt onmenselijk behandeld. Dit is pesten in een kwadraat! Maar hij gaat wel veel te ver in zijn wraak en dat wordt gruwelijk beschreven. Ik denk dat dat wel veel minder kon. Het boek wordt haast de hoek van horror ingetrokken.
Op het eind krijgt het verhaal een andere wending die ik niet echt had zien aankomen. Walter wordt dood geschoten.
Toch is mijn algemene mening dat het echt een leuk boek is. En ik hoop dat de auteur verder gaat met deze weg. Ik zou zeker weer een boek van hem willen lezen. Het is in normaal Nederlands geschreven en is toegankelijk.