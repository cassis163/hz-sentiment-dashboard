bloedstollend en verrassend,Stella Mooney is inspecteur bij een rechercheteam in Londen. Het team is op zoek naar een seriemoordenaar die willekeurig en onvoorspelbaar vrouwen verkracht en vermoord. Robert Kimber komt uit zichzelf naar het bureau en bekent de moorden. Volgens Stella klopt er het een en ander niet, dus ze moet hem weer vrijlaten. De moordenaar die ze zoekt is overtuigd van zijn werk, zoekt opwinding en wil vooral aandacht van vrouwen. Als Kimber weer op vrije voet is, gaat het moorden door. Na een spannende zoektocht komt Stella dichterbij de dader dan dat ze zou willen zijn..
David Lawrence neemt de lezer in sneltreinvaart mee door het verhaal in deze spannende detective. Gedetailleerd, bloedstollend en boeiend zijn kernwoorden voor deze pageturner. Hoofdpersoon Stella wordt constant gevolgd en de achtervolgingen worden uitgebreid beschreven. Andere personen missen soms wat diepgang, maar dat zorgt er wel weer voor dat er meer ruimte is voor de handelingen van deze personen en die zijn verrassend.
Lawrence knutselt met woorden en weet de lezer taaltechnisch zeker te boeien. Stervenskoud staat vol met omgevingsbeschrijvingen, waardoor het voor de lezer niet moeilijk is zich een voorstelling te maken van het verhaal. Ondanks de vele details leest het boek lekker weg. Stervenskoud is geen literair hoogstandje, maar zeker de moeite waard om Â’s avonds onderuitgezakt op de bank te gaan lezen.