Harlan Coben weet je vanaf de eerste bladzijde mee te sleuren, er is geen ontkomen meer aan...
Zo ook in dit boek Blijf dichtbij.

Het boek gaat over 3 mensen die allen iets met elkaar te maken hebben en gaandeweg het boek kom je erachter hoe deze levens met elkaar verbonden zijn en wie, welke geheimen met zich mee draagt. 
Megan, Ray en Jack zijn gevangen in een leven dat ze niet gewenst hebben. Megan, die vroeger een wild leven leidde, is inmiddels een huismoeder met een groeiend gevoel van onbehagen. Ray was ooit een fotograaf met een gouden toekomst, maar verdient tegenwoordig de kost met onbenullige opdrachten. En tot slot Jack: een politieman die maar niet kan loskomen van een onopgeloste vermissingszaak jaren geleden.

Voor de echte Coben fan is dit boek weer een echt pareltje, het boek was erg vlot uit en leest zeer prettig weg, zoals al zijn boeken!

Titel: Blijf dichtbij
Auteur: Harlan Coben 
Uitgeverij:Boekerij
Jaar van uitgifte:2013
Pagina's: 352