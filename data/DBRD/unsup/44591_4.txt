Toen dit boek verscheen, zag ik een interview met de schrijver in een actualiteitenrubriek. Ik werd getroffen door het onderwerp en de zienswijze hierop. Ik heb dit boek meteen gekocht en uitgelezen. Zeker geen makkelijke materie, maar het biedt veel om over na te denken. Ook al hoef je het niet met alles eens te zijn. Om die reden heb ik het nu nog een keer opnieuw gelezen, misschien wel door de huidige situatie in de wereld.

Tegenwoordig is 'borderline' een van de meest frequente diagnoses binnen de psychiatrie. Voor het stellen van deze diagnose zijn minimaal vijf van de negen criteria vereist. De Wachter heeft deze criteria gebruikt om zijn maatschappijvisie te omschrijven.

Een treffend citaat uit het boek: 'Wij zijn in zo'n sterke mate bezig met ontplooiing dat we ons zelf verliezen in de plooien."