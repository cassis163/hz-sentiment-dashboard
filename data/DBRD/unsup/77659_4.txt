Broergeheim gaat over Joeri die door zijn ouders voor onbepaalde tijd naar zijn oma gebracht word. Hoe lang hij bij oma moet logeren weet hij niet. In de tijd dat hij bij zijn oma logeert, schrijft hij brieven aan zijn broer Stefan. Joeri begrijpt er niks van, waar is Stefan, waarom hoeft hij niet bij oma te logeren? Het boek is in briefvorm geschreven, ik wist dan ook niet goed of dit mij wel zou boeien maar gaandeweg werd ik het verhaal ingetrokken. Als Joeri uiteindelijk door zijn ouders opgehaald wordt blijkt dat zijn ouders verhuisd zijn. In het nieuwe huis is het net of Stefan nooit bestaan heeft. Elke keer als Joeri tegen zijn ouders over Stefan begint worden ze boos en krijgt hij te horen dat hij Stefan moet vergeten. Stukje bij beetje word er duidelijk wat er nu eigenlijk gebeurd is met Stefan. Ik moet eerlijk zeggen dat ik de keuze van de ouders om Joeri overal buiten te laten niet goed begrijp. Uiteindelijk krijgt Joeri ook te horen wat er gebeurd is met Stefan en wat hij gedaan heeft, hij komt voor een moeilijke keuze te staan want wil hij nog wel de broer van Stefan zijn nu hij dit weet???

Als je nieuwsgierig bent, wat er nu precies aan de hand is moet je dit boek zeker lezen, het leest erg vlot weg en is absoluut meeslepend.