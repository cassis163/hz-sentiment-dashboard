De Duistere School, Sandra J Paul

De cover is grijs, donker met een oranje gloed, hij werd gemaakt met een sepia-filter. In het midden staat een huis, op de achtergrond is een bliksemschicht te zien en een kraai zit op een tak van de boom.
Het boek, De Duistere School, is een jeugdthriller. De titel geeft veel en uiteindelijk weinig weg van het boek, en is daarvoor heel goed gekozen. Het verhaal speelt zicht bijna volledig af op kinderniveau, met kinderen in de hoofdrol. De karakters van de personages blijven vaag, doordat het verhaal zich op enkele dagen tijd afspeelt is het moeilijk om een personage te laten evolueren. Vanaf het begin volg je de actie; Sandra J Paul schrijft heel vlot, en hoewel het om een jeugdboek gaat is het boek niet kinderlijk geschreven. De plot is goed ineengezet, het tempo is snel en de lezer wil echt wel verder lezen. De auteur weet de spanning goed op te bouwen. Het boek is net griezelig voor jonge liefhebbers van dit genre.
Sandra J Paul beschrijft filmisch het dorp, de omgeving van de school en de binnenkant van de school zelf. Actiesc√®nes worden zeer levendig neergepend. Je ziet het allemaal heel duidelijk voor jou.
De duistere school is een heel plezant, spannend boek en zou goed thuishoren bij de selectie van de boeken voor de Kinderjury.