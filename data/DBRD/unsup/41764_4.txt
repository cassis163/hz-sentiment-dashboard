Na eerder al een onderbreking van hun samenwerking besloten Anders Röslund en Borge Hellström hun co-schrijverschap na Drie Minuten te beëindigen."Drie uur" is het eerste solo project van Anders Röslund (1961, Nörköping, Zwe) waarin hij overigens wel trouw gebleven is aan de karakters Ewert Grens en Piet Hoffmann, die we eerder tegenkwamen in drie seconden en drie minuten.

Zo zijn er overigens meer zaken die bij het oude zijn gebleven. Eerder gaven de twee in diverse interviews aan dat hun boeken voor 50% uit fictie moeten bestaan en voor 50% bij voorkeur actuele feitelijkheden. En ook de eerder gebruikte toon van het verhaal, het maatschappij kritische is weer aan de orde.

Met een scherpe pen legt Roslund de meedogenloze wereld achter de migratie van miljoenen wanhopige Afrikanen vast waar een uiterst serieus business model achter zit die niets ontziend opereren.Daarnaast zijn er diverse passage's waar de wanhoop en hoop, beweegredenen en gedachtegangen van sommige vluchtelingen worden geschetst,Heel veel moeite , zeker met de beelden die nog steeds iedere week in de media voorbijkomen hoef je niet te doen om je een voorstelling te maken wat er zich in die wereld afspeelt.

In deze wereld moet de ex-politie infiltrant Piet Hoffmann, die inmiddels zijn brood verdiend als particulier beveiliger voor de Verenigde Naties in West Afrika en na de nodige druk van Zweedse politie ambtenaar Ewert Grens terugkeren in zijn oude rol. Hij moet infiltreren bij de top van een meedogenloos misdaadsyndicaat dat opereert vanuit Libië dat verantwoordelijk is voor honderden transporten van mensen naar Europa. Het leven waar hij afscheid van dacht genomen te hebben keert in alle facetten terug, en zijn gezin is wederom in gevaar.

Wat een mooie balans tussen een maatschappij kritisch pamflet en een thriller, prima spanningsopbouw en voldoende uitgewerkte karakters. Roslund zet het niveau van zijn eerdere thrillers met Hellström gemakkelijk door. Vakwerk van de bovenste plank ondanks de wat voorspelbare rol van Thor Dixon.

Het vierde boek met Grens en Hoffmann wordt min of meer al aangekondigd. Aan de ene kant benieuwd maar ook een beetje huiverig. Meer is niet altijd beter..

4,5 ster