Dit was mijn tweede boek van Kathy Reichs en ik heb ook dit verhaal met veel plezier gelezen. Kathy Reichs heeft een vlotte schrijfstijl met een leuke vrouwelijke invalshoek die een extra dimensie geeft aan het geheel. Ik ben het ten dele met Kim eens dat de wetenschappelijke uiteenzettingen de vaart uit het boek haalden maar aan de andere kant als je in het naschrift leest dat deze methode werkelijk is gebruikt in één van haar zaken, vind ik het lovenswaardig dat Reichs de moeite neemt om de lezer inzicht te geven in deze materie. Of het beslist nodig was, is een ander vraag. Ook ik heb lang getwijfeld tussen 3 en 4 sterren (3½ kan helaas niet). Het duurt te lang voordat het echt spannend wordt en ook al las het lekker zou het maar 3 sterren verdienen. Toch geef ik het 4 sterren omdat ik op het eind zeer onder de indruk ben geraakt. Zeker gezien de waargebeurde aangehaalde voorbeelden van Cameron Hooker vs. Colleen Stan, en Paul Bernardo en Karla Homolka. Zie ook Crimezone Magazine april 2004.