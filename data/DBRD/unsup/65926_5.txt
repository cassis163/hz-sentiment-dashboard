Weer een boek dat niet weg te leggen is van Kristin Hannah.
Voor mij hoort het zelfs bij de betere van haar, want wat was dit boek weer aangrijpend.
Als Nora betrokken raakt bij een schandaal uit het verleden word de hele beerput open gegooid en is geen weg terug. Is dit echt wat ze verdiend heeft na al die jaren gezwegen te hebben over het verleden tegen haar kinderen en haar omgeving? Zullen haar dochters het begrijpen? Of beter nog, zullen ze haar kunnen vergeven?
Door alles wat Ruby heeft mee gemaakt kan ze maar moeilijk lief hebben en komt het haar wel erg goed uit dat haar moeder Nora bij het schandaal betrokken is.
Niet alleen het verhaal tussen de dochters en Nora is erg aangrijpend, maar zeker ook het verhaal van Eric grijpt je naar je keel als je eenmaal leest wat hij heeft meegemaakt, en wat hem nog te wachten staat. Een mooi moeder dochter verhaal wat je in je hart sluit.
Ik hoop dat er snel weer wat boeken vertaald gaan worden van Kristin Hannah. Top schrijfster