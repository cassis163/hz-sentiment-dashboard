Nadat een jonge beloftevolle advocate in haar appartement vermoord werd, slaagt de politie er niet in een dader te arresteren. Iemand is daar zo kwaad over, dat hij dreigt iedere dag een agent neer te schieten zolang de dader niet gevat is. Bedoeling is een agent te verwonden, niet te doden. Na de eerste gewonde agent wordt een speciale task force opgezet om zowel de moord op Hanneke Sloet op te lossen als om de schutter te vinden. Bennie Griessel krijgt het vertrouwen van de top van de politie om de moord op te lossen. Bennie Griessel vindt het wel een eer, maar hij begrijpt niet waarom hij nu juist, hij is een alcoholist. Hij heeft het al lastig genoeg om nuchter te blijven en ook nog eens problemen met zijn kinderen. Zijn dochter die een opleiding volgt waarvan hij weet dat ze er geen werk in zal kunnen vinden, zijn zoon die nu ineens ook wel zou willen studeren, hij moet alimentatie betalen voor zijn vrouw, kortom, hij komt altijd geld te kort ook al werkt hij bijna dag en nacht.
Priv√© is hij een beetje verliefd op een gewezen zangeres, alcoholiste die hij in het vorige boek, 13 uren heeft leren kennen.
Deze zaak slorpt al zijn energie op, hij werkt letterlijk tegen de klok want iedere dag wordt er een agent neergeschoten. Het onderzoek vordert niet, hij weet gewoon niet in welke richting hij moet zoeken. Zijn instinct laat hem in de steek, iets waar Bennie Griessel geen last van had toen hij nog dronk. De politiek bemoeit zich met de zaak evenals de hoogste top van de politie en hij moet het diplomatiek spelen en dat is niet echt zijn ding.