In dit nieuwe avontuur van het inmiddels behoorlijk populaire Mopshondje Carl met de lange titel; Een geheel nieuw verhaal van Carl Mops die plotseling een gezin heeft… krijgen hij en zijn vriendinnetje Coco samen de mooiste puppy’s van de hele wereld.

Het rijkelijk, in voornamelijk bruin tinten, geïllustreerde prentenboek is vooral bedoeld voor jonge kinderen maar zal vermoedelijk ook volwassen hondenliefhebbers erg aanspreken. Liefhebbers van Mopshonden kunnen met de zogenaamde Carl reeks, waarvan inmiddels drie delen verschenen zijn wederom hun hart ophalen. De gedetailleere illustraties zijn allen het werk van de talentvolle Joëlle Tourlonais, haar werk is vrij uniek te noemen.

Het ontroerende verhaal is net als de eerder verschenen verhalen van en over Carl geschreven vanuit het oogpunt van dit vriendelijke hondje. Het geeft kinderen zo de kans om even in de belevingswereld van een sociaal hondje te verdwijnen. Het verhaal is vrij realistisch gehouden en komt dan ook geloofwaardig over. Hierdoor is het verhaal leerzaam en vermakelijk tegelijk.
Net als de eerder verschenen delen een leuke aanwinst voor iedereen met een hart voor dieren!