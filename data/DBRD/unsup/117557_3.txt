Wanneer Pieter Elting net aan zijn vakantie wil beginnen wordt hij vlak na thuiskomst ontvoerd en opgesloten in een kale ruimte. De eerste helft van het verhaal wordt Peter in deze ruimte gevolgd. Peter krijgt van de ontvoerder geen duidelijkheid over het hoe en waarom, dat mag hij zelf uitvogelen. We maken kennis met de manier waarop zijn ontvoerders hem behandelen en verzorgen, en deze gang van zaken geeft de lezer toch wel wat punten van herkenning, zou dit soms de reden zijn dat? Pieter zelf blijft bijna tot het eind clue-less terwijl hij toch een intelligente man zou moeten zijn. In de tweede helft van het verhaal lezen we een logboek, opgesteld door Emma, een van de ontvoerders. Hierin komt al snel naar voren wat de toedracht is van deze ontvoering en wat voor een boodschap men aan Pieter wil duidelijk maken. Dit deel leest een stuk vlotter dan de uitgebreide beschrijving van de dagen die Pieter slijt. De maatschappelijke boodschap in dit verhaal is er zeker een die onder de aandacht gebracht mag worden, maar of dit boek het predicaat thriller verdiend? Dan had er van mij een flinke dosis meer spanning in mogen zitten.