Robert Stern, een advocaat uit Berlijn wordt in de arm genomen door Carina Freitag, zijn vroegere vriendin. Hun relatie heeft maar heel kort geduurd, maar ze zien elkaar nog wel. Ze heeft een tienjarig jongetje Simon Sachs bij haar, in een ambulance geleend van het ziekenhuis, waar Simon op de neurologieafdeling ligt. Hij heeft een tumor in zijn hoofd. Hij bekent een moord aan Robert Stern, die hij vijf jaar voor zijn geboorte pleegde. Daar zou hij tijdens een regressietherapie achtergekomen zijn. Die had hij van Carina gekregen voor zijn verjaardag. Eigenlijk om hem gerust te stellen, dat je leven niet het einde betekent, maar wat hij beleeft tijdens zijn hypnose is alleen erg verwarrend voor Simon. Ze hebben afgesproken op een terrein, waar in een kelder een lijk zou liggen. Als inderdaad blijkt, dat dat lijk er ligt, is Robert Stern erg ontzet.

Martin Engler is de inspecteur, die op de zaak wordt gezet. Hij heeft meer dan 20 dienstjaren erop zitten. Thomas Brandmann is de politiepsycholoog, een soort profiler, die als proef helpt bij het onderzoek.

Tien jaar geleden kregen Robert Stern en zijn toenmalige vrouw Sophie na 4 jaar proberen eindelijk een kind, die na twee dagen aan wiegendood stierf in het ziekenhuis. Zij is nu hertrouwd en heeft nu een tweeling. Robert zit al tien jaar in een depressie. Zijn huis is verwaarloosd. Hij heeft een alarminstallatie, niet voor inbrekers, maar hij is bang voor ontdekking, dat mensen erachter komen, dat zijn zorgvuldig opgebouwde façade van dure pakken en een glanzende auto fake is.

Stern wordt een dvd toegestuurd met beelden van een tienjarig jongetje dat sprekend lijkt op zijn zoontje Felix, die kort na zijn geboorte is overleden. De stem op de dvd beveelt Stern om binnen een week alle moorden waarover Simon vertelt na te trekken, zonder de politie in te schakelen. Als hij voldoet aan deze eis, dan zal hij Stern in contact brengen met Felix. Zo niet, dan wordt de tweeling van Sophie vermoord. Wat is er eigenlijk gebeurd in dat ziekenhuis tien jaar geleden?

In een interview met Ezzulia vertelt Fitzek, dat hij helemaal geen geloof hechtte aan reïncarnatie. Maar hoe meer hij met het thema bezig was, hoe meer twijfel hij kreeg. Diezelfde ervaring heb ik ook. Mijn laatste boek over reïncarnatie was Mama, vroeger was ik  en dat boek is geschreven door J.B. Tucker. Aan de universiteit van Virginia wordt sinds 1958 onderzoek naar dit fenomeen gedaan, hetgeen startte met publicaties van de academicus en pionier op dit gebied, Ian Stevenson. Volgens mij is dit boek ook gelezen door Sebastian Fitzek.

De wreker is een spannende thriller, dat zeker. Het thema reïncarnatie sprak mij meteen aan. Het leek mij leuk om dit thema verwerkt te zien in een thriller. Het verhaal komt met onverwachte wendingen en eigenlijk blijkt, dat reïncarnatie niet het geval was. Dat vond ik jammer. De karakters in het boek vond ik weinig uitgewerkt. Dat vind ik wel een criterium voor een echt goed boek. Ik had dus geen echte band met ze. Ik had er toch meer van verwacht. Ik zou het boek 3,5 * willen geven.