De koudste kus van John Rector mag er wezen. Hij is schrijver van korte verhalen en dit is zijn thrillerdebuut.
Maar er is nog werk aan de winkel. Het grote nadeel van dit boekje is dat het beknopt is, het telt ook niet zoveel bladzijden. Van enige uitwerking is dus geen sprake. Rector heeft op zich wel interessante personages verzonnen, maar ze zijn zomaar in het verhaal geplakt, bijna geen achtergronden en al helemaal geen psychologische karaktertekening. Ook het verhaal is gewoon een aaneenschakeling van verschillende sc√®nes, gebeurtenissen en nu en dan een gedachtenkronkel. Alles heel summier. Als lezer blijf je zo aan de kant van het verhaal staan. Het is trouwens ook funest voor de spanning.
Origineel is het ook al niet. Een aantal personen die ergens afgelegen vast komen te zitten en dan een lijk in hun midden. Waar hebben we dat nog gelezen?
Ik zou dit boek twee sterren geven, maar ik heb er toch maar een derde bijgedaan omdat het een leuk boekje is, een plezant tussendoortje, maar vooral omdat deze schrijver potentieel heeft. Zijn schrijfstijl is zeer goed en aangenaam en met enige verdieping in de personages en een beter uitgewerkte plot kan de auteur zeker hogere toppen scheren.