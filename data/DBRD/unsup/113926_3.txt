Goede thriller die tot denken aanzet. Het boek is eigenlijk in twee delen opgebouwd. Het eerste deel gaat met name over het klonen van mensen. De dochter van dokter Moore is verkracht en vermoord. Als hij na een jaar bij de politie de spullen van zijn dochter ophaalt, vindt hij een buisje met DNA materiaal van de vermoedelijke dader. Hij gebruikt dit DNA om zo alsnog achter de identiteit van de dader te komen. Hoe ver zou je zelf gaan?
Het tweede deel is een jaar of vijf later en gaat over minder over klonen, maar meer over een computerspel waarin je in een virtuele wereld speelt en de echte wereld. In beide werelden loopt een seriemoordenaar rond. Is dat dezelfde?
Beide verhaallijnen hebben dezelfde hoofdpersonen en smelten samen tot één verhaal met een verrassend slot.
Boeiend verhaal, goed geschreven. Mengeling van thriller en sciencefiction. Veel verhaallijnen die bij elkaar komen, maar waardoor je wel goed je aandacht erbij moet houden. Misschien was dat wel een beetje te veel van het goede waardoor het voor mij niet meer dan drie sterren krijgt.