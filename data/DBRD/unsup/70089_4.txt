Lisa is naar Ierland vertrokken. Op het platteland in een klein dorpje vond ze haar droombaan als dierenarts. Ze heeft het er erg naar haar zin, maar is wel ver verwijderd van haar oude leventje in Amsterdam en haar beste vriendin. En, hoe gaat ze in dit stoffige dorp ooit haar droomman vinden?

Enkeltje Ierland is een heerlijk Feelgood boek. Het proloog start het verhaal goed en maakt je gelijk nieuwsgierig. In het eerste hoofdstuk wordt er een sprong terug in de tijd gemaakt, vanaf daar begint het verhaal.In een paar uur lees je door tot het punt waar het verhaal mee begon in het proloog.
Het boek bestaat uit 44 korte hoofdstukken, samen met de vlotte schrijfstijl van Charlotte de Monchy zorgt dat er voor dat je met een vaart door het boek heen vliegt. Vaak dacht ik: "nog één hoofdstuk, nou nog ééntje dan.." en zo was ik ineens een boel bladzijden verder. Wegleggen is lastig!

De schrijfster is een kei in het beschrijven van gekke situaties en het boek bevat een hoop onhandige anekdotes van Lisa waarbij je als lezer regelmatig in de lach schiet. Ze weet je goed in het verhaal te betrekken. Kortom; een heerlijk boek om mee weg te dromen!