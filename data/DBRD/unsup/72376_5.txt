Schat, of je de tuin wilt verkopen…..” Zo begint dit boek… “Maud”.
De Stadstuin is de rode draad in dit boek over 3 zussen. De tuin ligt in Amsterdam, verscholen in een woonwijk, en blijkt een bron van grote zorg voor de zussen.
Maud is de hoofdpersoon in dit boek. Zij is getrouwd met Rob, en zij is een echte carrière tijger. De tuin interesseert haar niet, en dit geeft grote conflicten met haar zussen Yara en Britt.
Ook haar relatie met Rob staat onder grote druk door haar carrière, en zijn kinderwens.
Gedurende het boek krijgen we een leuke inkijk in hun aller levens.
De verhoudingen binnen het gezin, ook met de ouders worden op een mooie manier in beeld gebracht. Je gaat je inleven in het gezin.
Uiteindelijk zijn alle drie de zussen bereid voor de Stadstuin te gaan, en dit geeft een mooi resultaat.
Het einde van het boek is deels open, deels ben je als lezer blij dat er een vervolg aan komt. Er is nog genoeg te vertellen over deze zussen.