Het boek Open slot van Afra Beemsterboer vertelt ons het verhaal van Addy. Addy is op jonge leeftijd weduwe geworden en nu op 48 jarige leeftijd gaan haar beide zoons tegelijkertijd het huis uit. Addy brengt veel tijd door in haar volkstuintje. Daar ontmoet ze Luc, haar volkstuinbuurman. Luc heeft nog weinig verstand van tuineren en Addy helpt hem hierbij. Luc wordt niet geaccepteerd door de andere tuinierders. Luc en Addy bouwen een vriendschappelijke band op en de gesprekken die tussen hen plaatsvinden, zorgen ervoor dat Addy geconfronteerd wordt met zichzelf en haar verleden.

Open slot is geschreven in een vlot leesbare stijl. Door flashbacks worden de gebeurtenissen in het verleden van de personages helder en wordt het duidelijker waarom bepaalde zaken zo gelopen zijn.

Spanning was er weinig in het verhaal en hier en daar was het te voorspelbaar. Het verhaal zorgt echter wel voor een aantal heerlijke ontspannen leesuurtjes.