De flaptekst sprak me aan en het leek me een goed idee om toch in ieder geval één boek van Adriaan van Dis gelezen te hebben. En dat heb ik nu, maar ‘De wandelaar’ nodigt me niet uit tot het lezen van meer boeken van zijn hand. In tegenstelling tot veel andere lezers, die het boek met 4 of 5 sterren bekroonden, is het mij niet gelukt te ontdekken waar het zijn leesgenot aan ontleent. Toch wil ik het niet minder dan drie sterren geven, omdat ik ondanks voorgaande moet erkennen dat het verhaal goed in elkaar steekt.