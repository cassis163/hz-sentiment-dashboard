Op enkele schoonheidsfoutjes na, was dit een heel aangenaam en ontspannend boek!

Laten we maar meteen starten met de positieve punten. Eentje daarvan was hoe beeldend dat Amy kan schrijven. Hoe ze de omgeving waar het verhaal zich afspeelt verwoord is geweldig, je kan niet anders dan wegdromen. Terwijl ik het boek las, keek mijn vriend naar The Big Bang Theory maar ondanks al de geluiden (waar ik normaal niet tegen kan tijdens het lezen) kon ik me toch concentreren op de beelden in mijn hoofd. Niet alles wordt voorgekauwd, je krijgt nog voldoende de kans om je eigen fantasieën de volle loop te laten gaan.

Wat ik nog origineel vond aan het boek is dat vampieren, magie en de 4 elementen worden gecombineerd in één verhaal. Ik heb al veel boeken gelezen waar het telkens maar om één aspect gaat van deze drie, maar nog nooit vond ik een boek waar ze allemaal gelijk aan bod kwamen. Vampieren hebben in dit boek dus ook een eigen element én magie, extra spannend!

Nu, de kleine schoonheidsfoutjes waar ik het al eerder over had… Omdat dit een selfpublished boek is (ik denk toch dat dit de reden is) vind je soms enkele foutjes. Zo komt het regelmatig voor dat er verschillende lettergroottes door elkaar worden gebruikt en enkele woorden dubbel gedrukt staan. Dit kon volgens mij wel vermeden worden. Afgezien van deze twee kleine puntjes heeft Amy dit heel goed gedaan!

Amy mag zeker trots zijn op zo’n goed boek. Kleine foutjes vind je altijd, maar het voornaamste is dat het verhaal je meesleept. Ik kan alleszins niet wachten op het tweede deel!

Als laatste wil ik Amy, de auteur, bedanken voor het toesturen van dit boek!
http://booksandteacorner.wordpress.com