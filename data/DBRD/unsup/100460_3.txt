Nick Stone wordt ingehuurd om een groep veteranen naar de noordpool te begeleiden. Het gaat om mannen die een ledemaat, been of arm, verloren hebben in een van de vele oorlogen waaraan legers tegenwoordig deelnemen. Het zou goed voor het moraal van de mannen zijn indien ze dit soort prestatie zouden kunnen neerzetten, goed om hun leven terug op te pikken.
Al snel blijkt dat niet iedereen is wie hij is en met dezelfde motieven meegaat.
Nick moet alles uit de kast halen om de mannen te laten overleven, helaas lukt dat niet voor iedereen.
Er komen Amerikanen, Russen, Tsjetsjenen in voor, het is allemaal erg koude oorlog gericht.

Via Nick kom je veel te weten over de gevaren van de kou, hoe je moet overleven. Maar om dit boek nu echt spannend te noemen, daarvoor ontbreekt toch wel een en ander. Actie is er wel, maar ook die vind ik nogal gefragmenteerd zijn. Ik betwijfel of dit het beste boek van Andy McNab is.