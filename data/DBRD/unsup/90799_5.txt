Vermoorde onschuld is de achtste misdaadroman rond rechercheur Thomas Berg uit Leuven (België). Bestsellerauteur Lukas Lebowski schrijft thrillers, die vooral door veel vrouwen gelezen worden. Dat hij knap is en met de een na de andere vrouw wordt gesignaleerd versterkt zijn imago van casanova. Tijdens een reis in Italië wordt een bewonderaarster van hem vermoord in een hotel in Firenze. Alles wijst erop dat Lebowski de dader is, maar hij heeft geen motief. Als kort daarna meerdere moorden plaatsvinden, weet Thomas Berg niet waar hij moet beginnen. Vermoorde Onschuld telt 394 pagina’s en zes hoofdstukken. Deze worde afgewisseld door het verhaal van de moordenaar in cursief. De hoofdstukken zijn weer onderverdeeld in genummerde sub teksten variërend van vijf tot zestien. Het verhaal wordt in chronologische volgorde verteld en alle opgevoerde personages zijn goed te volgen.

Jo Claes (1955) zit al dertig jaar in het schrijversvak. De eerdere boeken van deze Vlaamse auteur bleven niet onopgemerkt. Voor zijn verhalenbundel De Stenen Toren kreeg hij de Debuutprijs en voor de Mythe van Methusalem, het 7e boek in de Thomas Berg reeks, kreeg hij in 2014 de Hercule Poirotprijs en in mei 2015 De Gouden Strop.
Claes weet hoe hij een spannend verhaal neer moet zetten dat nergens saai is. Doorlopend zet hij zijn lezers op het verkeerde been of brengt hen aan het twijfelen door de misdaadroman, waaraan Lebowski schrijft, te vermengen met de gepleegde moorden. Daardoor wil je maar één ding en dat is het boek uitlezen. Claes gaat nog een stapje verder door, net als Lebowski, zijn misdaadroman op te dragen aan Katrien. Realiteit en fictie vloeien samen, je vraagt je bijna af in hoeverre…

Jo Claes heeft met Vermoorde Onschuld absoluut een meesterwerkje geschreven