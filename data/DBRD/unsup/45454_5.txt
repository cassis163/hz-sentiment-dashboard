De re√ºnie was voor mij een boek dat ik bijna niet weg kon leggen. Ik wilde weten wat de afloop zou zijn. Een afloop die, voor mij, heel onverwachts was. Het was een goed en spannend verhaal waarbij je als lezer steeds weer op het verkeerde been werd gezet. Alleen kan ik me wel voorstellen dat iemand die zelf assertief is, moeite heeft om zich in te leven in de hoofdpersoon en dus het verhaal daardoor een slechtere beoordeling zal geven. Naar mijn mening is dat inlevingsvermogen bij verhalen in de ik-vorm altijd meer noodzakelijk dan bij andere verhalen. Ik ben door dit boek wel nieuwsgierig geworden naar haar jeugdboeken. Simone van der Vlugt wordt veel vergeleken met Saskia Noort, maar ik vind dat Simone met vlag en wimpel boven Saskia uitsteekt en zelfs vergeleken kan worden met Nicci French. Een heel goed debuut van een Nederlandse schrijfster.