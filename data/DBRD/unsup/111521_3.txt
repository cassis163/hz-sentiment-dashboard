'Anders' is de vierde thriller van de Friese thrillerschrijfster Anita Terpstra.
Eerder las ik 'Overmand' van haar en ik was behoorlijk onder de indruk. Een meet & greet in Amsterdam was dan ook een zeer leuk initiatief en eentje waar ik graag bij wou zijn.
'Anders' gaat over, een op het eerste zicht, normaal gezinnetje van vier, waarvan het jongste kind en zijn vriendje tijdens een uitstap vermist worden. Het vriendje wordt al vrij snel vermoord teruggevonden maar van Sander, is geen enkel spoor meer te bekennen. De familie van Sander, vader, moeder en zijn zus Iris blijven dus achter met een enorm gemis en vele vragen. Maar dit ogenschijnlijk normale gezin, draagt echter behoorlijk wat geheimen met zich mee en wanneer Sander op een dag (zo een zes jaar later) terug opduikt op een politiebureau in Duitsland, komen er allen nog maar meer vragen in plaats van antwoorden.
'Anders' is de vierde thriller van Anita en ook dit boek leest vlot, en prettig. Het heeft korte hoofdstukken en leest makkelijk weg. Toch komt mij alles net iets te voorspelbaar en ongeloofwaardig over om echt goed te zijn. Bijzonder origineel is het verhaal dan ook niet en de spanningsboog haalt niet het niveau van 'Overmand'.
Wie lekker achterover wil zakken op de bank en een heerlijk leeswegboek wil lezen, zonder veel na te hoeven denken zal 'Anders' zeker een vermakelijk boek vinden. Verwacht je iets origineel, met ingewikkelde verhaallijnen, dan blijf je als lezer echter op jouw honger zitten.