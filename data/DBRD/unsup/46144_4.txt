Het boek verteld het verhaal van Fender, een dertiger die een noodlijdende videotheek runt en in het begin van het boek somber gestemd is omdat het uit is met zijn vriendin. Fender blijft erg hangen in het verleden, zijn ex-vriendin (relatie al maanden geleden uit gegaan), de videotheek (niemand huurt tegenwoordig nog films), zijn obsessie over Elvis die nog in leven zou zijn…maar vooral het feit dat zijn vriendin hem in de steek gelaten heeft maakt hem erg somber en laat hem alles negatief benaderen.
Maar dan leert hij Lisa kennen, eerst ziet hij haar in de videotheek en later in de kroeg, door een simpel smsje “ik zie je” wordt het contact gelegd.
En vanaf dat moment veranderd het leven van Fender totaal, waar hij nogal behoudend rustig en soms zelfs saai is, is Lisa het tegenovergestelde; haar leven bestaat uit feesten, drank, seks en vooral drugs. Fender wordt door haar meegesleurd in dit wervelende bestaan, hoewel hij nog steeds niks moet hebben van drugs.
Lisa wordt zijn hele wereld, alles draait om haar, zo geweldig vind hij haar….zo fantastisch dat hij zelfs haar minpunten, met name haar drugsgebruik, er bij neemt.
Hoe Fender ook zijn best doet om haar te doorgronden en haar voor zich te winnen, Lisa blijft iets ongrijpbaar houden, en de angst dat zij hem in de steek zal laten blijft constant aanwezig.
Hij voelt dat zijn liefde voor haar erg ver gaat, te ver misschien, maar kan hier geen verzet tegen bieden.
“Het enige wat me te doen staat, is niet zoveel van haar houden”
Het boek is vlot geschreven in een pakkende stijl, het voert je mee in het leven van Fender en Lisa.
Je wilt weten hoe dit afloopt; weten ze uiteindelijk een manier te vinden om een gezonde relatie op te bouwen of is de relatie gedoemd te mislukken?
Het enige wat storend en onnodig is zijn de vele seksscenes in het boek. Er wordt op een harde en platvloerse manier over geschreven, iets wat geen zinvolle toevoeging aan het verhaal biedt.
De schrijver weet je mee te slepen maar ook te verrassen met een onverwachte plot, je gaat al lezend op in het leven van Fender en Lisa, je raakt gewend aan de soms verwarrende en lastig te volgen gebeurtenissen als gevolg van het vele drugs en drankgebruik.
Hierdoor wordt je als het ware in slaap gesust en ben je niet voorbereid op de onverwachte wending die het verhaal ineens genomen heeft zonder dat je het door hebt gehad.