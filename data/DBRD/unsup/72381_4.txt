" Kasper wordt een kip" is het eerste boek van Sam Copeland en is geillustreerd door Sarah Home. Het boek gaat over een jongen, Kasper.De grote broer van Kasper ligt in het ziekenhuis en door de stress veranderd Kasper in een dier. Hij heeft niet direct door waardoor hij in een dier verandert en gaat met zijn vrienden op zoek naar de oorzaak. Hij verandert elke keer in een ander dier en is bang dat hij ook zal veranderen tijdens het schooltoneelstuk. Daar komt nog eens bij dat hij gepest wordt door een jongen die zijn verandering filmt en dreigt het filmpje met iedereen te delen. Zal dat goed aflopen? En komt hij er op tijd achter hoe hij de verandering moet stoppen? Om hierachter te komen zul je echt zelf het boek moeten lezen, het is een aanrader !

Het verhaal wordt op een grappige manier verteld, zo grappig dat ik wel hardop heb gelachen. De grappen zijn niet alleen kinderachtig maar er worden ook grappen gemaakt voor de ouder die het boek (voor) leest. De ene kat heet bijvoorbeeld de grote katsby (verwijzing naar the great gatsby). Het enige minpuntje vond ik de lange voetnoten. Maar deze waren ook vaak erg grappig. Mijn zoon van 9 heeft het boek ook gelezen en hij vond het ook grappig. Hij snapte alleen de titel niet, kasper verandert immers niet in een kip. Over het algemeen een heel sterk debuut!