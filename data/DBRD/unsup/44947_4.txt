Van deze boeiende thriller van Mark Billingham heb ik echt genoten. Twee 'locaties' in het verhaal - de plaats van de gijzeling en de plaats waar inspecteur Tom Thorne, die het drama moet zien te beÃ«indigen, is -  en dus ook twee verhaallijnen die om elkaar heen wervelen. De race tegen de klok en de almaar opduikende of door Thorne afgedwongen informatie waarvan je weet dat die gaat dienen om een antwoord te vinden, maken de thriller spannend. Niet alleen in de thriller zelf, ook bij de gegijzelden en bij de politie is de spanning voelbaar. Dan is er ook nog het thema zedenmisdrijven en de betrokkenheid daarbij van mensen die in posities verkeren om deze juist te voorkomen.
Al met al een indringend misdaadverhaal met een hoog realiteitsgehalte. Het zou zo maar kunnen plaatsvinden.