Een boek, met een shortlistnominatie van de Libris Literartuur Prijs 2018, van de schrijfster en theatermaakster Marjolijn Van Heemstra.
Een boek tussen fictie en werkelijkheid, een zoektocht naar de waarheid achter het familieverhaal over de “bommenneef”

Als de ik-figuur (ook Marjolijn) zwanger is, gaat ze op zoek naar het “echte” verhaal achter de heldendaad van Frans, een verre oom van Marjolijn. Want op haar achttiende heeft ze haar oma beloofd, haar toekomstige zoon te vernoemen naar deze “held”
Samen met het groeien van haar ongeboren kindje, groeit ook de twijfel of Frans wel echt een held is, of dit via de overlevering van het verhaal in haar familie zo gegroeid is …

De zoektocht brengt haar naar een reconstructie van de “heldendaad” en ontdekt ze wie Frans werkelijk was ….

Door de vlotte vertelstijl van de schrijfster, beleef je mee haar zwangerschap en haar zoektocht naar de juiste geschiedenis van Frans. Hierdoor wil je ook steeds verder lezen zodat je eindelijk weet wat er juist gebeurt is en of ze haar kindje de naam Frans zal krijgen …
Een heerlijk spannend boek om in één ruk uit te lezen !