In “nachten van New York” van Sarah Morgan volgen we Paige. Het verhaal is grotendeels geschreven vanuit haar persoon en door haar leuke, positieve, optimistische en lieve karakter kun je je goed inleven in het verhaal. Ook komen er stukje voorbij van Jake, de beste vriend van Paige haar broer Matt.

Paige en de andere zijn allemaal opgeroeid in een klein dorp waar iedereen alles van elkaar wist. Paige wilde niks liever dan daar vandaan verhuizen en opgaan in de drukte van iets groters. Haar broer Matt woonde ondertussen al in Manhattan, New York! Matt heeft zijn ouders beloofd goed op zijn kleine zusje te passen en daarom mocht Paige bij Matt intrekken. Paige is extreem beschermend door haar ouders opgevoed en ze wil nu eindelijk weleens haar vleugels spreiden en uitvliegen.

Samen met haar beste vriendinnen Eva en Frankie woont ze ondertussen in bij haar broer Matt. De drie vriendinnen werken samen bij star events, een bedrijf dat evenementen organiseert. Paige heeft keihard gewerkt en de dag dat ze gehoopt had eindelijk haar promotie te krijgen, wordt ze ontslagen. Doordat het bedrijf een grote klant kwijt is geraakt staan opeens alle drie de vrouwen op straat. Ze besluiten hun eigen evenementenbureau te beginnen. De zaken lopen rampzalig en Paige is gedwongen om de beste vriend van haar broer, ICT miljonair Jake Romano om hulp te vragen. Het enige probleem is dat ze in haar jeugd verliefd op hem is geweest en deze gevoelens toen alles behalve wederzijds bleken te zijn.

De chemie tussen de drie vriendinnen is geweldig, een hecht, gezellig en hartverwarmend groepje dat eigenlijk alles met elkaar deelt. Ze steunen elkaar door dik en dun, maar zijn toch neergezet als een soort van tegenpolen, wat het verhaal ook echt maakt. Matt is de lieve beschermende broer die het beste wil voor zijn zusje en Jake is een zelfverzekerde, zakelijk, extreem knappe, maar toch ook erg grappige man. Totaal verschillende mensen die een hele fijne vriendengroep vormen. Door al deze personages krijg je geen genoeg van het verhaal. Stuk voor stuk passen ze er gewoon perfect in. Het is net of je zelf ook een deel uitmaakt van deze vriendengroep.

Sarah Morgan schrijft heel erg vlot, luchtig en beeldend. Je vliegt door het verhaal heen en hoeft nergens erg diep of lang bij na te denken. Er zitten best wat pikante scenes in, maar alles klopt en loopt vloeiend in elkaar over. Het is een erg verslavend verhaal, dat moeilijk aan de kant te leggen is! Het is gewoon de ultieme feelgood. Hou je van feelgood verhalen, fijne personages, mooie vriendschappen en natuurlijk romantiek dan is dit een boek die je echt moet gaan lezen!

En goed nieuws, in het voorjaar van 2018 verschijnt een nieuw deel in de “veel liefs uit Manhattan” serie!!