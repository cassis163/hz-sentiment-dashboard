Anne Givernaud verlaat haar luxe-leventje en succesvolle echtgenoot als ze op een feestje de stoere Belg Guido leert kennen. Ze zegt haar job aan de universiteit op en gaat in de Franse middle of nowhere gaan wonen met haar nieuwe liefde en zijn hond. Alles gaat goed tot ze op een avond een meisje op de weg naar huis vindt. Ze laat het meisje, dat blijkt weg gelopen te zijn van huis, een nachtje bij hen overnachten en dit tot grote tegenzin van haar vriend Guido. Als ze de volgende ochtend wakker wordt, treft ze een ware ravage aan en zijn Guido en het meisje verdwenen. Nadat Anne Guido niet kan bereiken en de politie voorlopig niets wil doen, gaat ze zelf op onderzoek uit. Nadat ze ontdekt dat een collega van Guido is vermoord, wordt het pas echt gevaarlijk en spannend. Anne graaf dieper in het verleden van Guido en komt zo tot de ontdekking helemaal de man niet is die ze dacht te kennen. De zoektocht naar Guido leidt haar naar zijn geboorteplaats Maaseik en Nederland.
De hoofdstukken zijn opgedeeld in dagen. Daardoor worden het wel erg lange hoofdstukken, maar het boek leest heel erg vlot en naarmate het verhaal vordert, en je meer te weten komt over het verleden van Guido, wordt het verhaal steeds spannender.
Het boek eindigt met een aantal verrassende plotwendingen, waardoor niemand het einde van het verhaal kon voorspellen.
Een spannende thriller die je het liefst in één keer uitleest!