Boeken over magie zijn niet mijn eerste keuze, wanneer het om leesvoorkeuren gaat, maar sommige verhalen zijn z√≥ magisch dat ik mij er graag in laat meenemen, vooral wanneer de hoofdpersoon ook nog eens bijzonder sympathiek is.
Zo heb ik bijvoorbeeld erg genoten van de boeken van Marion Zimmer Bradley over Avalon en van de Hongerspelen van Suzanne Collins.
Yelena, uit de Studie trilogie oefent dezelfde aantrekkingskracht uit op mijn verbeeldingswereld als de vrouwelijke hoofdpersonen uit net genoemde boeken. Yelena doet me zelfs sterk denken aan Katniss Everdeen.
Intussen heb ik ook studie van magie gelezen en mijn honger naar meer is nog steeds niet gestild. Ik begin dus maar meteen - vol verwachting, aan deel drie: Studie van vuur. Ik vind het nu al jammer dat dit het laatste deel is van deze trilogie. Ik zal haar missen, de aardige Yelena en haar van magie verstoken geliefde, Valek.
Een compliment aan de auteur want ze slaagt erin om met haar Studie-trilogie mijn aandacht voortdurend vast te houden.