Dit boek ben ik gaan lezen omdat er een lezing met Tessa de Loo in onze omgeving gehouden zou worden. Nieuwsgierig naar het boek heb ik het als e-book geleend van de bibliotheek.
Als je de cover ziet denk je dat dit boek over katten gaat. Spreekwoordelijk klopt dit wel. De zussen katten heel wat af.
Het boek begint als de Amsterdamse Noor haar zus Eva op gaat zoeken in De Achterhoek. De verschillen tussen de twee zussen worden al heel gauw duidelijk en langzamerhand krijg je als lezer steeds meer duidelijkheid over wat er vroeger gebeurd is toen ze nog thuis woonden en ook later in hun leven. Tessa de Loo weet heel mooi de gedachtegang en de woordenwisseling van beide zussen te verwoorden. Het lijken net 2 ruziënde katten. Blijven de ruzies of zijn ze in staat dit te stoppen. De verrassende elementen maken het boek heel boeiend. Hoe gaan de zussen met de problemen om en zijn ze in staat om de verschillen in meningen, waardoor hun hele leven enorm kan veranderen, samen op te lossen? Een heel mooi boek met een open eind waardoor je blijft nadenken over dit verhaal. Ik vind het geen wonder dat er nu ook een theaterstuk te zien is over dit boek met in de hoofdrollen Henriette Tol en Anneke Blok. Ook dit lijkt mij een aanrader.
Heel leuk was dat ik het boek net uit had en dezelfde dag in mijn brievenbus een pakketje lag…met jawel de papieren versie van het boek. Leuk, want nu kan ik het boek nog eens herlezen.