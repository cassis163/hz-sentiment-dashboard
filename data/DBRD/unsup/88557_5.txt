Ik ken Stefan al heel lang, maar ik wist niet dat er zo'n schrijftalent in hem schuilging. Het onderwerp van Kismet is niet nieuw, maar de uitwerking van Stefan is origineel en verfrissend. Hij heeft een vlotte pen en in het hele boek ben ik geen enkel woord tegengekomen dat me niet beviel. Dat heb je soms, dat een zin trekt omdat een andere woordkeus voor je gevoel beter had gepast, maar niet in Kismet. Enige minpuntje: ik was er veel te snel doorheen. Ik baalde toen ik het na drie avonden uit had. Doordat het boek geschreven is vanuit de standpunten van de beide hoofdpersonen, wordt het een rond verhaal met een laagje extra. Geen chicklit dus. Ook de manier waarop Stefan het boek de wereld in heeft geslingerd door het gratis aan te bieden, vind ik leuk en wederom verfrissend. Ik verheug me op zijn volgende boeken. En stiekem hoop ik dat Kismet ooit een keer verfilmd wordt:-)