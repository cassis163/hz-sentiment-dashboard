Ian Rankin heeft inspecteur John Rebus ten grave gedragen. Het boterde de laatste tijd niet meer zo goed tussen de norse en cynische inspecteur en de schrijver. Nu is een nieuw personage uit de pen van Rankin gekomen, inspecteur Malcolm Fox, werkzaam op de afdeling Interne Zaken en Ongepast Gedrag. Een afdeling die zich bezig houdt met onderzoek naar corrupte en racistische politiemensen en dus niet bepaald geliefd bij het korps.

Malcolm Fox en zijn collega´s hebben zou juist Glen Heaton ontmaskerd, een politieman die nauwe contacten onderhield met de grote criminelen van Edinburg als het team wordt gezet op een onderzoek naar de handel en wandel van politieman Jamie Breck die verdacht wordt van pedofilie.

Fox heeft in zijn priveleven te maken met een alcoholistische zus Jude die samenwoont met een man die nogal geweldadig is en daarnaast baart de situatie van zijn vader, die in een verzorgingstehuis zit hem grote zorgen. Wanneer de zwager wordt vermoord en Jamie Breck met onderzoek wordt belast, ontstaan er voor Malcolm Fox problemen die uiteindelijk leiden tot zijn schorsing en die van Breck.

Het is niet eenvoudig om na 19 uiterst succesvolle misdaadromans met John Rebus in de hoofdrol een ander personage te creëren en die ook nog eens overtuigend te presenteren. Ian Rankin is daar bijzonder goed in geslaagd en dat bewijst eens te meer zijn grote kwaliteiten als schrijver. Fox voert ons mee in een wereld van onderlinge animositeit, machtsspelletjes, corruptie bij de politie en de plaastelijke politiek, misdadigers die zich door niets laten stoppen maar ook een wereld met compassie en lostverbondenheid voor de eigen familie, hoe onhandig Fox daar soms ook mee omgaat. Interne zaken is een boeiende misdaadroman die ongetwijfeld gevolgd zal worden door meer verhalen over Malcolm Fox en zijn team.