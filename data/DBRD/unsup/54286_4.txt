Hilarisch verhaal, waarbij het serieuze onderwerp zelfmoord vanuit een humoristische hoek benaderd wordt. Middels een advertentie waarin gevraagd wordt te reageren als je zelfmoordplannen hebt, komt er een groep personen bijeen die gezamenlijk op weg gaan met als doel zich in de ijskoude zee te storten. Op de weg erheen hebben ze echter veel plezier en sommige deelnemers gaan twijfelen over het doel van de reis. Het verhaal is zeer fantasierijk beschreven. Het verhaal las vlot, maar ongeveer halverwege verliest het aan kracht. De schrijver kan erg doorschieten in zijn fantasie, dus daar moet je een liefhebber van zijn.