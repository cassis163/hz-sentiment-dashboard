Michael Berg heeft met Broertje wat mij betreft zijn beste boek ooit afgeleverd. Broertje is een spannend en zeer origineel verhaal dat ik met veel plezier heb gelezen. Het is een dikke pil, maar zoals Michael Berg zelf al meldde tijdens de presentatie, was dit nodig om het verhaal te kunnen vertellen. Na het dichtslaan kan ik dit alleen maar beamen. Het is een originele thriller, niet alleen door personage Felix, maar door de combinatie en persoonlijke wraak. Ook speelt het verhaal zich op een prachtige plek af, regio Var in Zuid-Frankrijk. De personages zijn allen sterk, mijn meeste sympathie gaat echter uit naar inspecteur Fillon. Zijn doorzettingsvermogen is de grootste drijver in het oplossen van de moord. De verschillende verhaallijnen komen aan het einde van het boek prachtig bijeen als een ware puzzel. Berg legt de lezers als het ware gedachten op en haalt vervolgens genadeloos uit met een verrassende laatste stoot. Een ware knock-out als een bokser.