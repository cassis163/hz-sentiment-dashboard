Elsa ligt al 7 maanden in een Coma en voelt niets meer en ook geen angst.
Thibault zit vol met verdriet en woede omdat zijn broer een auto-ongeluk heeft veroorzaakt en hierdoor twee meisjes zijn omgekomen. Als Thibault op een dag wegens slaapgebrek de verkeerde kamer binnen loopt ziet hij Elsa roerloos liggen in haar bed.. Hij besluit tegen haar te gaan praten ook al antwoord ze niet maar Thibault weet zeker dat Elsa hem hoort.
Iedereen lijkt de hoop in Elsa’s herstel te verliezen maar bij Thibault groeit de overtuiging dat ze voor elkaar bestemd zijn.

Het verhaal wordt vanuit Elsa en Thibault verteld.
Elsa neemt de dingen die rond haar bed gebeuren scherp waar ,hoort ook wat haar familie ,vrienden en de artsen zeggen aan haar bed.
Thibault is een man die worstelt met het ongeluk dat zijn broer heeft veroorzaakt en door een toevalligheid komt hij in de kamer van Elsa en begint een gesprek met haar en dit heeft een grote impact op zijn leven.
De schrijfstijl is mooi en krachtig waardoor het makkelijk leest en voor je het weet ben je een stuk verder in het verhaal.
Het verhaal raakt je vanaf het begin en het kruipt in je . Het doet meer met je dan je in eerste instantie denkt. De personages zijn goed uitgewerkt ,levensecht . Terwijl het verhaal zich vorderde bekroop mij het gevoel van ooooo laat het allemaal goed aflopen.....

Ik ben er is meer dan een romantisch liefdesverhaal . Het laat zien dat 2 mensen die elkaar niet kennen zo’n genegenheid voor elkaar hebben dat je ondanks een uitzichtloos vooruitzicht hele mooie dingen kan halen waarvan hoop een heel belangrijk onderdeel is.
Clélie Avit heeft met haar debuut “Ik ben er” een roman afgeleverd waar je niet omheen kan. Ik wacht en kijk uit naar een volgend boek van haar.