Geen Poirot, geen Miss Marple, wel een bekend domineesechtpaar en Ariadne Olivier in een bijrol. Agatha Christie speelt hier met het paranormale zonder er ooit echt aan toe te geven. Het verhaal kent een rustig verloop naar een voorspelbaar einde, tot op de laatste bladzijden wanneer er toch nog een totaal onverwacht einde uit de lucht valt. Goed geschreven, leest vlot zoals we van Agatha Christie gewend zijn. Wel nogal ver gezocht en op de keper beschouwd nogal onwaarschijnlijk. Toch een absolute aanrader.