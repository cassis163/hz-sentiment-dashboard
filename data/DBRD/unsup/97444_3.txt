Dit jaar verscheen de debuutroman van de Amerikaanse auteur Erin Hart bij uitgeverij Luitingh~Sijthoff. Aardedonker is een verrassende thriller dat zich afspeelt op het Ierse platteland, waar een turfsteker stuit op het hoofd van een roodharige vrouw. Op dat moment raakt een inspecteur van de plaatselijke politie ge√Ønteresseerd in een aantal niet opgeloste misdrijven en vermissingen, waaronder de mysterieuze verdwijning van de vrouw en het zoontje van Hugh Osborne, eigenaar van een groot landgoed.

De archeoloog Cormac Maguire en de patholoog Nora Gavin doen onderzoek naar het menselijk overblijfsel en de historische waarde ervan. Dan wordt Cormac door Hugh Osborne gevraagd ook archeologisch onderzoek te verrichten op zijn landgoed in verband met een nieuw bouwproject. Nora meldt zich aan om hem te helpen, maar heeft hiervoor een zeer persoonlijke reden. Zij wil Osborne ontmaskeren als dader van de verdwijning van zijn vrouw en zoontje. Beiden worden uitgenodigd te verblijven op het landgoed en vanaf dat moment zijn Cormac en Nora het doelwit van een aantal dreigementen. Maar van wie? En waarom?

Erin Hart beschrijft op een levensechte manier het gewone Ierse leven op het platteland. Roddel en achterklap in een kleine gemeenschap, de muzikale Ierse cultuur en historische achtergronden vermengt ze naadloos in het verhaal. De menselijke kant van met name Nora - met haar vooroordelen - maken het boek zeer interessant, maar ik vond het ook erg leuk om iets van de historie van Ierland op te pikken. Echt heel spannend wordt het eigenlijk nooit en zelfs de momenten van de dreigementen aan de twee onderzoekers kwamen op mij vrij passief over. Het is niet een boek dat lang blijft hangen, maar goed genoeg voor een paar avonden leesplezier.