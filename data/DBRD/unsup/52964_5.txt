Ik ben het helemaal eens met de recensie van Henk Voerman. Ook voor mij is De witte leeuwin één van de beste boeken in het genre. Mankell is niet nieuw voor mij, ik heb alle vertalingen in de Wallanderreeks al gelezen. Wat ik wil zeggen over dit boek: ik nam het mee op reis en het volume van het boek schrikte me aanvankelijk af: zou ik op een zonovergoten terras mijn aandacht wel bij zon dikke pil kunnen houden. Nou, reken maar! Binnen de dertig bladzijden zit je zo in het boek dat het je moeite kost om het weg te leggen. Pagina 540 komt schikbarend snel dichterbij... en laat je dan even achter met een kater. Mankell werkt verslavend. De volgende vertaling kan wat mij betreft niet snel genoeg komen.