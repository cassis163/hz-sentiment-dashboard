De hoofdpersonen in dit boek zijn, zoals de titel al zegt: Daan en Nadia

Daan heeft een fijn leven, komt uit een liefdevol gezin en heeft 2 broers, speelt in een muziekband, heeft veel vrienden en ook de studie verloopt naar wens.
Tot hij ineens ziek wordt. Men denkt dat het aan alcoholvergiftiging is, maar helaas is hij door een hele andere oorzaak onwel geworden.

Nadia is een somber, eenzaam meisje die bij tegenslagen zichzelf in de armen snijdt.
Nadia is enigst kind, haar moeder is niet echt een liefdevolle moeder, erg druk met haar eigen zaken.
Haar vader is veel in het buitenland.
Haar oom Gert, broer van haar moeder, heeft toen ze klein was vaak op haar gepast en komt nog regelmatig over de vloer.

Daan en Nadia ontmoeten elkaar als ze beide opgenomen zijn in het ziekenhuis.
Langzamerhand krijgen ze meer contact en komt Nadia ook bij Daan thuis.
Daar wordt ze met open armen ontvangen en ervaart ze hoe anders het gezinsleven daar is in vergelijking met bij haar thuis.

Dit is een fictief boek, maar het wordt zo levensecht geschreven dat je, ook na het lezen van dit boek, in gedachten met Daan en Nadia bezig blijft.
Het boek is ook een juweeltje om te zien.
Handig formaat, mooie cover, vlot leesbaar met gekleurde pagina's, waarvan de kleur zich aanpast bij de toestand waarin Daan en Nadia zich bevinden

Het is een YA boek, maar zeker ook geschikt voor volwassenen.
Ik heb er een favoriete schrijfster bij!!