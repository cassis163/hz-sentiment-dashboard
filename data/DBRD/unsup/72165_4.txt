De derde stem is het tweede deel van de trilogie geschreven door Cilla&Rolf Börjlind.
Als deelnemer van de leesclub had ik de eer om dit sympathieke schrijversduo (oorspronkelijk scenarioschrijvers) te ontmoeten bij hun uitgever in Amsterdam.
De derde stem volgt naadloos op het eerste deel Springvloed. Als lezer ben je onmiddellijk vertrouwd met de prettige schrijfstijl en zit je dan ook direct helemaal in het verhaal, de personages verdienen geen introductie meer maar krijgen mooi diepgang.
In De derde stem gaat Olivia naar Mexico, het geboorteland van haar moeder. Ze wil ook kunstgeschiedenis gaan studeren en zich niet langer op politiewerk concentreren. Maar het lot heeft hier anders over beslist en hoe goed of hoe slecht haar verstandhouding met Stilton ook is geëindigd in deel 1, ook in De derde skomenden ze opnieuw met elkaar in contact. Ook met Stilton gaat het in dit boek de andere kant op hij geeft zijn zwerversbestaan op en trekt er samen met Abbas op uit, om hem te helpen met een persoonlijke klus.
Het hoofdverhaal gaat over een vader die zogenaamd zelfmoord pleegt. Maar als Olivia zich over zijn achtergebleven dochter ontfermt kan Olivia zich niet beheersen en gaat het toch zodanig kriebelen dat ze zelfstandig op onderzoek uitgaat. Dit tot grote ergernis van haar vriendin en politiechef Mette.
De eerder stem is een uitstekend verhaal dat klopt weer helemaal klopt van begin tot eind. Het heeft ook alles wat een uitstekend verhaal moet hebben, echt een heerlijk boek, met nog meer diepgang den Springvloed.
Ik kijk vol ongeduld uit naar deel 3