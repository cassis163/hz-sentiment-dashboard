De epidemie is pas uitgebroken, Philip Blake en zijn broer Brian Blake gaan samen op de vlucht met nichtje en dochter-van Philip- Penny, en twee oude schoolvrienden Bobby en Nick. Hun bestemming is Atlanta aangezien de herhaalde nieuwsberichten aan blijven geven dat daar een saftey house te vinden is voor alle vluchtelingen. Hun enig sprankje hoop op redding. Onderweg worden ze meerdere keren opgehouden door 'bijters', al schietend en hakkend proberen ze zich een weg te banen in deze nachtmerrie. Overal om hun heen zijn de 'bijters' te vinden. Maar pas op dat je niet gebeten wordt, je verandert in een mum van time in een vleesetende zombie gereed om je tanden in een sappige dij te zetten. Maar niet alleen de zombies vormen een gevaar, ook de mensen welke niet ten prooi zijn gevallen aan de epidemie wil je niet altijd tegen komen, en wie zijn er nu eigenlijk gevaarlijker? Gaan zij vinden waar ze naar op zoek zijn of is Atlanta één grote hoax?

De karakters van de twee broers Philip en Brian Blake worden goed uitgewerkt, de andere personages bevinden zich op de achtergrond maar is niet storend aangezien het boek oorspronkelijk ook draait om de Governor en hoe hij zo geworden is. Philip is tegenovergestelde van Brian, met zijn zachtaardig en betrokken karakter, terwijl Philip meer de gewelddadige koele kikker is wie er niet voor terug schrikt zijn wapen te pakken en op de zombies in te hakken. Dochter Penny wordt ook aardig uitgewerkt maar ook zij speelt een grote rol in zowel het boek als de series.

Zoals we gewend zijn van de schrijvers schrikken zij er niet van terug lugubere beschrijvingen te geven van zowel de zombies als hoe ze aan stukjes worden gehakt of geschoten, ook spat de geur bijna van de bladzijdes af zodat je je er bijna zelf waant. Hierdoor wordt je als lezer meegetrokken in het boek en eerlijk niets wordt aan de verbeelding over gelaten daar het zeer beeldend geschreven is. Je verslind de bladzijdes en ziet steeds meer een personage veranderen in de Governor. Maar sympathie voor hem blijft ver te zoeken. Geestesziek jazeker, en dat wordt duidelijk in het boek weergeven door de lezer te laten lezen wat er in zijn hoofd omgaat, je gaat op reis in de Governors hoofd.

Voor alle Walking Dead fans is dit een boek welke je gelezen moet hebben, het is een extra toevoeging op de series en mag zeker niet gemist worden. Binnenkort begint het nieuwe seizoen weer, een perfect momentje om dit boek te lezen en weer in de stemming te komen, kun je er niet genoeg van krijgen? Er is ook nog een Walking dead deel 2.