Tasia is een singer-songwriter die tijdens een optreden in een stadion tijdens een act sterft. Er is een kogel in het spel maar het is niet duidelijk of die uit het wapen komt dat ze zelf vastheeft of dat iemand anders datzelfde wapen heeft gehanteerd. Moord of zelfmoord. Pittig detail: Tasia is de ex-vrouw van de president van de VS. Jo Becket wordt ingeschakeld om een psychologisch profiel van Tasia te maken. Tasia blijkt bipolair te zijn waardoor langdurige depressies afgewisseld worden door manische periodes. Jo wil niet direct tot zelfmoord besluiten en start een degelijk onderzoek. Langs alle kanten wordt ze tegengewerkt en het wordt erg persoonlijk.