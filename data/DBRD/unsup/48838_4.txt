"Twee kunnen een geheim bewaren als er een dood is" gaat over de zeventienjarige tweeling Ellery en Ezra. Als hun moeder opgenomen wordt in een afkickkliniek gaan hun bij hun oma wonen in het geboortestadje van hun moeder. Daar waar hun moeder hun hele leven slechts 1 keer is terug geweest ivm de begrafenis van de dochter van haar vriendin, het stadje waar ook de tweelingzus van hun moeder op zeventienjarige leeftijd is verdwenen. Vanaf het moment dat ze aankomen in het stadje staat hun leven op zijn kop. Terwijl zij het stadje in rijden in een fikse hagelstorm stuitten ze op het lichaam van een van de bewoners van het stadje, die kennelijk even daarvoor is doodgereden. Daarna gebeuren er steeds meer enge dingen.

Het verhaal is vanaf de eerste pagina meteen spannend. Je wilt blijven doorlezen. De laatste tijd zat ik een beetje in een leesdip, omdat alles zo op elkaar lijkt en ik bijna niet meer verrast kon worden door verhalen.

Ik heb het boek binnen 1 dag uitgelezen, omdat ik hem maar niet weg kon leggen. Iedere keer als ik dacht te weten wie het gedaan had bleek ik het weer helemaal mis te hebben. En de uiteindelijke dader heeft mij ook enorm verrast. Al met al vond ik dit een enorm leuk boek, en ik ben meteen erachter aan begonnen met het eerder verschenen "Een van ons liegt" van Karen McManus. Ik ben een fan geworden.