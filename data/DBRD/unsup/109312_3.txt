Grunberg is meester in het schrijven van dialogen. Ook in Huid en haar, de jongste Grunberg, is het weer zover.

Roland Oberstein is een Nederlandse econoom die aan een Amerikaanse universiteit onderzoek doet naar de bubbel. Oberstein is een autistische man die voornamelijk gericht is op zijn werk. Niettemin krijgt hij de ene romance na de andere van vrouwen die juist aanhankelijkheid willen, iets waartoe Oberstein niet in staat is.

Oberstein maakt geen beslissingen in zijn leven. Hij maakt keuzes op basis van beleefdheid. Hierdoor komt hij in de meest lastige situaties terecht.