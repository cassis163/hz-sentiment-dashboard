Alleen de cover stemt mij al vrolijk: gezellig geel en zo’n knus volkswagenbusje erop: Nelson. Maar het verhaal is ook heerlijk. Het gaat over de vriendinnen Ted en Soraya. Ted is net gescheiden van haar man omdat hij een ander heeft. Zij verhuist met haar 2 dochtertjes naar een kleine bovenwoning. Haar ex-man is het er niet mee eens en lijkt haar behoorlijk tegen te werken. Gelukkig heeft Ted een fijne vriendin, de fitgirl Soraya die haar steunt waar ze kan. Ted heeft haar buik vol van de liefde, maar Soraya wil wel graag een relatie, want haar biologische klok begint te tikken. De dames ondervinden dat mannen niet altijd even handig en eerlijk zijn in hun contacten met vrouwen. Ted moet toch geld verdienen en bedenkt het concept “de flirtcursus” voor mannen. Ook hier wordt zij weer geholpen door Soraya.
Het boek bestaat uit korte hoofstukjes, waardoor ik voor ik het wist zo maar halverwege het boek was! Ondanks dat het niet altijd leuk is, wat Ted en Soraya meemaken, wordt het met humor beschreven. En je ziet het gewoon in het echt voor je. De hoofdpersonen zijn gewone mensen, zoals we die allemaal kennen.
Iets leuks wat de schrijfster ook nog heeft gedaan: op Facebook lees je in een als vervolgverhaal geschreven prequel hoe het zo gekomen is dat Ted is gescheiden. Toen waren Ted en Soraya op pad met het camperbusje Nelson en beleven ook een bijzonder avontuur.
Wat mij betreft zijn het boek en de prequel (Facebook Laura de Koning) een aanrader => echte feelgood!
Dit debuut krijgt van mij 5 sterren!