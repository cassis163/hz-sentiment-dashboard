Dit boek 'riep' me door de cover en titel en ook die 3 zinnetjes op de achterkant.
Ik wist totaal niet waarover het zou gaan behalve dat er een heel belangrijk 6-jarig meisje, een (ex)gedetineerde en een FBI agent in voorkwam en er onheil op komst was. De quote van Stephen King doet vermoeden naar iets sinister en niet enkel iets bovennatuurlijks maar beiden interesseren in verschillende maten me dus kocht ik het boek.
Ik dacht een heel ander soort duister onheil tegen te komen in dit boek dan de viralen die door een uit de hand gelopen experiment de wereld zoals wij die kennen veroverden. De gedetailleerde wereld die Cronin beschrijft is echt wel de moeite om te leren kennen en is in vele markten thuis. De Fantasy-freak en de wetenschap-lover in mij waren heel blij met dit boek waarbij de vampier eens heel anders beschreven wordt dan de meeste vampier boeken. Dit is een volledig beschreven wereld met toch realistische kijk op een uit de hand gelopen experiment en ook de nodige overlevingsdrang en volharding, onheil, avontuur, hoop, vriendschap, geloof en zelfs liefde komen er in voor. Deze dikke pil geeft hier een daar een unieke kijk op (een aspect van) het verhaal door de gewone maar uiterst beeldende schrijfwijze wat te breken door gebruik van e-mails, dagboek- en logboek-fragmenten en zelfs telkens een inleidend gedicht voor de verschillende delen. Het is niet de lichtste leesvoer. Ik heb er voor dit boek gemiddeld wel langer over gedaan om het te lezen, wat ik toeken aan de gedetailleerde uitleg die Cronin gebruikt. Nadat ik het boek uit had, zinderde het verhaal echt nog dagenlang na in m'n hoofd, wat ik niet bij veel boeken ervaar. Dit is ook 1 van die weinige boeken waarvan ik weet dat ik er de volgende keer echt evenveel van ga genieten dus ik ben blij dat ik een eigen kopie heb.