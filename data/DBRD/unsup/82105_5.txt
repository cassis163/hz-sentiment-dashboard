Wat een prachtig verhaal dat ook nog eens in een mooie graphic novel is omgezet. Bedankt voor de kans te krijgen om dit stripverhaal te mogen lezen. Ik heb ooit genoten van het verhaal van Don Quichot van Cervantes, maar deze moderne versie is zeker de moeite waard om als een klassieker te behandelen.
In dit verhaal strijdt een oude man tegen het plaatsen van een windmolenpark in zijn dorp, helaas krijgt hij niet veel steun van zijn dorpsgenoten en wordt hij meer beschouwd als een pest dan iets anders. Daardoor contacteren ze zijn dochter in de hoop dat zij zich ontfermt over hem wat ze ook doet. Maar dan ontmoet hij zijn kleinzoon, die zijn metgezel wordt tijdens zijn tocht terug naar huis.