Ik lees de proloog, en weet gelijk dit gaat weer goed worden. Rose heeft een vlotte pen die gedetailleerd een verhaal schrijft welke je hersens laten kraken bij de gruwelijke gebeurtenissen, en je doen glimlachen bij het “jongentje wil meisje, meisje wil jongetje” gedeelte, welke eigenlijk te voorspelbaar voor woorden is, maar er toch echt gewoon bij hoort en zo heerlijk wegleest.
Het onderzoek naar de moordenaar geeft je hoofdpijn. Je blijft je maar afvragen hoe de moordenaar te werk gaat en waar bepaalde informatie in hemelsnaam vandaan komt. Verschillende kleine twisten maken dat je aan je reader gekluisterd zit, want je moet en zal weten hoe dit ingenieuze kat en muis spel in elkaar zit. Rose geeft een paar aanwijzingen, maar het dringt bij mij als lezer pas door op het moment dat ze het echt opgeschreven heeft. En ik ben echt wel verrast, ik had potentiële verdachten, maar deze zaten er niet bij. I love it.
Kristen en Abe zijn goed neer gezet als personage. En hun angsten en vastberadenheid komen goed naar voren. Kristen haar geheim was misschien een dertien in dozijn geheim, maar het past wel in het geheel. En doordat de verhaallijn omtrent de zoektocht naar de moordenaar met de verschillende twist gewoon uitermate goed is, maak ik me er niet echt druk om ook.
Het enige minpunt is dat ik na het dicht slaan van het boek de achterflap niet echt helemaal vind kloppen…. jammer….
Conclusie:
Een solide thriller met een heerlijke mix van gruwelijke moorden en romantiek.
Leesplezier: 4,5
Spanning: 4
Schrijfstijl: 4.5
Originaliteit: 3.5
Psychologie: 4
Plot: 4.5
Een ruime vier sterren voor In het vizier.