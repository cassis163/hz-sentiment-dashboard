De zevende zoon is de filmeditie van de eerste twee boeken van de populaire seriereeks De geestenjager. Het boek gaat over Thomas, hij is de zevende zoon van de zevende zoon en dat maakt hem zo speciaal. Op een dag stuurt Thomas zijn vader hem naar de geestenjager. Waarbij hij in de leer moet om zelf ook voor geestenjager te trainen. Alleen een zevende zoon van een zevende zoon kan een geestenjager worden. Thomas beseft dat het heel zwaar en moeilijk zal zijn, maar hij zet door ondanks de mensen om hem heen die het allemaal eigenlijk maar niets vinden. Een geestenjager vecht tegen het duister en is eigenlijk een soort van tovenaar, dus ze vinden hun maar raar en eng, ze willen er helemaal niets mee te maken hebben.

Thomas komt er eigenlijk helemaal alleen voor te staan, ondanks dat zijn ouders hem het liefste bij de geestenjager in de leer willen zien, vind zijn broer het helemaal niets. Hij vindt toch dat Thomas hem in de weg zit omdat hij dat hij bang is dat Thomas uiteindelijk toch nog de boerderij van hun vader zal krijgen. De personages zijn goed uitgedacht en worden goed omschreven. Er gebeurt heel veel in het boek, het verhaal verveelt dan ook geen moment. Het duister wordt steeds sterker. Dus moeten Thomas en de geestenjager er wat aan doen. Ook al durft hij in het begin niet zo goed, hij doet het toch want hij wil zijn moeder niet teleurstellen, die alles voor hem heeft geregeld. De ene keer vechten ze tegen een heks die gevaarlijk is en de andere keer tegen een boeman. Het boek blijft van begin tot het eind spannend. Leuk en toch af en toe wel een beetje eng.