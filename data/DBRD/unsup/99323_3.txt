Ten opzichte van de andere boeken die ik van Linwood Barclay heb gelezen vond ik deze tegenvallen. Het verhaal op zich heeft alle elementen in zich voor een spannende thriller, maar... het komt niet helemaal goed uit de verf. Naar mijn smaak zijn er teveel personen die er een dubbele, dubieuze agenda op na houden. Met name het einde van het verhaal vond ik ver gezocht en afbreuk doen aan een onderhoudend boek, helaas niet de kwaliteit die ik van deze schrijver ben gewend.