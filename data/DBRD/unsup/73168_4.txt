Don Winslow is de schrijver van de meeslepende romantrilogie over de Mexicaanse drugsmaffia: The Power of the Dog (niet in het Nederlands vertaald), The Cartel (Het Kartel) en The Border (verschijnt in mei als De Grens)/

Ook Lek (The Frorce)gaat in ruime mate over drugs en drugs gerelateerde misdaad. Het speelt in New York en vertelt het verhaal van een speciale Task Force onder leiding van Denny Malone. Hij zijn en zij team zijn geschokt door het vele geweld rond het drugsmilieu, de meedogenloosheid van de bendes en de vele onschuldige slachtoffers.
Daarvoor zijn ze zelfs bereid om het op een akkoord te gooien met bepaalde criminelen en het spel mee te spelen om de grote jongens te kunnen aanpakken. Onvermijdelijk worden ze zo zelf voor een stuk corrupt.
'Lek' is het verhaal hoe dit op zeker moment fout afloopt en Denny Malone in de netten van de FBI verstrikt raakt. Zo sluit hij uiteindelijk een deel met hen en wordt hij zelf een verklikker...

'Lek' is zo ook het verhaal van de good/bad cop: tot hoe ver kan een agent gaan om de grote criminelen achter de tralies te krijgen. In de wetenschap dat zijn superieuren, de rechterlijke instanties en de politiek hem uiteindelijk zullen laten vallen om hun eigen hachje te redden.
Don Winslow brengt zo ook een sterke politieverhaal rond macht, machtsmisbruik en corruptie...niet enkel van de politie, maar evenzeer van het gerecht en de politiek.
Maar het is ook een verhaal over een politie team, waarin vriendschap en collegialiteit de hoogste waarden zijn, waar ten allen tijde voor elkaar gezorgd wordt.

Dit alles brengt Don Winswlow in een snel en spannend verhaaltempo met vaak korte zinnen en sterke dialogen. De spanningsbouw is goed opgebouwd met enkele verrassende wendingen.
De karakters zijn mooi uitgewerkt tot echte levensechte figuren. Van de auteur is geweten dat hij de nodige research doet en dat maakt ook dit verhaal tot een echt geloofwaardig geheel.