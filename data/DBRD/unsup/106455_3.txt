Een fantasierijk boek met een leuk verhaal! In het begin vond ik het wat traag op gang komen, maar rond pagina 150 kwam de vaart er in. De schrijfstijl van het boek is origineel, leuk bedacht en een leuke afwisseling vanuit Gum en Toffee, de twee hoofdpersonen. Het duurde even voor ik goed doorhad hoe de Waterwaack werkte, maar zelfs dit is goed uitgewerkt. Uiteindelijk wilde ik alleen maar verder lezen, omdat ik graag wilde weten hoe het af zou lopen.

De namen van de verschillende personen in het boek zijn leuk en treffend gekozen, zoals mevrouw Th√© Water. Bij de ouders van Gum en Toffee draait alles om geld en ondanks dat ze ontzettend goed in het verhaal pasten op deze manier, irriteerde mij dat toch af en toe.
Aan het begin van het boek schrijven Gum en Toffee dat ze later wel vertellen waarom ze zo heten, eerlijk gezegd ben ik na de laatste bladzijde hier nog steeds benieuwd naar..

Dit boek lijkt mij, gezien bepaalde woorden in het boek, voor een gevorderde jonge lezer.
En bovenal complimenten voor illustrator Marieke Nelissen: de platen zijn prachtig en passend bij het boek!