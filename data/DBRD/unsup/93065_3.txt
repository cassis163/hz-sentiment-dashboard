Hora est
Leest Peter de Haan, archeoloog en docent op de universiteit van Leiden op zijn mobiel.
het is tijd, maar waar voor?Als Peter de plaatsing van ondergrondse vuilcontainers bijwoont, zakt de burgemeester met een graafmachine weg in de kuil. Er blijkt een ondergrondse tunnel te zijn waar een jongen wordt gevonden die onder het bloed zit. Gewond is hij niet, dus waar komt al dat bloed vandaan?
Als Peter samen met een collega de tunnel wil onderzoeken, blijkt dat deze groter is dan dat zij hadden kunnen vermoeden, het is een heel gangenstelsel onder een groot deel van Leiden, zo blijkt later.
Tijdens dit onderzoek verdwijnt de collega, het enige wat wordt gevonden is wat bloed. Dan blijkt ook nog dat een vriendin van Peter is verdwenen, Judith.

Peter wordt gedwongen om een zoektocht te beginnen, een zoektocht naar het mysterie van het labyrint. Een mysterie rondom het geloof, de bijbel en Paulus.
Zal Peter op tijd zijn om het geheim te ontrafelen en zijn vriendin te redden?

De cover van Het Pauluslabyrint schept de verwachting van een mysterie, van een zoektocht en dat is wat je als lezer ook krijgt.
Het is een ingenieus verhaal met een spanning die op bepaalde momenten goed te voelen is.
Door de korte hoofdstukken en de stukken terug in de tijd, vond ik het prettig lezen. Windmeijer weet details erg goed te omschrijven waardoor deze tot leven komen. Zijn schrijfstijl, maakte wel dat ik bij de les moest blijven, soms zijn er behoorlijk lange zinnen.
Ik had wel wat moeite met de hoeveelheid van het geloof wat erin beschreven is. een groot deel is essentieel voor het verhaal, maar regelmatig betrapte ik mij erop dat het voor mij iets te veel van het goede was.
Het verhaal vond ik echt goed, vol mysterie, een echte speurtocht ende tijdsdruk die Peter heeft was voor mij goed voelbaar.