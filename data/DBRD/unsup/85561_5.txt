Tweede deel van de trilogie over de toekomst was voor mij het beste deel van de serie. Hoewel tweede delen meestal de twijfelachtige eer hebben het minst te zijn vond ik dit boek net sprekend. Het verhaal was goed, spannend en bovenal belangrijk: origineel. De invalshoek, het verhaal bekeken vanuit de slechteriken was voor mij toen ik dit boek las nog bijzonder. De meeste kinderboeken gaan namelijk altijd uit van het goede. En al is de hoofdpersoon niet zo slecht, het verschil is gemaakt. Het boek heeft mij heel positief verrast en het is zeker een aanvulling voor de boekenkast, misschien ook wel voor volwassen lezers.