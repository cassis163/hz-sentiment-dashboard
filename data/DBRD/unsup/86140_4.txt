Tsja dat denk je dan als je "plots" 4 delen van de Q serie hebt staan in je NTL kast.
Na het lezen van Het Alfabethuis ben ik onder de indruk geraakt van deze schrijver, en kocht bij de kringloop zijn boeken. En al gauw had ik er 4 staan, op een rijtje, vragend om gelezen te worden.
De vrouw in de kooi is de eerste uit deze serie en in 2013 verfilmd. Momenteel zijn er 6 delen. Het derde deel De noodkreet in de fles uit 2009 is onderscheiden met de Glazen Sleutel, een scandinavische thrillerprijs.
De vrouw in de kooi is een onopgeloste zaak waar Brigadier Morck met frisse tegenzin belast wordt.
Veel onopgeloste politiezaken zijn niet indenkbaar, zo ook deze. Een gevangenhouding van 5 jaar lijkt niet mogelijk, maar ze gebeuren wel. En dat is stuk dat me intrigeert.
Het is prettig leesbaar geschreven met soms kolderiek overtrokken personages, en in een vlot tempo
werd ik meegevoerd door de ontwikkelingen.
Het Alfabethuis is voor mij een boek apart, die fascineerde me enorm, origineel verhaal met sterk uitgewerkte psychologie van de personages in de bijzondere omstandigheden. Nee daar haalt dit boek het niet bij. Desalniettemin "alweer een thriller serie"? Ja hoor, een fijn boek en op naar het volgende deel.