Bam! De bodem viel als het ware uit mijn brievenbus door deze dikke pil van Karen Rose.
Maar liefst 749 pagina's om me op te verheugen en als vanouds greep ze me meteen bij mijn lurven om me niet meer los te laten tot het zinderende einde en de laatste punt weer een feit was.
Karen Rose heeft al een heel scala van geweldige boeken op haar naam staan en schrijft in series. Hierin laat ze karakters die er al waren hun eigen verhalen vertellen in ieder nieuw boek. Dus je kunt alles ook afzonderlijk lezen dat is geen enkel probleem.
Maar als je een keer tijd en zin hebt en haar nog niet kent zou je een prachtige inhaalslag kunnen maken met het lezen van (inmiddels) een van 's werelds meest gelezen schrijfsters die spanning met romantiek laten versmelten – de zogenaamde #FeelGoodThriller.
De eventuele volgorde vind je hier -----> Karen Rose books.

Op de hielen – Ik ging er eens goed voor zitten maar was weer niet voorbereid op de impact van haar proloog waardoor ik zoals eerder gezegd er meteen met mijn snufferd heel erg diep in zat.
Een ontvoering – mishandeling ...

"O God. Corinne verzette zich tegen de plotselinge golf van misselijkheid en rolde zich in de foetushouding. Wijn. Veel te veel wijn. Dit is de ergste kater van mijn leven.
Maar.... Wacht. Nee dat kan niet. Er drong een flinter helderheid door. Ze schudde haar hoofd en onderdrukte een kreun toen de kamer begon te draaien. Ik heb in geen twee jaar een borrel gehad.
Griep. Verdomme. Ze had die verrekte griepprik niet gehaald. Ze wilde haar handen naar haar gezicht brengen om in haar ogen te wrijven maar –
Gebonden........"

Psycholoog Faith is op de vlucht. Ze wordt al vier jaar gestalkt door een man die ze mee achter de tralies heeft weten te krijgen, verdacht van kindermisbruik en mishandeling. Zijn wraak is echter niet mals. Na diverse aanslagen op haar leven vlucht Faith naar het oude, ver afgelegen huis van haar oma in Cincinatti dat ze pas geerfd heeft. Niet wetende dat ze in een nog grotere nachtmerrie zal belanden die op de een of andere manier te maken heeft met haar duistere verleden …..

"En ze wist ook dat het niet de vier muren en de vloeren waren waar ze zo bang voor was, maar dat wat eronder lag. Twaalf treden en een kelder ….."

Familiebanden – leugens – ongelukken – hoe valt dit allemaal te rijmen? Wat herbergt dit oude huis nog meer? Zijn haar herinneringen wel accuraat?

Op een gegeven moment kruisen Faith en Deacon's paden elkaar.
Deacon Novak is een Special Agent van de FBI die aan een speciaal team is toegevoegd in zijn hometown omdat hij dichter bij zijn zus en jonge broertje wil zijn. Zijn eerste zaak is de vermissing van twee meisjes die vlakbij de universiteit zijn ontvoerd en waarvan ieder spoor ontbreekt.
Deacon is het type ruwe bolster blanke pit en hij ziet er uit als een superheld door zijn speciale – sexy – kenmerken.
Ergens is er een connectie tussen de stalker van Faith en de vermissingszaak waar Deacon aan werkt.
Gaandeweg voel je de knetterende sexuele spanning tussen deze twee steeds hoger oplaaien en twee eenzaam lijkende zielen naar elkaar toe groeien …

Karen Rose heeft een schrijfstijl die je in een boek zuigt en je niet meer loslaat. Haar karakters zijn levend en zo beschreven zodat je niet leest maar ziet.
Spanning is zo perfect opgebouwd dat je door al die 749 bladzijden zweeft maar onderweg verschillende keren een gigantische twist om je oren krijgt waardoor je het niet kunt wegleggen. Al moet dat wel af en toe om geen spierpijn te krijgen ;-)
De spanningsboog houdt echt het hele boek aan, je versuft geen moment en zou wensen dat haar boeken nog eens dubbel zo dik waren puur om het feit dat je wil verslinden en doorlezen.

Karen Rose overtreft zichzelf met Op de hielen en ik kan wel zeggen dat ze groeit en groeit bij ieder boek. Een waar leesgenot om enkel uren zoet mee te zijn, en die enkele uren is dan maar een understatement.
Hij past niet in je schoen maar voor je sint of kerst-wensenlijstje zou ik deze zeer zeker aanraden.

http://josesprakeloos.blogspot.nl/2015/11/karen-rose-op-de-hielen.html