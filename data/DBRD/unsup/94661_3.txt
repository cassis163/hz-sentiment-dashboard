Een kaft met een sobere vormgeving, maar wel met heel veel informatie op. Titel, ondertitel, auteur, quote, vermelding Hugo Award,... Vooral die vermelding doet vermoeden dat het verhaal zeker het lezen waard is!

Het boek bevat een landkaart met vreemde namen, niet te lange hoofdstukken, een geschiedkundige appendix en een appendix met veelgebruikte termen. Vooral de lijst met die termen kan in het begin wel handig zijn. De schrijfster maakt gebruik van verzonnen woorden. Eerst kan dit storend werken, maar de woorden vaak worden gebruikt en als lezer geraakt je er wel aan gewend.

N.K. Jemesim neemt je mee naar De Stilte. De verhaallijn is gebaseerd op drie personages. Essun, Syeniet en Damaya vertellen om beurten hun verhaal. Natuurgeweld, onderdrukking, rassenverschillen,... Er wordt wel veel nadruk gelegd op ‘de moraal van het verhaal’. Het duurt ook even voor een een beetje vaart in het boek komt. Maar uiteindelijk weet de schrijfster je wel te verrassen!
Knap hoe de verhaallijnen samen komen en de lezer doet uitkijken naar het tweede deel van deze reeks!