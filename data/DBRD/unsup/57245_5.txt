Het tweede jaar aan Zweinsteins Hogeschool voor Hekserij en Hocus Pocus staat op het punt om te beginnen.
Aan de ene kant heeft hij er ontzettend veel zin in, zijn zomer was nou niet bepaald gezellig.
Daarnaast weet hij niet zo goed wat hij denken moet van de vrienden die hij vorig jaar heeft gemaakt. Hij heeft de hele zomer nog geen brief van ze ontvangen.
Hebben ze niet haar hem geschreven of zit er toch iets anders achter?
En zal hij dit jaar nog last hebben van Voldemort?
Lees het in Harry Potter en de geheime kamer.

Citaat Harry Potter en de geheime kamer: blz 27:
Boven op het rode dak balanceerden vier of vijf schoorstenen en bij de ingang stond een scheefgezakt bord met een opschrift Het Nest. Bij de voordeur lagen een berg kaplaarzen en een zwaar verroeste ketel. Een paar dikke bruine kippen scharrelden over het erf.
Het stelt niet veel voor, zei Ron.
Het is fantastisch, zei Harry blij. Hij moest aan de Ligusterlaan denken.
Ze stapten uit.
Oké, laten we zachtjes naar boven gaan en wachten tot ma ons roept voor het ontbijt, zei Fred.
Dan hol jij de trap af, Ron en je roept: Ma, kijk 'ns wie er vannacht is komen opdagen! Ik wed dat ma zó blij is om Harry te zien dat ze nooit zal raden dat we met de auto hebben gevlogen.
Goed idee, zei Ron. Kom, Harry, mijn kamer is -'
Ron kreeg plotseling een onaangename, groenige kleur en staarde naar het huis. De anderen draaiden zich snel om.
Mevrouw Wemel kwam over het erg aanmarcheren. De kippen vluchtten snel voor haar weg en het was vreemd dat zo'n kleine mollige, gemoedelijk uitziende vrouw toch zo veel op een woedende sabeltandtijger kon lijken.

Het tweede boek van Harry Potter zit weer vol spanning en avontuur. Het is wederom een aanrader voor jong en oud.
Het leest lekker weg dat de boeken beginnen in de zomer voordat een schooljaar begint en eindigt aan het einde van een schooljaar. Daardoor is de opbouw structureel.
Heerlijk om mee weg te dromen wanneer het buiten kouder wordt of natuurlijk op het strand met een cocktail.