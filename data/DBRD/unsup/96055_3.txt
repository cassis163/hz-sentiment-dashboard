Alweer in mei 2017 kocht ik tijdens een YA event in boekhandel Haasbeek te Alphen aan den Rijn het eerste boek ‘In de ban van de wolf’ van Christine Charliers, uitgeven door Clavis Uitgeverij. Het was vooral de prachtige blauwe cover, hardcover uitvoering en het gebruik van wolf (één van mijn lievelingsdieren) in de titel wat mij aantrok. Mooie bijkomstigheid was dat Christine toen het boek ook nog voor mij gesigneerd heeft. Pas lange tijd later kwam ik eraan toe om het boek daadwerkelijk te lezen maar het is in ieder geval een plaatje in de boekenkast.

Esther, een jong meisje van 14 die een vrij geordend en vooral saai leven leidt, krijgt de schrik van haar leven als ze wordt overvallen in haar eigen huis. De mannen die haar huis binnendringen spuiten haar in met een enge vloeistof. Ze heeft geen idee wat dit te beteken heeft en het enige wat ze voelt is pure angst. Maar dan ineens zijn de kerels weer verdwenen en blijft Esther vertwijfelt achter. Wat heeft dit allemaal te betekenen? Wat gaat er nu gebeuren en waarom overkomt dit haar? Zeker dingen waar een 14jarige niet over na zou mogen/moeten denken.

De laagdrempelige, toegankelijke bewoording zorgen ervoor dat het verhaal heel gemakkelijk, vlug en soepel leest. Ik merkte aan alles dat dit meer een jeugdboek is dan een YA. Dus absoluut geschikt voor de jongere doelgroep vanaf 14 jaar zoals op de achterflap aangegeven staat. De karakters worden goed omgeschreven, het is duidelijk wie zij zijn maar hun achtergrond laat zich niet heel duidelijk beschrijven. De band van de kinderen met hun ouders komt op mij niet geheel realistisch over. Ik voel weinig medeleven van hen naar de kinderen toe, het ouderlijk- en voogdgezag komt daardoor niet geheel binnen bij mij. De omgevingsbeschrijving daarentegen is prettig en doet je vertoeven in een ander land. Toch vervalt het geheel voor mij hier in daar in herhaling van gebeurtenissen en komt het soms wat langdradig over. Het boek betreft wel een onderwerp wat vele aan zal spreken, origineel verloopt en mij ook nieuwsgierig maakt naar het vervolg ‘Jacht op het antiserum’ (In de ban van de wolf 2).

Ik geef dit boek 3 tot 3,5 sterren.

Spanning: 7
Plot: 7
Leesplezier: 8
Schrijfstijl: 7
Originaliteit: 8
Psychologie: 6