Ik reis alleen, een thrillerdebuut van Samuel Bjork. En wat voor één.

Op het Noorse platteland wordt een 6-jarig meisje hangend aan een boom gevonden. Het meisje hangt aan een springtouw, heeft poppenkleding aan en draagt het bordje: "ik reis alleen".

Inspecteur Holger Munch wordt verzocht om op bezoek te gaan bij Mia Krüger die op een eilandje woont en niemand wil zien of spreken. Hij gaat naar haar om haar over te halen mee te helpen met deze vreemde moordzaak. Beide hebben aardig wat meegemaakt, maar samen zijn ze een sterk team.
Dit boek heeft enorm veel personages, maar elke personage past prachtig in het verhaal. En alle verhaallijnen komen tot een ontzettend prachtig eind.

Het boek begon rustig, maar al snel zit je in het verhaal en laat het verhaal je ook niet meer los. Je wilt maar blijven lezen en je gaat zelf mee op zoek naar de dader.
De schrijfstijl van Samuel Bjork is zo fijn dat je ook niet wilt stoppen met lezen tot de laatste letter. En nu is het lang wachten op deel 2. En zou hij dan net zo goed zijn? Ik hoop het ontzettend.