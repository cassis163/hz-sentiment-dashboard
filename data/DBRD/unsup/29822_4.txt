Cleo krijgt de kans om een paar maanden naar Zuid-Frankrijk te gaan om een huis op te gaan knappen. Aangezien ze niet meer met plezier naar haar werk gaat en er ook onzekerheid op haar werkplek is pakt ze deze kans aan. Ze verwacht helemaal alleen daar te komen, maar ze blijkt een knappe Franse buurman te hebben. Ze wil hem niet steeds lastig vallen, want hij lijkt een beetje gesloten, maar soms moet ze wel een beroep op hem doen, ze heeft geen andere buren.

Ik vind de setting van het verhaal knap gedaan van Marina Folkers, want ondanks dat ik nog nooit in deze omgeving ben geweest, waan ik me eventjes lekker weg met Cleo in Zuid-Frankrijk. De omgeving en het huis waar Cleo gaat klussen zijn mooi beeldend omschreven. Ik vind Marina Folkers dan ook een fijne heldere en beeldende schrijfstijl hebben. Het boek leest lekker. Er zitten ook helemaal geen saaie stukken in en het boek leest heerlijk.

Onder de sterren van Montpellier is een heerlijk romantisch verhaal. De personages Cleo en Luc zijn goed uitgewerkt en leuk neergezet. Beiden hebben ze iets dat ze achter zich willen laten, en wat het precies is wordt langzaam duidelijk. Hierdoor blijf je nieuwsgierig naar deze hoofdpersonages en wil je door blijven lezen. Je waant je tijdens het lezen van dit boek even lekker weg in Zuid-Frankrijk.