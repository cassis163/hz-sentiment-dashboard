Een zoveelste variatie op het verhaal van Reinaert de Vos, dit keer aangepast op kinderniveau.
Weinig nieuws en met behoud van de originele namen, zoals toch wel mag verwacht worden maar niet altijd het geval is.
Het viel me op dat deze versie harder dan gewoonlijk is, bloederiger en met blijvende wonden en littekens, of de dood voor degenen die opgegeten worden. Dat maakt natuurlijk dat de humor een beetje overschaduwd wordt maar betrekt mogelijk een nieuwe generatie lezers dichter bij het verhaal.
Het blijft een parodie die nog altijd perfect toepasselijk is op de huidige politiek en hypocrisie in onze maatschappij. Of het doelpubliek deze onderliggende gedachten er uit haalt blijft natuurlijk de vraag.