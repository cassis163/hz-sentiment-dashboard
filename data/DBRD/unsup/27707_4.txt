Daar was het boek dan eindelijk. Lang naar uit gekeken, alleen omdat de cover en de flaptekst me aan Mad Max: Fury Road deden denken. Dat was al een fantastische film dus ergens hoopte ik dat dit boek hierop zou lijken, maar veel beter zou zijn.

Die verwachting had ik beter niet kunnen hebben. Het verhaal bleek toch een heel stuk anders te zijn, dus ik had het idee van Mad Max maar snel losgelaten om me daar niet meer te veel door laten te beïnvloeden. Het verhaal wist me meteen te grijpen doordat Amani zich voordoet als een jongen in de gevaarlijke wereld waarin ze leeft. Ik hou wel van jongensachtige meisjes in boeken. Ondanks haar vermomming zag ik toch altijd een meisje voor me dat ontzettend goed met een geweer om kon gaan. Het feit dat haar reisgenoot ver vooraan in het verhaal al wordt geïntroduceerd, zorgde ervoor dat ik snel door wilde lezen.

De hele familie van Amani bleef voor mij een beetje onduidelijk en een enkele neef of nicht werd neergezet als een echt personage. Andere personages werden dan tegen mijn verwachtingen in dan weer uiterst goed uitgewerkt. Later in het verhaal bleek waarom sommige personages zo een eigen persoonlijkheid hadden en dat verraste me.

Hoewel Amani bijna het hele verhaal alleen maar op de vlucht, verveelde me dit geen moment. De hele reis en vooral de trein die op een gegeven moment een grotere rol kreeg dan ik dacht, was fantastisch. De trein zorgde ervoor dat de wereld er ineens anders uitzag en voegde een futuristisch dan wel historisch tintje toe aan het verhaal.
De bovennatuurlijke wezens en krachten die voorkomen in het verhaal werden zo neergezet alsof het de gewoonste zaak van de wereld was, ook al was Amani er nog niet mee bekend.

Zeer geboeid en geïntrigeerd door dit verhaal geef ik vier sterren met de hoop op een vervolg.