Het duo Preston & Child staat over het algemeen garant voor spannende thrillers waarbij je op het puntje van je stoel kunt gaan zitten. Dus vol verwachting begon ik aan De gruwelkamer.

Aan mijn hooggespannen verwachting heeft het boek helaas niet helemaal voldaan. Toegegeven, er waren zeker spannende momenten, maar minder dan waarop ik had gehoopt. Soms vond ik bladzijden zelfs niet bijster interessant. Dit kwam vooral voor in het begin van het verhaal.

De gruwelkamer is een titel die wel bij het boek pas. Ondanks dat de eigenlijk vertaalde titel 'rariteitenkabinet' is. Want een groot deel van het verhaal is ook op een rariteitenkabinet gebaseerd. De echte gruwelen komen in het tweede deel van het boek naar voren. En dan in het bijzonder in het huis waar ene dokter Leng heeft gewoond.

Het boek is goed geschreven en heeft een prima opbouw. Minpunten vind ik dat het niet overal even spannend is en ook de op momenten ontbrekende snelheid. Wat mij betreft verdient het boek een gemiddelde waardering.