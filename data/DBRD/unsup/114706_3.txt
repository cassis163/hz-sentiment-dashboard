Het onderwerp zelf sprak mij minder aan dan het vorige deel (zwarte lijst) maar desondanks interessant genoeg om te blijven lezen. Brad Thor schrijft niet alleen een spannend verhaal, hij geeft ook voldoende background over hoe politieke en financiele machten denken en doen. Net als het vorige deel maakt dit juist het boek ook zo spannend, de samenzweringen die Brad beschrijft zijn dusdanig geloofwaardig dat het zomaar nu gebeurd of zal gebeuren in de toekomst.

Wat ik prettig vindt is dat niet te geromantiseerd wordt geschreven (zoals De Zwemmer van Joakim Zander) maar wel voldoende detail geeft voor een goede beeldvorming. De hoofdpersonage ga je steeds meer leren kennen in combinatie met elementen van het vorige deel, de overige personages krijgen een geschiedenis maar niet voldoende om een band mee te krijgen. Hoofdstukken zijn kort waardoor het makkelijk is om een andere keer verder te gaan. Ik heb niet het gevoel gehad ik moet verder met lezen.

De schrijfstijl, onderwerpen, onderbouwingen van technieken en machten/krachten spreken mijdusdanig aan en zijn van deze tijd waardoor ik gelijk ben verder gegaan met deel 3; Operatie Snow Dragon.

Door de mate van realisme in de verhalen van Brad Thor begrijp ik de Amerikaanse overheid dat zij Brad hebben opgenomen in de Analytic Red Cell Unit. Nav de aanslagen van 11 september bedacht de Amerikaanse overheid een strategie om terroristen voor te zijn. Dmv thriller schrijvers wilden ze gaan denken als terroristen: waar en hoe zouden ze toeslaan en waarom?

3 sterren (Ik Ben Pelgrim blijft mijn uitgangspunt met 5 sterren).