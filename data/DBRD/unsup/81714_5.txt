Dit spannende verhaal speelt zich af tijdens een hittegolf in Londen, met de hittegolf hier kon ik me dus extra goed inleven, haha! Dat benauwde sfeertje kwam echt helemaal tot leven.
Door de hoofdstukken vanuit een flink beschadigd personage die je tussendoor te lezen krijgt, begin je al vrij gauw te vermoeden waar het heengaat met een deel van het verhaal, maar: dan weet je nog steeds niet het waarom. Daar kom je langzamerhand achter, door een kijkje in het hoofd van iemand met flinke psychische problemen én natuurlijk door het onderzoek naar de seriemoordenaar door Erika en haar team.

Het verhaal leest weer heerlijk vlot en is ontzettend spannend van begin tot eind! Deze serie is zo verslavend!! Net zo verslavend als de Helen Grace-reeks van Arlidge. Ik ben gek op de recalcitrante Erika Foster en wil nog veel, veel meer over haar lezen en haar nog beter leren kennen! Op naar deel 3…