Ik had geen idee wat me te wachten stond. Maar de inleiding was
al zó menselijk geschreven, net of hij het tegen “jou” zat te vertellen,
dat ik hem als persoon én docent al meteen in mijn hart gesloten had.

Wat schrijft hij prachtig over zijn jeugd in Oosterhout, Waalwijk, Den Bosch,
en wat een zegen is het geweest dat er een ome Harrie was die hem zóó de
goede weg in heeft gestuurd en hem gemaakt tot wat hij NU is.
Een geweldige docent én schrijver.

Wat een schitterende korte verhalen, columns, van alle leerlingen en
mensen om hem heen. Ook een prachtige locatie in De Bijlmer.
Er zit een populatie van ieder wat, en interessant om deze jonge mensen
mede te mogen vormen en hun wegwijs te maken in onze volwassen wereld van
regeltjes en wetjes, maar vooral ook door interessante lessen te geven.

In zijn boek beschreven verhalen zijn van allerlei kaliber. Serieus en grappig.
Meester Bart uit zich door te vertellen hoe hij tegen zijn leerlingen aan kijkt,
wat ze bezig houdt, en hij is ontzettend begaan met ze. Zal ze op allerlei manieren
helpen als dat nodig is en ze kunnen met hun verdriet zéker bij hém terecht
Als hij dan ook nog het een en ander uit zijn eigen jeugd verteld, is er zéker
een brug geslagen tussen meester en leerlingen.
Een ontzettend leuk boekje en zéker een aanrader.