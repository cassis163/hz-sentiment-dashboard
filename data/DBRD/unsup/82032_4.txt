Zoutberg is het debuut van Anne Neijzen.
Een blauwe cover met 3 haringen op een plankenvloer, zegt niet zo heel veel over het verhaal. De korte inhoud lift een tip van de sluier op.
Het verhaal van de tachtigjarige Paul die tijdens de Tweede Wereldoorlog zowel zijn vader als jeugdvriend verliest. De redenen en oorzaken worden verteld maar ook het gevolg op zowel Paul als Oscar.
Een verhaal van geheimen, verlies, schuld, wroeging, gewetens en dergelijke leidt ons mee in het prachtig verwoorde leven van de 12-jarige Paul tot aan de 80-jarige Paul die zowel tegenover zijn zoon als zijn jeugdvriend een rekening wil vereffenen. Beide weliswaar op een andere wijze, maar iets wat toch zeer belangrijk is aan het einde van het leven.
Anne Neijzen heeft met dit debuut bewezen dat ze kan schrijven. Misschien heeft ze bewust gekozen om het boek niet te dik te maken (205 pagina's), misschien niet. Ze had het verhaal verder kunnen uitmelken en dan was het debuut misschien langdradig geworden, terwijl het nu lekker vlot las en niet verveelde.
Zeker een aanrader, wat ik op de leesclub voor Debuten van Hebban gewaardeerd heb met een 7,5/10 punten.