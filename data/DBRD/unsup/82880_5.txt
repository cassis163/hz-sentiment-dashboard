Piep logeert bij de buurjongens. Ze wilde dat al een hele tijd en omdat er gisteravond een bedje vrij kwam er wij er toch al aan het kaasfonduen waren, is ze er maar gebleven. Ze wilde wel graag haar eigen kussen mee. En Beertje natuurlijk. En zo hebben wij dan een rustige ochtend met tijd om lekker uit te slapen en samen de krant te lezen.

De koffie smaakt goed en Tommy is al een paar keer naar buiten geweest. Ondertussen ligt die andere Tommy op tafel te wachten. Of ik het even over zijn boek wil hebben. Het is een mooi boek, met veel plezier gelezen, kan ik samenvattend wel zeggen. Ik had alleen Joe Speedboat van hem gelezen en dat is een wervelend boek met een razende vaart, waarvan iedereen denkt dat het zâ€™n debuut is. Verder heb ik Dit zijn de namen in de Stadsschouwburg gezien. Vorig jaar geloof ik. Een heel mooie voorstelling, beetje zwaar maar ook met humor, zeker gezien het thema - vluchtelingen die belazerd worden.

De Heilige Rita is weer een heel ander boek. Ik vind het prachtig. Het is zo goed geschreven dat je dat bijna niet in de gaten hebt. Het verhaal ontwikkelt zich moeiteloos en verrast je ook. Ik heb weer een hoop nieuwe woorden geleerd. Ik zal ze niet noemen, want ik vond het een onderdeel van het plezier om ze onverwacht tegen te komen en ik heb het nu toch al een beetje verspoild.

Het is een mooi en aangrijpend verhaal. Misschien wel een van de meest autobiografische van zijn boeken, maar dat komt wellicht alleen al om dat het in Twente speelt, waar Tommy ook geboren is, maar het heeft ook te maken met woordgebruik en zijn stijl. Hij schrijft alsof je erbij bent.

Ik was nog wel even in verwarring door de illustratie op het omslag van Michael Raedecker, waardoor ik steeds dacht dat de Chinees Sho Dynasty ooit een keer zou afbranden, maar daar hoef je je niet aan te storen. Wel leuk dat hij in een column schrijft dat hij in de betreffende Chinees niet hoefde af te rekenen omdat hij hun zaak de literatuur in geschreven had, wat hen veel klandizie opleverede.

Goed. Genoeg verklapt. Ga het maar lezen. Dan ga ik in Caesarion beginnen, want dat hangt er ook maar tegenaan.

Ate Vegter14 april 2018
www.atevegter.wordpress.com