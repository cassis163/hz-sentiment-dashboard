“De kadewachter”telt 128 pagina’s en neemt je mee op een reis door Venetië. De schrijver verteld, na een mooi citaat van Edgar Allen Poe, in 15 korte hoofdstukken het verhaal van Laura. Hoe ze arriveerd in de hotelkamer waar ook Henry James logeerde, hoe haar ontmoeting is met de stad waarover ze in haar thriller schreef en over hoe ze geconfronteerd wordt met haar verleden. In haar woonplaats Amsterdam was jaren geleden haar vriend uit haar leven verdwenen. Tijdens het verblijf komt dit allemaal weer boven op een wel heel bijzondere manier. Door deze confrontatie komt Laura eindelijk toe aan het verwerken en het afscheid nemen van haar vriend.

De schrijver heeft een zeer groot oog voor detail. Je merkt dat hij veel kennis heeft van de achtergronden van de stad maar ook van de kunst die Laura tijdens haar bezoek in Venetië bekijkt. Door deze extra informatie maakt het het verhaal zeer realistisch al heeft het wel een heel mysterieuze wending. Vanaf het begin van het verhaal leek het of ik zelf door de stad heen liep en over mijn schouder heen Laura door de straten zag lopen.

Voor mij was het een prettige kennismaking met deze schrijver. Een boeiend verhaal met een verrassende wending aan het eind waarvan ik het jammer vind dat het niet langer was.