Zusjes is het vijfde boek van Chevy Stevens en ook op de cover van dit boek vind je een aanbeveling van de Queen of crime, Karin Slaughter, die haar sporen verdiend heeft. Drie zussen leven alleen in een huis, omdat hun vader het meest van de tijd naar zijn werk is, en als hij thuis is is hij stomdronken en bloedchagerijnig. In het eerste hoofdstuk loopt het uit de hand: vader wordt doodgeschoten door zin jongste dochter Jess. Dat verhaal op zich is al redelijk ongeloofwaardig, alhoewel in Amerika en Canada wapenbezit min of meer als normaal wordt beschouwd... De zusjes raken in paniek en ontdoen zich van het lichaam van hun vader, waarna ze het huis schoonmaken en vertrekken, om vervolgens in de handen te vallen van twee jonge mannen, en waar zich het ene na het andere drama afspeelt...

Het boek is voorspelbaar, zeker wanneer je de vorige boeken van de auteur ook gelezen hebt, en dat is jammer. Chevy Stevens kan zoveel beter. De verhaallijnen zijn ongeloofwaardig, hoewel goed beschreven.
Een leuk tussendoortje, maar zeker geen uitblinker. Wat betreft Karin Slaughter's aanbeveling: kijk uit wat je aanbeveelt, dit was de aanbeveling niet waardig