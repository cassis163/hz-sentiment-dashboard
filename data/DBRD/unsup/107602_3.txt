Ik hou van boeken die in deze periode spelen en ik begon vol enthousiasme te lezen in dit boek toen ik het kreeg voor de crimezone buzzzclub.

De tekst voorin het boek over mensen die passief verzet plegen heeft me geraakt en ge√Ønspireerd om dit boek te lezen.
Het is een young adult oorlogsroman. Telkens als ik dacht dat ik ermee wilde stoppen omdat ik er niet inkwam of het een beetje saai vond of het boek mijn aandacht niet vast kon houden volgde er een stuk waardoor ik toch door bleef lezen. 2 Verhalen van jonge meisjes in de oorlog die opgepakt worden door de nazi's en verhoord worden, een zeer onverwachte plotwending en een mooi afgerond verhaal maakt dat ik dit boek 3 sterren geef. De moed en het doorzettingsvermogen van vrouwen die willen helpen maar in de geest van die tijd niet meer mogen doen dan de Heren toelaten vond ik mooi omschreven. Veel zal voor tieners meer herkenbaar zijn dan voor de oudere lezer.
Er is al veel geschreven over deze periode en als je dat als auteur ook als droom hebt moet je toch proberen een originele insteek te vinden. Dat is Elisabeth Wein heel goed gelukt.