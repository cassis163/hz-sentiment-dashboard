Ik geef toe dat dit zo een boek was, waarbij ik eerst even niet goed wist wat ik moest denken. Het verhaal begint als een hoop verhalen door elkaar, die uiteindelijk op één lijn geraken.
Het uitleggen vind ik een beetje moeilijk zonder spoilers te geven. Ik alleen aan maar zeggen dat alle verhalen briljant opgebouwd zijn en rond de hoofdolspeelster Lilith Van Winckel draaien. Deze thriller is ook vooral vanuit een vrouwelijk perspectief geschreven, maar vooral sterk uitgebouwde vrouwelijke personages, die elk op hun manier respect afdwingen, van de hoofdrolspeelster, die in een mortuarium werkt, tot de vrouwelijke rechercheur, zelfs voor de dakloze Kell kan je begrip opbrengen.
Opmerkelijk vind ik ook dat in dit verhaal er vrouwen slechte dingen doen, zoals Jenna, maar uiteindelijk zo begrijpelijk zijn. Het geeft de donkere kant in iedereen weer.
Het boek kan je als realistisch beschreven bekijken. Gezien ik zelf iemand ken, die net als de schrijfster en de hoofdrolspeelster in een forensisch mortuarium gewerkt heeft, kan ik zeker beamen dat feiten en fictie hier goed gecombineerd zijn.
Er is ook met veel respect geschreven over de doden en hoe er mee omgegaan wordt. Je komt er meer te weten over hoe het gerecht met overlijdens werkt en onbewust zit er ook een serieuze, maar gerechtvaardigde aanklacht tegen het systeem in. Ja, ons apparaat draait helaas om geld. Deze thriller maakt dit op een pijnlijke manier duidelijk, zonder echt een politiek pamflet te worden.
De enige reden waarom ik toch geen vijf sterren kan geven, is omdat het verhaal in het begin nogal verwarrend overkomt. Daarnaast worden bepaalde plotwendingen voorspelbaar. Het einde begint soms meer op een feitenverslag te liken naar mijn gevoel. Goed aangepakt, maar kwam me soms over alsof er nog meer in zat.
Toch zou ik dit boek zeker aanraden. Het is de moeite om uit te broeden en ik ben er ook zeker van dat dit weer zo een thriller is waar iedere lezer iets anders uit kan meepikken. Dus een aanrader.