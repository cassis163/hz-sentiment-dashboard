Hart van glas wordt vertelt vanuit het perspectief van Hester. Ze is in het verhaal net 17 jaar geworden en een echt nog puberend meisje. Ze is laagdrempelig om te leren kennen en heeft alles over voor de mensen om wie ze geeft.

Wanneer Hester voor het eerst in haar dromen een jongen genaamd Siem ontmoet, was ze opslag verliefd zonder te weten of haar droom jongen in het echt bestond.
Hier neemt Miranda je als lezer helemaal mee in de emoties en lichamelijke aantrekkingskracht die Hester ervaart als ze Siem in haar dromen ontmoet.
Ze verlangt met heel haar hart en lichaam naar hem en als lezer werd ik ook zelf wel verliefd op de mysterieuze Siem. Daarbij heeft Siem ook bovennatuurlijke kracht.

Je moet accepteren dat je anders bent. Dat je alles kunt… als je maar wilt – Siem

Op een gegeven moment gaat Hester met haar beste vriendin Yvette en haar stiefzus naar Groningen om te kijken bij de universiteit. Hier ontmoet ze in de bar waar ze in de avond wat gaan drinken de Siem uit haar dromen! ze staan perplex en zijn meteen smoorverliefd.

Het moment dat ze Siem echt ontmoette was heel logisch voor het verhaal en de manier waarop ze hem ontmoette vond ik wel erg leuk, alleen door een opmerking in het verhaal die Yvette maakte verklapte ze dit al een beetje wat ik wel een beetje jammer vond.

Vanaf het moment dat Siem en Hester elkaar in het echt ontmoeten word je op een emotionele reis mee genomen van vlinders in de buik tot aan het hartverscheurende huilen en verdriet dat ze heeft. Daarbij blijft er altijd een angst voelbaar bij Hester die je niet kan verklaren.

Helaas kan ik het niet echt toelichten omdat ik anders te veel verklap over het verhaal, dus als je meer wilt weten zal je dit fantastische boek zelf moeten lezen.

Lang verhaal Kort
Een heerlijk laagdrempelig boek waar de lezer een opbloeiende liefde mee maakt en ervaart maar ook de angsten en woede die Hester voelt worden heel overtuigend gebracht. Aan het eind van dit boek smacht je naar deel 2 want Siem en Hester krijgen een plekje in jou vrienden kring. Verder een heerlijk boek en je wordt helemaal in het verhaal gezogen. Ik heb hard gelachen maar ook tranen gelaten en raad dit boek zeker iedereen die van een liefdesverhaal met avontuur en mysterie houd aan.
Let op: er zitten seksuele stukken in dit boek.