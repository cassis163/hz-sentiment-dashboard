De oorkonde

Met dank aan In de boekenkast kreeg ik de kans om dit boek te mogen lezen.



In de oorkonde lees je over de succesvolle zakenvrouw Blanche Defuis die verhuisd om haar verleden en de psychopaat die haar achtervolgd te ontvluchten. Als ze er achter komt dat haar man Tom veel contact heeft via sms en messegner met ene Moon veranderd er veel. Gaat hij alleen vreemd via social media of ook in het echt?? Al snel is alles duidelijk. De verhuizing blijkt allemaal voor niets te zijn geweest. Als lezer wordt je langzaam mee genomen naar een traumatische gebeurtenis in de jeugd van Blanche.

De auteur Helene Wagner heeft een fijne, vlotte schrijfstijl. Er gebeurt heel veel in het verhaal maar toch speelt alles zich af en slechts tien dagen. In het cursief geschreven tekst lees je wat de stalker denkt en wat hij van plan is. Dit maakt het spannend. Het boek
begint met een spannende proloog ,verteld door de dader en gaat daarna verder door de hoofdstukken die aftellend vanaf dag tien zijn beschreven. Erg origineel en langzaam aan wordt het ook duidelijk wat er allemaal is gebeurt met Blanche. Wegleggen van het boek is nu ook niet meer mogelijk en het boek is dan ook snel uitgelezen.

De hoofdpersoon Blanche heeft ze voldoende uitgewerkt en je leeft ook echt met haar mee. Je voelt haar angst en onrust. De overige personen blijven wat oppervlakkig wat ik wel wat jammer vind. Hier had wel wat meer diepgang in gemogen. Vooral bij de stalker had ik iets meer diepgang verwacht. Hij gaat best ver in zijn daden zoals een verkrachting en poging tot moord. Van de gevolgen lees je bijna niets en ook niet wat het met de hoofdpersoon Blanche doet.

Het verhaal is mooi opgebouwd en door de aftellende dagen wordt de spanning langzaam opgebouwd. Er wordt goed naar het plot toegewerkt en de auteur wist er nog een verrassende twist aan te geven. Het verleden en het heden en de constante angst van Blanche loopt als een rode draad door het verhaal.
Een verhaal over vriendschap en stalking.

Van mij krijgt het 3,5 sterren