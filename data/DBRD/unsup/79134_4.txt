Het tweede deel van de Cazalets-reeks "Aftellen" gaat over de eerste jaren van de de Tweede Wereldoorlog. Deze periode wordt beschreven door de ogen van Clary, Louise en Polly. Alledrie de dames zijn erg opmerkzaam. De meisjes worden deze jaren snel volwassen: Clairy doordat haar vader vermist wordt, Louise die op kamers gaat en in het theaterleven met een heel ander milieu in contact komt. En Polly die vast zit tussen twee ouders (Hugh & Sybil) die door de ziekte van Sybil hun eigen geheimen hebben waar ze niet met elkaar over praten maar wel Polly over in vertrouwen nemen.
Ook aan de levens van de anderen, Edward en Villy, Edward en Diana en Rachel en Sid, met daarnaast allerlei passerende gasten raak je verknocht. Het boek was net zo bloemrijk geschreven als het eerste deel, met levendige beschrijvingen van zowel huis, tuin en keuken als van de gevoelens en gedachten van de personages. Ik merke dat met name Polly onder mijn huid kroop, zij is echt mijn favoriet!
Ik heb er van genoten en ik kijk nu alweer uit naar deel 3.