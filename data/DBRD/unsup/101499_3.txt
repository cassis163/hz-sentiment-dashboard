Een concentratiethriller. Zo zou je dit boek kunnen noemen. Waarom? Jo Nesbo gooit de lezer van hot naar her, van het heden naar het verleden en terug. En een gespecialiseerd scherpschuttersgeweer speelt een hoofdrol. Over oude en nieuwe nazis. In verschillende scènes. Hij introduceert nogal wat personages. En leert je veel bij over de Noorse collaboratie tijdens de Tweede Wereldoorlog. Ook voor rechercheur Harry Hole is niet eenvoudig om het allemaal goed te volgen. En voor de lezer is het soms noodzakelijk om terug te bladeren om de draden weer op te pikken. De volhouder wacht echter een spannend slot

Waar gaat het over? Zoals de titel zegt komt het neer op wraak. De kiem wordt gelegd in de loopgraven aan het Oostfront, met een aantal Noorse vrijwilligers die aan de kant van de Duisters meevochten. En de vernedering na thuiskomst in Noorwegen. Met als rechters de thuisblijvers die niets deden. Of de nationalisten lieten fusilleren. Dat moet gewroken worden. De vermeende verraders zullen hun terechte straf niet ontlopen. Tijdens een nationale feestdag wordt een aanslag op de Noorse troonopvolger op het nippertje verijdeld. Spannend tot op het einde.

Waar heeft Jo Nesbo de mosterd gehaald met deze thriller? Eigenlijk bij Frederik Forsyth en De dag van de Jakhals (1972). Ook een thriller waarbij een aanslag net wordt verijdeld. Maar nét iets spannender en geloofwaardiger beschreven. Daarom maar 3 sterren.