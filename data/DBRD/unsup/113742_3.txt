McManus heeft haar verhaal geschreven vanuit 2 vertelperspectieven die elkaar afwisselen. Ellery is een onderzoekende jonge meid, ge√Øntrigeerd door mysteries mede gevoed doordat haar moeder niks over haar verdwenen zus wilde vertellen. Ze kan het niet laten om uit te zoeken hoe dingen in elkaar steken en om deze gedachten, soms wat onafgestemd, te delen met de mensen om haar heen. Malcolm, het jongere broertje van de jongen die 5 jaar terug als verdachte van de moord werd aangemerkt, is de twee hoofdpersoon in dit boek. McManus weet op geloofwaardige wijze zijn moeite te beschrijven om zich staande te houden in een dorpje waarin iedereen een mening over je heeft. Beide personages zijn aansprekend en de wijze waarop ze de tienercultuur op school heeft neergezet is weliswaar stereotype maar wel geloofwaardig en herkenbaar. De schrijfwijze van McManus maakt dat het boek vlot wegleest. Ondanks dat de spanning die je in het verhaal en bij het genre thriller verwacht lange tijd uitblijft komt geenszins het gevoel op dat het boek makkelijk weg te leggen is. Wanneer het boek richting de ontknoping gaat neemt de snelheid toe en ook de spanning. Doordat het McManus goed gelukt is om de ontknoping zeer verrassend te laten zijn is Twee kunnen een geheim bewaren zeker de moeite waard om te lezen.