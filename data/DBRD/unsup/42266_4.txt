Gia is een schoonheid. Door ervaringen in het verleden denkt ze daar echter zelf anders over. Waarom ze zo over zichzelf denkt, ontdek je later in het boek. Het verklaart waarom ze bepaalde keuses maakt of niet in haar eigen schoonheid geloofd. In het begin dacht ik wel eens, meid kijk je wel eens in de spiegel... Maar gaandeweg begin je haar steeds beter te begrijpen.

Juist doordat ze zo mooi is, denken de mannen om haar heen maar aan 1 ding... Zo leren ze de echte Gia niet kennen natuurlijk. Totdat iemand wel de tijd neemt om door haar muur heen te breken, al gaat dat niet vanzelf. Zo gaat het eigenlijk ook als lezer... neem de tijd om haar te leren kennen!

Het is een roman die je kunt lezen als je even wilt ontsnappen uit de realiteit. Een feelgood boek met een ondertoon van een serieus onderwerp waar Gia in haar verleden mee te maken heeft gehad.

Een goed debuut. Een tweede boek is onderweg, ik ben erg benieuwd!