Omdat ik zoveel goede recensies las over de Selectie kocht ik het boek ondanks het feit dat het verhaal mij op het eerste gezicht niet aansprak. Raar maar waar.
America is een Vijf in het kastenstelsel van Illea. Het verhaal speelt zich af in de toekomst.
Ieder meisje van het land krijgt een brief van het koninklijk paleis om zich aan te melden voor De Selectie. De prins zoekt namelijk een echtgenote en hij moet volgens de traditie een meisje van het volk kiezen.
De familie van America ziet een kans voor hun dochter. Als ze mee zou doen krijgen ze allemaal een betere toekomst.
America wordt verloten en ze vertrekt naar het paleis samen met 34 andere meisjes uit het hele land.

Het thema is nogal oppervlakkig en het verhaal zoetsappig. Romantiek, en princessenjurken.
Maar als je in the mood bent voor chicklit YA en feelgood dan moet je dat boek zeker lezen!
America is een leuke personage en ik wilde weten hoe ze het daar in het paleis zou redden.
De wereld die Kiera Cass heeft gecreÃ«erd is interessant...zo jammer dat ze dat niet uitgewerkt heeft. Ik miste details van het dagelijkse leven van America en haar familie. Hun leefomstandigheden en de verhoudingen tussen de kasten buiten het paleis. Een gemiste kans vind ik om van De Selectie een boeiender boek te maken.

Desalniettemin heb ik me vermaakt en ik wil deze trilogie graag uitlezen!