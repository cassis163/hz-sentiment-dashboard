Sil Maier heeft zijn relatie met Susan Staal verbroken en hij gaat op zoek naar zijn verleden. Ondertussen wordt Susan ontvoerd door Vadim. Ze wordt vastgehouden in een bordeel. Sil heeft Vadims tweelingbroer vermoord en Vadim zint op wraak.

Politieagente Joyce neemt het niet zo nauw met de regels en ze gaat zelf op onderzoek uit na het zien van een ontvoeringsfoto van Susan. Ze gaat op zoek naar Sil en samen gaan ze proberen om Susan te bevrijden.

Dit is het laatste deel uit de trilogie en ik vind dit deel het beste. Veel meer spanning en het verhaal pakte me. Het boek was ook snel uitgelezen.

Dit deel is ook veel geloofwaardiger geschreven, dit kan echt gebeuren. De vorige delen vond ik soms over de top.

Het einde van het boek is razend spannend en opeens gaat het verhaal 3 maanden later verder. Heel erg jammer, want er ontbreken nog puzzelstukjes. Maar dat is denk ik ook de bedoeling.