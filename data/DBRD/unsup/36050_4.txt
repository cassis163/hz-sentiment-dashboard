Mill River is een klein dorp in Amerika waar iedereen elkaar kent en mensen hun achterdeur niet op slot doen. De inwoners van Miller River weten niet anders of bovenop de heuvel staat een witmarmeren landhuis waarvan ze de bewoner nooit zien. Slechts een paar mensen in het dorp hebben Mary McAllister ooit gezien en dat is met een reden; Mary heeft een sociale angststoornis. Simpel gezegd: ze is zo bang voor mensen dat ze al jaren haar huis niet meer uit komt.
En toch, ondanks dat Mary zich altijd veilig binnen de muren van haar huis bevindt, is dit haar echt verhaal. In het begin van dit roman zien we Mary als een oude vrouw. Ze is ziek, maar ze is geestelijk nog heel goed bij en weet precies was ze wil. Ze heeft net afscheid genomen van haar beste vriend, Pastoor Michael O’Brien en kijkt over het dorp uit terwijl ze bedenkt hoe hij zijn weg naar huis vindt.

In het tweede hoofdstuk springen we terug in de tijd. Juni 1940 om precies te zijn. Het is een tijd dat Mary nog de achternaam Hayes draagt en Patrick McAllister nog maar net in haar leven verschijnt. Patrick wil een paard van Mary’s vader kopen en hoewel Mary zelf dodelijk verlegen is vindt Patrick haar erg leuk. Hij maakt haar het hof en ze worden getrouwd door Pastoor O’Brien.
Als huwelijkscadeau krijgen ze van Patricks grootvader, de eigenaar van “McAllister marmerwerken”, een huis cadeau dat uitkijkt over het dorp waar Mary geboren is. Helaas blijkt Patrick geen prins op het witte paard en met de dreiging van de tweede wereldoorlog raakt hij erg gestrest. Wanneer Mary’s vader komt te overlijden stort ze helemaal in en raakt in een isolement. Het kan haar niets meer schelen en Patrick heeft geen interesse meer in haar.
Toch is Mary niet iemand die het makkelijk opgeeft. Ze staat op tegen haar man en moet daar de gevolgen elke dag weer van onder ogen zien. Niet alleen eindigt ze als weduwe, maar ook halfblind. Met de hulp van pastoor O’Brien vindt ze een manier om verder te gaan en ze krijgen een hechte band.
Pastoor O’Brien is haar enige band met het dorp waar ze zo van houd, maar dat maakt hun band juist zo speciaal. Michael daagt Mary uit om te groeien. Dit doet ze op geheel eigen wijze, hoewel het zeker niet zonder slag of stoot gaat. Ik vond het tijdens het lezen zo sneu voor de vriendelijke dame dat ze zo beperkt werd door haar angsten, maar op hetzelfde moment leefde ik ook enorm met haar mee als haar iets goeds overkwam.
Het boek zelf gaat echter niet alleen over Mary en haar liefde voor Mill River, maar ook over een aantal van de inwoners. Voor mij lag hierin de zwakte van het boek. De helft van de personages die we leren kennen tussen de stukken van Mary en Michael door vind ik slecht uitgewerkt. Door het aantal personages te halveren had ze zich echt op de groeiende relatie van twee van de personages kunnen richten. Ik begrijp dat het bij het beeld hoort dat Mary van Mill River heeft, maar voor mij waren twee van de drie toegevoegde koppels zinloos tot aan het laatste hoofdstuk aan toe.
De schrijfster heeft het verhaal van Mary heel goed neergezet en zeker een goede gok genomen door haar eerste boek zelf als e-book te publiceren. Het is een verhaal dat makkelijk leest en je voelt met de personages mee. Aan de andere kant had ze meer kunnen doen met de personages die het verhaal over moeten nemen. Gelukkig speelt haar tweede boek (die ze nu aan het schrijven is) zich ook af in Mill River, dus misschien dat ik daar mee over de andere personages kan lezen. Helaas niet in dit boek en daarom geef ik het drie sterren.