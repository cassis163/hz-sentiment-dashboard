Ik heb het boek gelezen voor de Buzzz-club. In het begin vond ik er niet veel aan eerlijk gezegd. Het verhaal kwam moeilijk op gang, er zat nog niet zoveel lijn in. Toch ben ik door gaan lezen omdat ik toch een rescensie wilde schrijven, het lezen ging wel met tegenzin...
Maar na een aantal hoofdstukken had Enger me toch in zijn greep! Het verhaal werd duidelijker en liep vloeiender. Ik werd steeds nieuwsgieriger en had dus ook moeite om het boek weg te leggen.
Het verhaal zit goed in elkaar en je wordt telkens op het verkeerde been gezet. De puzzelstukjes vallen langzaam op zijn plek, soms verwacht je het al maar er komt dan toch nog een een verrassende twist bij.
De verhaallijn over de BBB had er van mij niet in gehoeven, het voegt niets toe en hoort eigenlijk niet in het verhaal. Ik vraag me ook nog steeds af waarom Tariq nou vermoord is, jammer dat dat onduidelijk blijft.

Enger heeft Henning Juul goed neergezet, ik had direct symphatie voor hem. De persoonlijke beschrijving is niet te uitgebreid, maar precies genoeg om je in hem te verplaatsen en in zijn gedachtenwereld en leven te komen. Je hebt zo de ruimte om zelf je fantasie te laten lopen.

Ik vind Enger echt een aanwinst en kijk al uit naar zijn volgende boek met Juul, ik hoop alleen dat het boek dan wat lekkerder van start gaat.