Dit prentenboek heeft mij positief verrast. Als je mij een beetje volgt, weet je dat ik niet erg van de eenhoorns, rozige spullen of zoetsappige verhalen ben.
Mede daarom was deze eenhoorn even blijven liggen, maar nu met de @boekenbingo komt deze juist wel aan bod.

En wat is deze leuk en lief. Het is toch fantastisch als je als kind een wens hebt en het lukt om deze wens in vervulling te laten? Niemand gelooft jou dat je voor je gespaarde geld een eenhoorn kan kopen in de winkel. En dan is er een volwassene die wel meegaat in jouw fantasie....of is het toch de werkelijkheid?

Vooral die ene plaat, die is toch om in te lijsten?
'Als we 's avonds moe zijn van onze avonturen, lezen we samen de mooiste boeken. Daarna val ik in slaap, op de poten van mijn eenhoorn.'