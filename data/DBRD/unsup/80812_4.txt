Een tweeling is verdwenen. Het laatste wat gezien is , is een goudkleurige auto die wegreed met de tweeling erin. Visueel waargenomen door het oudere zusje van 8.
Daarna is niets meer hetzelfde. Er word verhuisd, een huwelijk springt kapot en niemands leven is meer hetzelfde. Na overlijden van papa erft het 8 jarige zusje ( inmiddels volwassen) het toenmalige huis en trekt erin. Dan worden langzaam mysteries ontrafelt.

Vanaf het begin leest het boek vrij makkelijk. Je zit direct in het verhaal en leert de personages kennen.
Het is niet echt een zinderende spannende thriller maar in het begin meer een mooi verhaal.
Dan word de lezer echter wel langzaam nieuwsgierig gemaakt naar de ontknoping en bouwt de spanning zich op. Meerdere conclusies zijn mogelijk waardoor de lezer tot meedenken aangezet word.
Wel weet je naarmate het einde nadert wel ongeveer waar het naartoe gaat. Het verhaal krijgt een ietwat trieste lading.

Een spannende ontknoping maakt dan een eind aan de mysterie en maakt het verhaal mooi af.
Een mooi verhaal met een spannende emotionele lading dus.