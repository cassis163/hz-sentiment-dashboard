Gezien het feit dat mensheid bleef aanmodderen kon schrijver Jonas Jonasson niets anders dan een opvolger van “De 100-jarige man die uit het raam klom en verdween” maken. Net als het eerste deel speelt Allan Karlsson een hoofdrol in dit hele verhaal. Op zijn eigen bijzondere manier doolt hij de wereld over, komt en passant een wereldleider tegen en haalt veel van zijn wijsheden uit de laptop. Ook dit boek bevat weer veel bizarre wendingen en toevalligheden die uiteindelijk allemaal weer heel vernuft samenvallen. Eigenlijk is het hele boek is een satirische knipoog naar de wereld van nu! Omdat ik al wat vaker boeken van Jonas Jonasson heb gelezen, is het vernieuwende en verrassende effect van zijn schrijfstijl wel iets minder, desondanks blijft het een zeer vermakelijk boek!