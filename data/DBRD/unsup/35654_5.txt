Het boek leest lekker weg en is een echte aanrader voor als je een reading challenge moet/wilt halen, want je hebt het boek in ongeveer 2 uur uit. Ook als je geen reading challenge hoeft te halen is het een heerlijk boek vol met korte verhalen. In elk verhaal zit wel minimaal één persoon die je herkent als iemand die je ook kent. Eenmaal aan een verhaal begonnen, is het moeilijk weg te leggen en hoop je dat niemand je zal storen omdat je alleen maar verder wilt lezen. De verhalen, en ook de monologen, zitten heel erg goed in elkaar. Je begrijpt de mensen die doen wat ze doen, ook al is dat niet altijd even goed. Soms moet je grinneken of zelfs hardop lachen om bepaalde gebeurtenissen. Vaak heb je ook te doen met de mensen in de verhalen. De verhalen eindigen soms triest en soms lachwekkend of herkenbaar. De auteur heeft zich echt goed ingeleefd in de personen.