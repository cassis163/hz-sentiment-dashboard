De omslag van het boek is goed gekozen bij het verhaal. De afbeelding geeft veel ruimte weer. Ruimte die in het verhaal ook gezocht wordt door de hoofdpersoon. Letterlijk om te vertrekken vanuit het kleine Nederland naar het grote uitgestrekte Canada. Maar ook de ruimte die gezocht wordt in zijn eigen geest en gedachten. Door de wraakgevoelens voor de moordenaar van zijn vrouw lijkt de hoofdpersoon zichzelf klem te zetten. Hij probeert dit te ontvluchten, maar neemt zichzelf mee op reis. Tijdens zijn verblijf in een klein dorpje in Canada komt de hoofdpersoon in contact met verschillende mensen en situaties. Hij wordt geconfronteerd met zijn eigen gevoelens. Het verhaal is makkelijk te volgen en geschreven met aandacht voor woordkeuze.