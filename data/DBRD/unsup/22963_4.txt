Als kersverse ambassadeur van uitgeverij LetterRijn had ik de eer dit prachtige boek te lezen in ruil voor een recensie.

Hannah van Dijk is 15 jaar en vind haar ouders erg streng. Vooral haar moeder dan, daar heeft ze een slechte band mee. Wanneer een populaire DJ draait op een schuurfeest in de buurt, wil Hannah absoluut gaan. Met een smoes lukt het haar om toestemming te krijgen van haar vader. Samen met haar beste vriendin Ilse vertrekt ze naar de fuif. Het loopt echter fout en Hannah keert die ochtend niet naar huis terug...

Tussen de ouders van Hannah, Jan en Martine van Dijk, gaat een al een tijdje minder goed. Nu Hannah echter is verdwenen, worden de scheurtjes in hun huwelijke alleen maar groter. De leugens die Hannah haar moeder voor de buitenwereld al die tijd verborgen heeft gehouden, komen stilaan aan de oppervlakte. Heeft Martine haar geheim iets met de vermissing van Hannah te maken? En wat is er met Hannah gebeurd?

Familierechercheur Loes de Koning heeft de moeilijke taak om de verdwijning van Hannah op te lossen. Er zijn weinig aanwijzingen, en de minachting van haar directe overste maakt het werken er niet makkelijker op. Gelukkig kan ze nog rekenen op de hulp van haar collega Rob. Als er plots het lichaam van een zwaar verminkte jongen wordt gevonden, is de vraag wat dit met de zaak van Hannah te maken heeft.
Wanneer het niet bij dit ene verminkte lichaam blijft, moet Loes vol aan de bak om de zaak tot een goed einde te brengen. Cruciaal is wie ze kan vertrouwen en wie niet...

Met "De dood heeft blauwe ogen" heeft Karin Hazendonk een razend spannende thriller neergezet. Het boek heeft je vanaf het begin in zijn greep en laat je daarna niet meer los. Het boek kaart thema's aan zoals misbruik, wraak, macht en de band tussen vader en dochter. Dit alles verwerkt in een aangename en vlotte schrijfstijl, wat het verhaal ook wel realistisch maakt. Een mens die wraak wilt is namelijk tot veel in staat. Het kan de liefste persoon drastisch veranderen.

Het plot is duidelijk en logisch opgebouwd. Er zijn heel wat verschillende verhaallijnen en vertelperspectieven die elkaar afwisselen. Zo wisselen de perspectieven zich o.a. af tussen Hannah, Jan, Martine, Loes,.. Door de vermelding van het personage aan het begin van het hoofdstuk kun je als lezer het verhaal perfect volgen. Zo leer je elk personage gedurende het verhaal beter kennen en wordt de spanning die in het verhaal zit aangehouden.

De titel "De dood heeft blauwe ogen" is zorgvuldig gekozen door Karin Hazendonk. Als je het verhaal hebt gelezen wordt de betekenis ervan duidelijk. Iemands blik verraad vaak hoe hij/zij zich voelt.

Een boek valt of staat ook vaak met de uitwerking van de personages. Gelukkig is dit in "De dood heeft blauwe ogen" wel in orde. De personages hebben elk hun eigen karakter en persoonlijkheid.
Zeker het wraakelement is hier goed in verwerkt, je ziet bepaalde personages zienderogen veranderen gedurende het verhaal. Waar de ene wordt verteerd door woede, kampt de ander met een depressie en migraine. Iedereen reageert nu eenmaal anders op erge gebeurtenissen, en dat wordt mooi in dit boek weergegeven.

Ik heb "De dood heeft blauwe ogen" met heel veel plezier gelezen. Ik vond het een waanzinnig goed en spannend verhaal. Het heeft mij vanaf het begin geboeid en het was veel te snel weer uit. Karin Hazendonk heeft mij weten te overtuigen met haar boek, en krijgt daarom ook een welverdiende 4 sterren****!