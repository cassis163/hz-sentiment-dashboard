Dit boek krijgt van mij 4 sterren. Het is een absurd reisverhaal over Elsie, Homer en de alligator Albert. Elsie heeft de alligator als huwelijkscadeau gekregen van een vroeger vriendje ( die nog steeds in haar gedachten rondspookt).
Homer is njiet blij met Albert en Elsie moet een keuze maken: Albert eruit of Homer eruit. Ze besuiten Albert terug naar huis (Florida) te brengen.
Tijdens hun reis beleven ze absurde avonturen en ontmoeten ze bijzondere mensen. Je kunt het boek lezen als gewoon een grappig verhaal en dan is het al een leuk boek. Maar dit boek heeft meer: Het gaat over liefde, afscheid nemen, trouw zijn,. Over dat dingen soms anders zijn dan je denkt en dat er verschillende waarheden zijn. Onder het verhaal zitten diepere lagen.
Het einde is ontroerend. De verhaalopzet is interessant : Homer jr. (de ik-persoon) komt naar aanleiding van verschillende gebeurtenissen tijdens zijn leven, stukje bij beetje (van verschillende vertellers) steeds meer te weten over de reis die zijn ouders in hun vroege huwelijk maakten om Albert naar huis te brengen.
Het boek maakt mij nieuwsgierig naar de andere boeken van Homer Hickam.