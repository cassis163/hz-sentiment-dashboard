Dit is het verhaal over de 18 jarige Mateo, hij wordt net na middernacht gebeld door de Death-Cast, een organisatie die mensen inlicht dat ze binnen 24 uur dood gaan. Het is zijn beurt…. Wat zou jij doen als je weet dat je nog maar één dag te leven hebt? Mateo wil de dag in elk geval in zijn stad New York doorbrengen en een paar vrienden en zijn vader inlichten dat het zover is .Rufus is ook gebeld dat zijn tijd gekomen is. De twee jongens kennen elkaar nog niet maar ontmoeten elkaar en brengen hun laatste dag samen door. Hoe zal hun laatste dag eruit zien? En gaan ze aan het eind echt allebei dood?
Je leert Mateo kennen als een vriendelijke, rustige jongen. Zijn moeder is tijdens de bevalling gestorven en zijn vader ligt sinds twee weken in coma in het ziekenhuis. Hij is een beetje een Einzelgänger. Rufus leer je kennen als een jongen die een grote mond heeft en stoer is. Maar dat heeft een reden. Hij woont sinds kort in een tehuis en heeft vrienden die een slechte invloed op hem hebben. Je kan je met beide personages identificeren, je snapt de situatie waarin ze zitten. Het zijn personen die je normaal ook kan tegenkomen.
De wereld waarin ze leven is niet veel anders dan de onze, behalve dan dat de Death-Cast er is. Moet je voorstellen dag je gebeld wordt dat je nog maar een dag te leven hebt… ik moet er niet aan denken. Death-Cast doet dit juist zodat je je dan kan voorbereiden op je overlijden en zodat je nog kunt doen wat je altijd al wilde. Je weet ook niet hoe je aan je eind gaat komen..
Het verhaal wordt om beurten verteld door Mateo en Rufus, afgewisseld met een paar andere personages die van belang zijn voor het verhaal. Je beleeft als het ware de laatste dag van deze twee jongens door hun ogen.
Het is spannend en intrigerend omdat je benieuwd bent of ze inderdaad echt dood gaan. Hartverscheurend, omdat je denkt te weten wat er gaat gebeuren. Hartverwarmend, omdat je van de jongens gaat houden .Het is een verhaal dat lang blijft hangen, vooral omdat je het eind niet ziet aankomen.
Deze Young Adult thriller met sci-fi en dystopische elementen krijgt de volle bak aan sterren :