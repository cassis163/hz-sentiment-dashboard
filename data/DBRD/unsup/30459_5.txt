Eland, geschreven door Lukele Muus.
Uitgeverij Nijgh&van Ditmar
Op de achterkant staat: Eland is een ontroerende bildungsroman over liefde, waarheid en identiteit.
Hiermee zal menig lezer het, met mij, helemaal eens zijn.
Het is een mooi boek, mooie kaft en bestaat uit 6 delen, die steeds beginnen met een mooie zwart-wit foto.
Het boek heeft veelal korte hoofdstukken, leest fijn.
Het is een vrij dik boek maar ligt fijn in de hand.

De inhoud:
Doordat de moeder van Daniel het raam van Daniel’s kamer open had gezet, kon Daniel door het raam naar de schuur kruipen. Zijn vader heeft daar een doka, Daniel kan bij de emmer foto-inkt en drinkt hiervan.
In het ziekenhuis weet dokter Goetmakers hem te redden.
Wat dokter Goetmakers tijdens het reanimeren opviel was dat Daniel een brutale blik in zijn ogen had.
De reanimatie lukt en na lange tijd mag Daniel weer naar huis.
Zijn moeder is overbezorgd en beperkt Daniel erg in het ontdekken.
Zijn broertje Pepijn wordt vanaf het begin veel vrijer opgevoed.
Daniel krijgt een nieuwe buurjongen, Rens, en vanaf het begin zijn ze vrienden en trekken ze samen op.
Als puber is Rens altijd verliefd, Daniel geeft niet zoveel om meisjes tot hij Jasmijn ontmoet.
Rens is ook verliefd op Jasmijn, maar vindt het geen probleem dat Daniel en Jasmijn een relatie krijgen
Daniel leest erg graag en veel en wil na de middelbare school schrijver worden.
Als Daniel’s vader vermist is en niet terugkomt, gaat Daniel in de schuur wonen waar zijn vader vroeger de Doka had. Daar kan Daniel rustig schrijven en lezen.
Jasmijn gaat studeren en gaat op kamers daardoor zien Daniel en Jasmijn elkaar veel minder.
Via zijn bijbaantje komt Daniel in contact met de vrouw van de arts die hem als baby gereanimeerd heeft: Leonoor.
Leonoor en Daniel krijgen een bijzondere relatie.
Leonoor schrijft vaak ingezonden stukjes naar een tijdschrift.
Thuis verandert alles nadat Daniel’s moeder een relatie krijgt met een schrijver
Daniel heeft nog niet veel succes met schrijven, maar schrijft uiteindelijk toch een boek over zijn vroegere oppas en steun en toeverlaat Winnie.
Daarna wil hij een boek over Leonoor schrijven.
Uiteindelijk wordt het contact met Leonoor hem fataal…….