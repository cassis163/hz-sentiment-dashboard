De vermelding op de cover - dat het verhaal de Zweedse lezers al een jaar in zijn greep houdt - is niks teveel gezegd want ook ik moest het even laten bezinken na het dichtslaan van dit heel geslaagde thrillerdebuut.
Het gegeven op zich is te gruwelijk voor woorden en je stelt je de vraag hoeveel vermisten in werkelijkheid in zo'n situatie belanden.

In de loop van het verhaal krijg je druppelsgewijze informatie over het hoe en waarom en zet de auteur personages neer die geen van allen echt sympathie opwekken.

Op ongeveer de helft van het verhaal besef je dat de titel spijtig genoeg teveel van het verloop van het verhaal prijsgeeft.

Ik hoop zeker van deze auteur meer te kunnen lezen.