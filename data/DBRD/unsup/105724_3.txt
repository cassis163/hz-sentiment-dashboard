Nicholas Sparks ken je vast wel als schrijver van klassiekers als ‘A walk to remember’ en ‘The Notebook’. Beide boeken zijn onwijze tranentrekkers en daar had ik me dan ook op voorbereid bij ‘Zie mij’. Was ik even verrast dat het tegen het einde bijna las als een thriller!

Het begin van ‘Zie mij’ vond ik behoorlijk traag en ik snapte niet helemaal waar het verhaal naartoe ging. Wat mij betreft had Nicholas Sparks flink wat mogen schrappen in het verhaal, want tot het bij het spannende stuk kwam, vond ik het allemaal te lang duren.

Maar toen ik eennmaal bij het spannende stuk kwam, kon ik het boek niet meer loslaten. Ik las tot mijn ogen dicht vielen ’s avonds en ik grotendeels door het stuk heen was. Tot ik de volgende dag verder ging en het nog spannender werd. Dat was voor mij dan ook zeker de redding van het verhaal, want als dat er niet in zat had ik het vrij teleurstellend gevonden.

Nicholas Sparks heeft met ‘Zie mij’ volgens mij zijn dikste boek ooit geschreven en heeft hij een thriller element aan het verhaal toegevoegd. Dat maakte het boek uiteindelijk beter, maar op momenten vond ik het zeker traag en had Nicholas Sparks meer mogen schrappen.