Tja, vat dit boek maar eens samen in een recensie... Allereerst complimenten voor de vertaling: het las heel authentiek! Vanaf de eerste pagina word je ondergedompeld in de wereld van Max, zijn familie, hartsvriend Mordecai en grote liefde Mischa. Een verhaal over opgroeien, levensvragen en aarden buiten je geboorteland. Tussendoor ontelbare (soms paginalange) beschrijvingen van kunstwerken, films, boeken, theaterbewerkingen en de 'wereldjes' die daarbij horen. Mooie quotes ook, deze vond ik het meest toepasselijk voor de tijd waarin we leven: "Er zullen altijd mensen zijn die een mening hebben die zo min mogelijk moeite kost, zodat ze energie overhouden om het van de daken te schreeuwen."