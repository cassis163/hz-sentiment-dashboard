Ik ben niet zo van de hypes dus ik ben er nu pas toe gekomen om dit zo gehypte boek te lezen. Mijn conclusie: wel aardig, meer niet. De drie sterren krijgt hij van mij vanwege de wendingen in het verhaal die tot op het eind blijven doorgaan. Voor de rest vond ik het matig. De dialogen zijn op z'n best houterig, de karakters blijven vlak en af en toe karikaturaal (de Joodse moeder is zo uit een Woody Allen film geplukt), wat misschien zijn bedoeling was maar niet echt werkt in het verhaal. Naast whodunnit lijkt het ook een boek over het schrijven van boeken te zijn en de rol van uitgevers en de media. Ook dit komt niet echt uit de verf. Waarschijnlijk heeft Dicker gepoogd om het op die manier iets meer literair niveau te geven maar dat is hem duidelijk niet gelukt. Er zijn thrillerschrijvers die beter zijn in dialogen en het beschrijven van sfeer dan deze meneer Dicker. Zo zie je maar dat publiciteit en media toch best wel invloed heeft op hoe een boek wordt ontvangen want alhoewel het een vermakelijk boek was; de hype was het absoluut niet waard.