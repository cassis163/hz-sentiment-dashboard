Bij het zien van de schitterende cover krijg je een idee van dat je 6 mooie, bijzondere verhalen gaat lezen. Elk verhaal, die elk een passende titel hebben, wordt vooraf gegaan met een bijpassende foto en passend gedicht.
De verhalen, die vlot en beeldend geschreven zijn, laten je nadenken en je moet geregeld tussen de regels doorlezen om de betekenis te begrijpen, soms moet je zelfs even teruglezen. Het zijn mystieke verhalen waarvan sommige uit lang vervlogen tijden lijken te komen, dat ze al eeuwenlang verteld worden zoals bijvoorbeeld 'Het wentelen in de heuvel', terwijl andere verhalen nieuw lijken, ze nog maar net hooguit 10 jaar verteld worden zoals bijvoorbeeld 'Het spoor bijster'. Eenmaal aan een verhaal begonnen, kan je niet meer stoppen met lezen, wil je verder lezen omdat je wilt weten hoe het eindigt. Soms komt een verhaal met een schok tot een eind zoalsbijvoorbeeld 'Rimpels in het zand', een andere keer zit je met verbazing het eind te lezen en herlees je het laatste stukje om het te begrijpen zoals bijvoorbeeld 'De glazen stad'. Hoewel het meestal vervelend is als een verhaal een open eind heeft en er geen vervolg op komt, is het in dit geval niet niet erg dat de verhalen allemaal een open eind hebben. Je kan zelf bedenken wat er gebeurd zou kunnen zijn, of iets gedroomd is of niet. In het echte leven heb je soms ook het gevoel dat iets niet duidelijk is, dat er geen antwoorden voor zijn, hoe je ook zoekt naar antwoorden.
De verhalen zijn niet te lang zodat je het boek ook tussendoor kan lezen, bijvoorbeeld tijdens een werkpauze. Het is ook een mooi boek dat je kunt lezen als je bijvoorbeeld een reading-challenge te halen hebt, het boek is in hooguit 3 uur uit.
kortom, als je van korte verhalen met een open eind houdt, dan is dit boekje zeker een aanrader.

Lees verder op https://surfingann.blogspot.nl/2017/12/grensvertellingen-adriaen-willemsz.html