Wat is het moeilijk om te vertellen waar Kismet over gaat zonder te verklappen wat er gaat gebeuren. Het gaat over de liefde. En hoe je hoofd de liefde soms verpest, of in mijn geval veel te vaak heeft verpest.
Je maakt in deel 1 van het boek kennis met Moira, een vrouw die het nodige heeft meegemaakt en de liefde kent van romantische films. Het echte leven benaderd ze vanuit haar hoofd. Erg herkenbaar. De levens van Moira en Finn zijn met elkaar verweven, meer dan ze zelf weten. Is Kismet iets wat vastligt vragen de hoofdpersonen zich af. Het antwoord is ingewikkelders dan de vraag, net als liefde in het echte leven. Als Kismet je iets leert is het denken met je hart. Ik ga dit boek zeker nog vaak herlezen.