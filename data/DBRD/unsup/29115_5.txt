Fallon ontmoet een hele knappe man waar ze gelijk helemaal verliefd op is. Luca is ook helemaal in de ban van Fallon maar hij heeft een dubbele agenda. Ze hebben een intense relatie vol passie maar dan begint het Fallon op te vallen dat Luca niet altijd eerlijk is geweest. Op het moment dat ze achter de waarheid rondom het gedrag van Luca komt en hem wegstuurt loopt haar eigen leven groot gevaar. Ze vinden elkaar weer op een duistere plek en leren elkaar opnieuw te vinden. Maar dan heeft het verhaal nog een staartje waardoor ik nu al zit te popelen om het volgende deel te lezen.

Wow! Wat een spannend en gepassioneerd geschreven boek. De aantrekkingskracht tussen de twee hoofdpersonen spat van de bladzijdes af. De erotische scenes hadden van mij iets minder gemogen, daar ben ik dan niet zo van maar de karakters, de emoties en de verhouding onderling is enorm goed beschreven. De spanning rondom de maffiapraktijken en de moorden had ook iets meer naar voren mogen komen. Nu lijkt het alsof Luca net zo gemakkelijk iemand vermoord als dat hij een kop koffie besteld. Misschien is dat ook zo?? Maar wat ik schreef, de spanning tussen Luca en Fallon is voelbaar, de wereld om hun heen valt eigenlijk weg en je wilt alleen maar verder lezen over deze twee, de periode in het tweede gedeelte in ‘het huis’ duurde naar mijn zin iets te lang maar dat is door het laatste hoofdstuk echt helemaal goed gemaakt. Ik ben fan van deze serie en wil er nog veel meer over lezen!