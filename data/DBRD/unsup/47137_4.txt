Wat een dik boek, dat was het eerste wat ik dacht toen ik dit boek in handen had. Kan dit boek mijn aandacht vasthouden of dwalen mijn gedachten af tijdens het lezen?
Ik kan je vertrekken: dat eerste is het geval. Aan het begin moest ik even wennen aan alle namen, er komen er namelijk nogal een aantal in voor (maar ik ben dan ook erg slecht in het onthouden van namen haha). Maar wanneer je eenmaal doorhebt wie wie is dan is het prima te lezen.
Het boek gaat over rechercheur Stevie Mazzetti. 8 jaar geleden zijn haar man en zoontje vermoord. Op dat moment is Stevie zwanger van Cordelia. Na de moord stort Stevie zich op haar werk en op de zorg voor haar dochtertje. Het boek verteld het verhaal van nu: Stevie en haar dochter zijn niet meer veilig. Een (nu nog) onbekende heeft het op hun voorzien. Stevie wordt meerdere malen gered door Clay Maynard. Een man die zijn leven wilt delen met Stevie, maar Stevie wijst hem tot nu toe af. Clay zet alles op alles om Stevie en haar dochter te beschermen.
In het boek komen regelmatig flashbacks voor uit vorige boeken (althans, ik verwacht dat het van vorige boeken is). Er wordt dan veel verteld in een klein stukje tekst. (Dit en dat is gebeurd, en zo reageert die persoon erop). Die momenten raak ik iets uit het verhaal, wat ik jammer vind.
Dit boek is een aanrader! Spanning, romantiek, het komt er beiden in voor. Ook vind ik het mooi om te lezen wat Stevie na 8 jaar nog voelt na de dood van haar man en zoontje. Sommige boeken slaan het stukje 'emoties' over, dit boek staat er bij stil: waardoor je meeleeft met Stevie.
Ik ben erg benieuwd naar andere boeken van Karen Rose!!