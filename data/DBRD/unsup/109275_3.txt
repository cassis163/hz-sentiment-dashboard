Er was een tijd waarin ik door ziekte niet veel anders kon doen dan lezen, en liefst geen al te zware literatuur. Benieuwd waarom de reeks van De Grijze Jager zo succesvol was en zelfs niet-lezende jeugd toch aan het lezen kreeg, begon ik er zelf aan en ja, na deel 1 was ik volledig "in de ban van" ... mijn eigen exemplaren van de 12 delen zijn bijna altijd uitgeleend omdat ik mijn omgeving er ook warm voor gemaakt heb. Heel blij en verwachtingsvol dus met deel 13 van de boekhandel thuisgekomen.
Over de inhoud wil ik niet veel kwijt, enkel dat er een 14e deel zit aan te komen want het boek is niet af en ook dat er enkele bekenden opduiken, beetje te makkelijke ontmoeting vind ik.
Toch blijft het natuurlijk vlot leesbaar!