Mijn eerste moord van Martin MIchael Driessen.
Na twee prachtige boeken , "De Pelikaan" en "Rivieren" van deze schrijver gelezen te hebben, nu een boek met verhalen.
De verhalen zijn soms langer maar er staan ook zeer korte van maar enkele pagina's in het boek. Het laatste verhaal "Aquis submersus" is een vertaling die al eerder in boekvorm is uitgegeven. Dit verhaal stamt uit 1976 en is van de Duitse schrijver Theodor Storm.
De verhalen hebben zeker enkele verbindende elementen. De dood speelt een behoorlijke grote rol in de verhalen. Ook spelen ze deels in andere tijden . Er staat bijvoorbeeld een verhaal uit de Eerste Wereldoorlog maar ook een verhaal uit de tijd van de Romeinen en uit de Griekse Tijd staan in het boek . Andere perioden uit de geschiedenis passeren ook de revue. Ook spelen ze vaak over de grens dus in het buitenland.
Verhalen krijgen vaak onverwachte wendingen en lopen regelmatig anders af dan je zou verwachten. Driessens verrast je als lezer dan ook regelmatig bijvoorbeeld in het verhaal over de beide blinde geliefden

Samenvattend zijn de verhalen dus vaak verrassend, er komen vreemde voorvallen in voor en de dood is vaak aanwezig. Martin Michael Driessen schrijft in een plezierige romantische stijl.