Prettig leesbaar, klein boekje over wijdverbreide misverstanden betreffende de oudheid. Misverstanden vaak opgedaan op de middelbare school. Bijvoorbeeld over de stelling van Pythagoras of het door Archimedes in brand steken van Romeinse schepen mbv spiegels.

Lendering verwijt oudheidkundigen dat zij verouderde informatie kritiekloos blijven verspreiden zonder zich bewust te zijn van veranderende inzichten. Ook waarschuwt hij voor halve waarheden gebaseerd op slechte (of zelfs vervalste) vertalingen van klassieke teksten die bijvoorbeeld rondgaan op internetsites. Hij noemt het internet ‘momenteel een buitengewoon slechte bron van oudheidkundige informatie’. Maar ook overgeleverde, geschreven bronnen kunnen misleidend zijn. Vrijwel altijd wordt juist datgene wat uitzonderlijk is, opgeschreven. Vaak is dat dan niet representatief…. Een ander probleem is dat het aantal bronnen vaak zeer beperkt is en dat iedereen elkaar napraat.

Ik vond het zeker interessant over deze inzichten te lezen. De beschrijvingen van de misverstanden zelf vond ik niet altijd zo boeiend en Lenderings benadering irriteerde me regelmatig. Vond hem soms te arrogant.