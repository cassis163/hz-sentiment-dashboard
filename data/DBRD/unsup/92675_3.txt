Intellectualistische en sterk narratieve roman. Connie Palmen grijpt hier naar het genre van de biografie om het hoofdpersonage, Salomon Schwartz, te schetsen. Hiervoor kruipt ze in de huid van vier vrouwen die ze afwisselend aan het woord laat. Omdat ze steeds vanuit de ik-verteller hun verhaal doen, kan dit de lezer in verwarring brengen. Anderzijds wordt zo voldoende afwisseling gebracht in het verhaal over S.S. (eigenlijk gaat het ook in dit boek van Palmen over Ischa Meier).

Alle vier hebben ze twee zaken met elkaar gemeenschappelijk: hun liefde voor S.S. en het sterk altruïstische karakter van hun beroep: zuster, actrice, psychologe en prostitué.