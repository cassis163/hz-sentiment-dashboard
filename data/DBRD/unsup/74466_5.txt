Deze recensie kun je ook lezen op mijn blog: The Confession of a Book Nerd

Mijn mening: 9/10

Dit boek is MEGA GEWELDIG! (Ja, je ziet het goed: schreeuwerige hoofdletters!) Ik keek al heel lang uit om dit boek te lezen en toen het maandag uitkwam, moest ik Lobsters gewoon gaan halen. Blossom Books had me op Twitter al erg warm gemaakt voor dit boek met hilarische quotes te publiceren en het boek heeft me zeker niet teleurgesteld als het om akwardness en hilariteit gaat!

Lobsters is een luchtig boek over de eerste keer en het gewone studentenleven. In dit boek kon je je akward-zelf herkennen en zelf helemaal rood worden omdat er zo’n gênante scènes in Lobsters voorkwamen. (Gelukkig was mijn mama niet thuis om mij te horen lachen!) Ja, Lobsters is precies hét boek dat je nodig hebt na een zware toetstenweek of een slecht rapport want het weet je gewoon op te beuren.

Zoals ik al zei is Lobsters een boek -bijna handleiding- voor situaties die je niet wil meemaken! Kots, rode oortjes en… Ja, Sam en Hannah, de hoofdpersonages, konden er wat van! Toch hebben Lucy en Tom het boek realistisch weten te houden en kon je je echt inleven in de tienergeest van de maagden. Soms ietsje te realistisch, want de laatste pagina’s hebben mij toch behoorlijk afgeschrikt. (Daar gaat de Edward Cullen- droom. :() Dit realistische boek was een welkome afwisseling voor een doorsnee YA-fantasy die blijkbaar altijd té perfect is…

Het boek is ook zeker interessant voor jongens omdat het uit een jongen/meisje-standpunt geschreven is. Zo kon je goed weten hoe ook eens jongens denken over meisjes en omgekeerd.

Lobsters stond ook boordevol leuke en diverse personages die elk een geheel andere kijk hebben op het leven en de toekomst. Soms waren een scènes die eventjes mijn irritatie konden opwekken doordat Hannah een beetje een meeloper is. Toch naarmate het boek vorderde, leek ze een geheel eigen karakter te ontwikkelen en durfde ze voor zichzelf op te komen. Dat is toch waar het in een boek omgaat: de evolutie van je personages en hun verhaal? Lucy en Tom zijn daar erg goed in geslaagd!

Maar ook hun schrijfstijl was onfeilbaar. Ze speelden fantastisch met woorden en dat zorgde ervoor dat mijn broer me raar aankeek toen ik plat lag van het lachen. Ook de nieuw uitgevonden werkwoorden waren gewoonweg fenomenaal. ‘Gefredied’, wie komt daar op?

Lobsters is dus het boek die je moet gelezen hebben als tiener! De alledaagse situaties die waarschijnlijk iedereen heeft meegemaakt of zal meemaken, zijn herkenbaar en hilarisch voor iedereen. Maar het boek laat ook zien dat je moet groeien als je jong bent en je voor jezelf moet opkomen. Lobsters is een boek waaruit je als tiener kan leren (en dan bedoel ik ook dat het dé oplossingen bevat om akward situaties te vermijden!)

NOG EEN TIP: Zorg wel dat als je opa té nieuwsgierig wordt terwijl je dit boek aan het lezen bent, hij niet de achterkant leest, héél akward! Ik kan het weten…