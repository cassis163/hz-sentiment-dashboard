Lynn is pas 19 jaar en word verliefd op de beste vriend (Stephan) van haar vader (Freek). Zij kent Stephan al sinds zij klein is en hebben samen al een hele bijzondere band. Stephan is 37 jaar oud en dus maar liefst 18 jaar ouder als Lynn. Om het nog leuker, maar toch ingewikkelder te maken is Stephan ook haar geschiedenisleraar. Ondanks dat hij ouder is, de beste vriend van haar vader is en ook nog eens haar geschiedenisleraar is waagt ze het er toch op om hem te zoenen. Dit veranderde alles!

Omdat Freek, Stephan en de moeder (Inge) van Lynn vaker samen op vakantie zijn geweest wilden ze dit keer naar Ierland gaan met zijn allen. Echter heeft Lynn daar niet zo heel veel zin in, want de relatie tussen haar en Stephan was op dat moment niet goed. Toch ging ze mee en Sandra de nieuwe vriendin van Stephan ging ook mee. Hier zat ze niet op te wachten, zo hopeloos verlieft is ze op Stephan. Zouden Stephan en Lynn echt bij elkaar komen?


De seksscènes in dit boek was voor mij wel even wennen. Ik heb nooit echt een boek met veel seksscènes gelezen. Er worden aan deze seksscènes goed aandacht gegeven.

Ik ben vaak van de kortere hoofdstukken, maar de hoofdstukken waren wat lang, maar dit vond ik bij dit boek totaal niet erg, omdat je toch bleef doorlezen en doorlezen. Het was spannend, omdat ze natuurlijk stiekem doen, je kreeg soms wat rode oortjes en af en toe was het ook erg zielig. Het verhaal is iets wat je in het dagelijks leven ook zo zou kunnen meemaken.

Het einde vond ik zelf echt geweldig. Nu wil ik ook heel graag Wintertranen gaan lezen!

Een dikke 4,5 sterren waard!