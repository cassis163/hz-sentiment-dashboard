Bij het boek Luchtvegers geschreven door Coco Schrijber wint de aanhouder. Het begin is wat moeilijk te volgen door de verschillende verhaallijnen waardoor je de neiging hebt om het boek aan kant te leggen. Wanneer je echter blijft doorlezen worden bepaalde zaken alsmaar duidelijker en werd mijn nieuwsgierigheid getriggerd, ik moest en zou weten wat het verhaal van Gientje is. Met het taalgebruik had ik het als Belg wat moeilijk â€“ Hollandse uitspraken zijn me vreemd en de moeilijke woorden die in die tijd gebruikt werden zijn me nog vreemder.

Je doorzetting voor in het begin wordt beloond met een mooi verhaal waarbij je nieuwsgierigheid je tot het einde duwt. Ik ben blij dat ik heb doorgezet, uiteindelijk vond ik het nog een goed verhaal, ondanks het moeilijke begin.