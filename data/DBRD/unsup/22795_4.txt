Dit boek van Hebban mogen downloaden en een recensie mogen schrijven, hoe leuk is dat?

Aan het eigenlijke verhaal gaat een lange voorbereiding vooraf: een team van negen leden plus De Leider heeft 5 jaar gewerkt totdat "Operatie Zeus" kan beginnen.
Drie personen: de kersverse president van Europa, Thomas Van de Broeck, Madame Europe, journaliste Marie Vaerewijck en David Fox Cabane, Brits toponderhandelaar, , ontvangen een mail met de opdracht een antwoord te formuleren en te publiceren op de vraag 'Hoe kan de EU het verloren vertrouwen van haar kiezers terugwinnen’. Doen ze dit niet, dan zijn ze, volgens de mail, schuldig aan de gevolgen.
De drie reageren niet en het gevolg is de ontvoering van zes Eurocommissarissen.

In het begin was het even wennen: het hele verhaal is geschreven in de ik-vorm, maar in ieder hoofdstuk figureert een andere ‘ik’. Opletten dus wiens naam boven het hoofdstuk staat.

Het hele verhaal is vlot en spannend geschreven met sterke karakters, die elk een eigen agenda hebben. Alle drie hebben ze vragen over waarom juist zij de mail hebben ontvangen,
Wie de anderen zijn en of zij wel te vertrouwen zijn. Verder: wat is de rol van Thomas van den Broeck, de kersverse en onverwachte president van Europa; wat is de rol van Karen McGillen, leidster van de groep Give Europe back to Europe’ en wat is de onderlinge relatie tussen de drie hoofdrolspelers.
Al met al een boeiend en zeer actueel verhaal!