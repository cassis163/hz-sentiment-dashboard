Na een tijdje literair op rust te zijn, ben ik begin deze zomer opnieuw aan het lezen geslagen. Ik begon direct met een hoog tempo door 3 boeken van (de Belgische schrijver) Pieter Aspe op een week tijd te lezen. Ik kan dus zeggen dat ik toch enig vergelijkingspunt heb. Welnu dit boek is in alle opzichten een schitterend boek. Vanaf bladzijde 1 werd ik er in gezogen en kon ik niet wachten op de volgende pagina's te lezen en in een mum van tijd was het boek uit. Het is inderdaad een pageturner zoals op de flap staat en het houdt de lezer in spanning van begin tot einde. Ook de vele weetjes die in het boek vermeld worden konden mij uitermate boeien. Maar daar moet je natuurlijk voorstander van zijn. Enkel het slot vond ik een beetje ontgoochelend. Ik hoopte toch op een concreet einde maar het blijft vaag. Al met al kan ik dit boek zeker aanraden. Laat u niet afschrikken door de dikte van het boek want het is uit voor je het weet!