De vuurmaker was mijn eerste kennismaking met Peter May en dit verhaal smaakte onmiddellijk naar meer. Daarom verwachtte ik veel van De slangenkop. Vooral de Chinese invloeden en de soms sarcastische uitdrukkingen waren bij De Vuurmaker schitterend. Deze aspecten miste ik echter in De slangenkop. Maar de spanning maakte wel veel goed, tevens de aan-uit relatie tussen Margaret en Li zorgde voor suspens. Al moet ik toegeven dat ik het plot al van ver kon raden, wat wel jammer is natuurlijk. Ik had al snel in de gaten dat iemand er een dubbel leven op nahield... Dit boek is in tegenstelling tot De vuurmaker geen absolute wanna-read, maar al bij al is het toch de moeite waard.