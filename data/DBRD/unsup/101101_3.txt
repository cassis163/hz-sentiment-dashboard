Nordic Crime voor de liefhebber van The killing en Lars Kepler. Zomaar een quote die op de achterzijde prijkt. Maar kan het boek daar ook aan tippen? Mijn antwoord is nee. Het boek mist daarvoor de nodige actie en vaart. De schrijfstijl is prettig leesbaar maar, heeft wel wat weg van een script voor een film of toneelstuk. Elke handeling, gebaar , gedachten en beweging van de personages worden uitgebreid beschreven, ook de omgeving komt ruimschoots aan bod. Dit is wat overbodig en remt de spanning behoorlijk. In het begin is het dan ook behoorlijk wennen aan het verhaal en de schrijfstijl, naarmate je verder in het boek komt begint het te wennen en leest het wel vlot weg. De plot zit goed in elkaar en zodra je de ontknoping nadert wordt het spannender. Al met al, een goed boek, maar zeker geen hoogvlieger zoals je zou verwachten.