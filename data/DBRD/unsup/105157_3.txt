Spannende cover, donker met oranje tekst en een kogel ...
Door middel van Play en Rewind (en de daarbij behorende knoppen zoals we die kennen van de audio) aan het begin van een hoofdstuk wordt duidelijk aangegeven waar je je bevindt in het verhaal. Ook worden de hoofdstukken benoemd door een God (gelukkig met tussen haakjes de uitleg van de goden, want ik kende ze niet allemaal). De link met de goden waren mij niet altijd duidelijk helaas.
In het eerste hoofdstuk zit hoofdpersoon Frits in een kleerkast. Dat maakt direct nieuwsgierig: waarom zit hij daar?! Hij zoekt bewijzen van de bouwfraude van zijn vriend Johan Visser voor wiens bedrijf hij PR-medewerker is geworden.
Diezelfde nacht echter sterven Johan, Johans vrouw Veronie en Johans zakenpartner Frans in een verdacht auto-ongeluk. En nu? Wat gaat Frits doen? Wordt hij de klokkenluider zoals hij had willen doen? Of houdt hij het gevonden geld voor zichzelf?
Er komen nog meer personen langs die Frits en Johan kennen van vroeger.
Het laatste hoofdstuk is Fast Forward, mijns inziens wordt daar een heel stuk overgeslagen waar nog wel wat meer over verteld zou kunnen worden...