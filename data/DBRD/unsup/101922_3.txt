Dit boek heb ik puur gekocht en gelezen omdat ik het vorige boek van Lesley Downer zo fantastisch vond. Dit boek is echter helaas een stuk minder. De liefde die op de achterkant beschreven wordt, ontstaat pas op driekwart van het boek. Daarvoor komen om de beurt Hana en Yozo aan bod. Yozo zit midden in een oorlog, waarvan ik de beschrijving niet zo interessant vond. Hana's verhaal vond ik mooier om te lezen, omdat je van alles leert over het zijn van een courtisane (lees: prostituee) in die periode. Ongelooflijk hoe zij geronseld werden en moesten werken om hun 'schuld' af te betalen! Het is echt een wereld op zich.
Als Yozo en Hana elkaar ontmoeten, gaat het verhaal snel. Het wordt echter niet boeiender en het loopt allemaal met een sisser af. Ik had er eigenlijk meer van verwacht. Jammer.