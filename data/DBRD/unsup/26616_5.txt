Sinds haar moeders dood werkt Ella als stripteasedanseres om geld in het laatje te brengen. Ze hoopt haar school af te kunnen maken en een normaal leventje te kunnen leiden. Dan verschijnt de steenrijke Callum Royal die Ella meeneemt naar zijn villa.
De vijf zoons blijken – al voordat Ella een voet in de villa heeft gezet – een grote hekel aan haar te hebben. Ella is vastbesloten haar school af te maken, maar de ontzettend knappe jongens maken het haar wel heel moeilijk…

Dit boek heeft al mijn verwachtingen overtroffen. Het boek wordt omschreven als een Young Adult, maar neigt toch veel naar New Adult, gezien de seks- en verleidingsscènes die voorbijkomen. Het verhaal leest vlot, de personages zijn interessant (en ook allemaal stuk voor stuk onweerstaanbaar) en het boek is niet weg te leggen. Soms ontbreekt er wat aan diepgang, maar het stoort zeker niet bij dit boek. Toch hoop ik dat in het tweede deel meer aandacht wordt besteed aan het verleden van de Royals. De cliffhanger aan het eind van het boek laat je naar adem snakken en verlangen naar meer. Gelukkig komt het tweede deel, Verraad, 31 oktober uit.

Ben je op zoek naar een heerlijk verslavend guilty pleasure boek zonder te veel diepgang? Dan moet je De Royals – Verleiding zeker oppakken!