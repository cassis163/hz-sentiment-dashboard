Lente is deel 3 van 4 boeken, waarin Knausgard vertelt over zijn dochter Anne. In dit boek vertelt hij aan Anne wat er allemaal gebeurd is in haar jonge leventje en welke gevolgen het heeft gehad voor het gezin. Het is een liefdevol boek, waarin Knausgard aan Anne duidelijk maakt dat haar moeder, zijn vrouw lijdt aan depressies.

In het boek is Anne 3 maanden oud en gaan Knausgard en Anne op bezoek bij zijn vrouw in het ziekenhuis. Tijdens de rit ernaartoe praat Knausgard over hun leven samen, over de geboorte van Anne en de observaties die hij heeft gemaakt. Zo schrijft hij over de liefde van een ouder voor zijn kind: "En op een dag zul je begrijpen dat dat niets uitmaakt, dat dat niets verandert, dat de onvoorwaardelijke liefde de enige liefde is die niet bindt, maar vrijmaakt."

Aangezien Knausgard noodgedwongen alleen voor zijn kinderen zorgt door de ziekenhuisopname van zijn vrouw, staat er in het boek veel observaties over kinderen en hun ontwikkeling en over zijn eigen jeugd. "ik bedreef een soort meteorologie van het gemoed, zowel toen als nu, omdat mijn bestaan er in zekere zin afhankelijk van was.", schrijft hij over de invloed van de gemoedstoestand van zijn vrouw en zijn vader.

Het is geen boek om snel te lezen, daarvoor is het taalgebruik te groots en uitgebreid. Voor sommige zinnen is herlezen nodig om ze te begrijpen. Het boek bouwt steeds meer spanning op, je wilt weten wat er gebeurd is met zijn vrouw. Bijzonder zijn ook de Illustraties van Anna Bjerger, die verwacht je niet in een roman. Ze geven het verhaal nog meer leven.

Het boek toont ook de schoonheid van het leven, in al zijn facetten, alleen daarom is het al het lezen waard. De boodschap van Knausgard aan zijn dochter: " Soms doet het pijn om te leven, maar er is altijd iets om voor te leven".