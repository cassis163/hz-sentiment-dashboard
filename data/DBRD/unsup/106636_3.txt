Dennis Lehane heeft me enorm verrast. Het is de eerste keer dat ik een van zijn boeken gelezen heb en ik moet toegeven, zijn stijl bevalt me. Hij heeft een zeer vloeiende schrijfstijl en ook zijn humor en rake dialogen spreken mij aan.
De passage met de piloten van de privÃ©-jet van de miljardair vond ik ronduit hilarisch! 'Ze verzekerden ons dat we in goede handen waren, maakt u zich geen zorgen, we zijn in geen maanden neergestort. Pilotenhumor.'
Het verhaal zelf vond ik net iets minder. Het is een spannend verhaal met verrassende wendingen, maar er ontbrak nog iets aan. Misschien had ik meer verwacht van het slot. Heel origineel vond ik het begin van het boek. De twee speurders worden ingehuurd via een kidnapping en op die manier word je direct in het verhaal meegesleurd.