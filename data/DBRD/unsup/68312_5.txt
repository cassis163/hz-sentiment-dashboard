Hoeveel geheimen kunnen mensen hebben ?? Heel veel, dat blijkt uit Aangetast deel 1 Dossier Metselaer. Thrillers onthullen over het algemeen stukje bij beetje de waarheid. Maar schrijfster Loes den Hollander laat mij als lezer zweten, na elk hoofdstuk komen er meer vragen bij en blijken er nog meer geheimen te zijn. Het boek heeft fijne korte hoofdstukken die vanuit de verschillende hoofdpersonen benaderd worden. Daarnaast speelt het menselijke aspect een hele grote rol in deze thriller, ik kan mij zo goed indenken waarom de hoofdpersonen zo zijn als zij zijn. Dit aspect zorgt ervoor dat ik deze thriller heel intens heb meebeleefd...... op naar deel 2 !!