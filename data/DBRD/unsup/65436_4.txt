Waar blijft Angela Marsons de onderwerpen vandaan halen, vraag ik me af. Ook nu weer een ijzersterke en spannende thriller met Kim Stone.
Deze keer speelt alles zich af op een elitaire priv√© school, met super-elitaire genootschappen waar je alleen bij kan horen als je gevraagd wordt. Eens je er deel van uitmaakt, is er geen weg terug meer. Je zweert een eed te gehoorzamen en dat voor de rest van je leven.
Wanneer een meisje van dertien van het dak van de school springt, komt de politie in actie. De zelfmoord stinkt en Kim zou Kim niet zijn wanneer ze eens goed haar gedacht zegt over zo'n elitaire school. Het blijft niet bij haar gedachte alleen, ze start een onderzoek en wanneer ze potjes open trekt die beter gesloten bleven, zijn de gevolgen niet te overzien.
Heden en verleden lopen door elkaar als het om geheimen gaat.

Een sterk verhaal waaruit weer blijkt dat Kim Stone ongeacht de afkomst van het slachtoffer, altijd haar best doet. Ook en zeker wanneer ze tegengewerkt wordt, door haar baas of door mensen die aan draadjes trekken die je niet ziet maar er wel zijn. Hoe meer ze tegengewerkt wordt, hoe vastberadener en koppiger ze wordt. Het einde is echt niet wat ik had gedacht.