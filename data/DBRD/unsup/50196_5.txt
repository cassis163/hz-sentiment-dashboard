Prachtig boek over de Somaliër Asad. Zijn moeder wordt voor zijn ogen doodgeschoten door rebellen wanneer hij acht jaar oud is. Pas dan begint het onwaarschijnlijke verhaal van zijn zwerftocht door Afrika, vertrekkende uit Ethiopië naar Johannesburg in Zuid Afrika om te eindigen in Amerika. Het is ook een verhaal over omgaan met verlies. Hij verliest zijn moeder, zijn thuis, vriendin, kinderen,oom en enkele vrienden door moord of ziekte. Was deze vlucht het waard zou men als eindvraag kunnen stellen? Pas als je op de laatste pagina komt kun je uiteindelijk zelf de vraag beantwoorden. Duizenden vluchtelingen kunnen deze verhalen laten opschrijven, maar dit sleept u mee in een onwaarschijnlijke roetsjbaan van geweld en miserie. Het kleeft aan uw gedachten als men het boek uit heeft. Hoed af voor de schrijver Jonny Steinberg die dit verhaal van één van hen in een boek heeft gebundeld.