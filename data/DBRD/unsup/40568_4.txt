Enige tijd geleden ontving ik het SciFi boek ‘Evolutie’ van Ursula Visser gesigneerd en wel in de bus. Ik lees niet heel vaak een sience fiction boek in het fantasy genre. Toch weet het zo nu en dan mijn aandacht te trekken en lijk ik het tegenwoordig plotseling steeds vaker in handen te hebben. Dus wie weet, misschien word ik nog een expert haha!

Ik ontdekte al gauw tijdens het lezen dat het om veel meer draait dan alleen de spannende avonturen en aparte settingen waarin alles zich afspeelt. De persoonlijke zoektocht van John, het hoofdkarakter, heeft een duidelijke rol waarin zelfinzicht en ontwikkeling sterk de boventoon voeren. Ursula schrijft met beeldvormende, korte, soepel, lezende zinnen waarmee het verhaal steeds meer vaart krijgt. Toch moest ik absoluut mijn volledige aandacht en concentratie behouden omdat, zeker verder op in het boek, het niet altijd meteen duidelijk is wie of wat er aan het woord is of waar de personages zich bevinden. Ik weet nog dat het uiteindelijke plot niet geheel als een verrassing op mij overkwam maar het past wel goed bij het complete verhaal. Met een andere afloop zou het verhaal niet afdoende zijn.

Nu dat ik zo goed als alle boeken, geschreven door Ursula Visser, gelezen heb weet ik zeker dat zij een enorm rijke fantasie heeft waarmee ze de mooiste verhalen kan neerpennen. Ook haar diversiteit in genre bewerking, weliswaar binnen het fantasy kader, is bewonderingswaardig. Niet elke titel kan mij evenveel bekoren maar ik zal altijd een boek van haar hand oppakken om aan een leesbeurt te ontwerpen.

Ik geef dit boek 3,5 sterren.