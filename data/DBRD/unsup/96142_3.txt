Deze roman vertelt twee verhalen: die van Nathan en die van Alain, vader en zoon. Nathan, een Canadese militair, komt naar Marveille tijden de Koude Oorlog. Zijn vrouw en die van zijn collega, Daniel, komen op bezoek. De mannen kunnen niet wachten. Maar wanneer het vliegtuig zijn deur opent, vertoont zich een gruwelijke sc√®ne.
De vrouwen worden opgenomen in het ziekenhuis. De meeste kinderen sterven en sommige vrouwen moeten dit lot ook ondergaan.
Wat is er gebeurd op het vliegtuig? Een vraag waar de rest van het boek eigenlijk rond draait.
Alain, de zoon van Nathan, studeert af als journalist en wil dit raadsel oplossen. Hij heeft geen gemakkelijke jeugd gehad en heeft ook een moeilijke band met zijn vader. Wanneer zijn vader steeds verder wegzakt in zijn eigen bubbel, gaat Alain opzoek naar de sleutel tot het oplossen van het raadsel.

Ik vond het moeilijk om te lezen, het perspectiefwissel en de flashbacks. Maar achteraf ben ik wel blij dat ik dit gelezen heb. Je maakt de Koude Oorlog mee uit de ogen van de gewone burger: de politieke spelletjes die worden gespeeld maar ook het 'gewone' leven.

Ik denk dat dit boek zich evengoed nu zou kunnen afspelen.
Ik vind het wel de moeite waard om te lezen.