Wat vond ik ervan?

Wat een heerlijk boek was dit om te lezen. Het was zo lekker romantisch, dat zelfs wanneer ik het boek had weggelegd ik er uren over kon door zwijmelen. Ik werd stiekem zelf gewoon een beetje verliefd op Edward en zijn over beschermde gedrag. Het verhaal zelf was makkelijk geschreven waardoor je er echt heel vlot door heen las. Dit is vooral erg fijn als je hiervoor een moeilijk lezend boek hebt gehad. De opbouw van het verhaal was daarnaast erg prettig. De schrijfster heeft de tijd genomen om je helemaal mee te nemen in Bellaâ€™s leven. Het leuke is ook dat je jezelf in sommige personages van het boek heel goed kan herkennen. Zo herkende ik mij heel erg in Bella en haar klunzigheid. Maar ook in Alice en haar enthousiasme.

Aan de ene kant baal ik nu toch dat ik het boek heb gelezen want ik vind het boek zoveel leuker dan de film. Maar toch hielp het dat ik eerst de film had gezien, hierdoor had ik toch een beter beeld bij de vampiers, de omgeving en Bella natuurlijk.

Wat vond ik minder?

Zoals ik net al zei hielp het wel om de film te hebben gezien, omdat je dan een beter beeld erbij had. Want wat ik erg jammer vond aan het boek is dat niet alles evengoed werd uitgelegd. Hier en daar vond ik het erg onduidelijk, en gelukkig wist ik welk deel van de film dit was, waardoor ik wel wist wat de schrijfster ermee bedoelde. Maar dit blijft toch erg jammer. Daarnaast vond ik de schrijfstijl niet altijd even leuk. Op de een of andere manier kwam het soms een beetje kinderlijk over.

Personages

Bella in de film vind ik gewoon 10 x niks maar Bella in het boek vind ik geweldig. Hoe het verlegen, klunzige meisje zich een weg weet te vinden in de bovennatuurlijke liefde. Heerlijk om dat te lezen.

Edward vond ik in de film geweldig maar in het boek iets minder. Doordat hij steeds zo snel boos kan worden en zo over beschermd is, kreeg ik hier en daar een beetje irritatie aan hem. Maar ook was hij een heerlijke romanticus en dat maakte alles een beetje goed.

De Cullens familie vond ik echt een fantastische familie. Zo heerlijk om te lezen hoe zij elkaar hebben gevonden en hoe ieder lid van de familie zijn of haar eigen karakter heeft. Maar desondanks de verschillende karakters elkaar toch altijd op nummer 1 zetten.

Het slot

Ik wist het einde natuurlijk al door de film. Maar toch vond ik het een fantastisch en heerlijk eind. En ik kan niet wachten om het volgende boek te gaan lezen.