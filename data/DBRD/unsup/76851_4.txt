Dank zij Dizzie.nl mocht ik dit geweldige boek lezen. Ik zit al een tijdje in een soort van leesdip en heb veel moeite om mijn aandacht bij het lezen te houden, maar bij dit boek heb ik daar totaal geen last van gehad en ik had het daarom ook zo uit. Het is een zeer prettige schrijfstijl waardoor je de bladzijden om blijft slaan. Zo wil ik wel meer van dit soort boeken lezen.
Het verhaal laat je helemaal meeleven en je voelt de wanhoop van Rachel in haar zoektocht.
Rachel verliest bij een ongeluk haar beste vriend Jimmy en raakt zelf ook gewond, als haar vriendin 5 jaar later gaat trouwen moet ze weer terug naar het dorp waar dit allemaal gebeurd is en daar ziet ze enorm tegenop. Als ze op de avond voor de bruiloft wordt overvallen door de ergste hoofdpijn aanval sinds haar ongeluk en het bewustzijn verliest en een tijd later wakker wordt in het ziekenhuis schrikt ze van haar vader want die blijkt helemaal gezond te zijn maar dat is nog niks als blijkt dat Jimmy nog leeft en ze verloofd is met Matt, waarvan ze dacht dat ze alle contact met hem had verbroken. Ze blijkt last te hebben van geheugenverlies waardoor haar werkelijkheid niet de werkelijkheid blijkt te zijn. Tijdens haar zoektocht naar haar leven komt ze erachter dat haar werkelijkheid nooit heeft bestaan, ondanks dat sommige details helemaal kloppen.
Het plot was voor mij zeer verrassend en dan doel ik niet op het feit welke man het leven met haar zal gaan delen. Ik zal hier niet meer over zeggen want dat zou niet leuk zijn voor degenen die het boek nog willen gaan lezen.
Al met al is het een heerlijke roman om te lezen en waarbij sommige vast en zeker een traantje zullen moeten wegpinken.