Samenvatting
Alessia en Alex worden door hun oom Oswin opgevoed omdat hun ouders zijn overleden tijdens een vliegtuigcrash. Het blijkt dat de tweeling een zesde zintuig heeft. Als ze veertien zijn geworden krijgen van oom Oswin ze een brief en een codex boek op verzoek van hun ouders. Alessia heeft al een aantal nachten nachtmerries over een meer in Schotland. N.a.v. De brief en codex gaan ze naar het meer in Schotland om er meer van te weten te komen. Dat is niet zonder gevaar. Zou het Alessia en Alex lukken het gevaar te bestrijden?

Leeservaring
Het is een vlot lezend boek. Geschreven in begrijpelijke taal en met niet al te lange hoofdstukken. Duidelijk is dat het door een Vlaamse auteur geschreven is. Dit uit zich in net wat andere bewoordingen en uitdrukkingen als dat we in Nederland gewend zijn. Dit is echter geen belemmering. Uit de context van de zinnen is duidelijk wat er bedoeld wordt.
De personages zijn goed uitgewerkt. Alessia en Alex leer je goed kennen. De overige personages van dit boek zijn minder uitgewerkt omdat ze meer langs de zijlijn staan.
Een vlot en prettig lezend boek. Het plot is wel enigszins voorspelbaar maar desalniettemin vond ik het leuk om te lezen.