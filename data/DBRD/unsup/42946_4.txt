‘Onder invloed’ heeft een goede proloog: je wilt, nee je moet, verder lezen. Het verhaal leest als een trein (sorry voor het cliché). Dit komt door de korte hoofdstukken en de stijl van Tamara Onos.

Tamara Onos heeft een goede schrijfstijl. Vanaf de eerste pagina is het spannend. Er zijn twee verhaallijnen en langzaam komen ze bij elkaar. Als lezer leg jezelf de stukjes op de juiste plek.

Renske Nijland is een expert gevaarlijke stoffen. Een origineel beroep in een thriller. Tamara Onos heeft veel kennis van zaken en dat merk je in het verhaal. Het maakt het verhaal geloofwaardig. Er worden ook geen moeilijke vaktermen gebruikt. Dit maakt het lezen makkelijk. Daarnaast durft Tamara heftige onderwerpen, zoals drugs en chantage, aan te kaarten.

Sommige relaties ontrafelen zich langzaam en je kunt ze niet direct plaatsen. De proloog is heel sterk, maar de epiloog vind ik lastig te plaatsen.

Ik kijk uit naar een nieuw boek met Renske Nijland in de hoofdrol!

Meer lezen? http://www.veroniquesboekenhoekje.nl/recensie-onder-invloed-tamara-onos/