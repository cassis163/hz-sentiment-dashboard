Eva , een ode aan een sterke vrouw door Bregje, haar dochter.
Eva is een intiem verhaal over familie en afscheid en de worsteling van vrouwen met een gezin. Het boek is op de werkelijkheid gebaseerd en wordt verteld op basis van de herinneringen van haar dochter Bregje.
De moeder van Bregje Bleeker was medisch hoogleraar rond haar vijftigste werd bij haar dementie geconstateerd.
Het verhaal concentreert zich op het leven van Eva gebaseerd op de herinneringen van Bregje, haar dochter. Het boek biedt een inzicht van de sfeer van haar jeugd waarin ze is opgegroeid en de keuzes voor een eigen werkzaam leven die zij heeft gemaakt. Ze is het voorbeeld voor een generatie die zich wil vrijmaken van oude structuren en godsdienstige gewoonten. Hier slaagt zij dan ook in. Ze trouwt en krijgt twee kinderen.
Maar als Eva net hoogleraar is geworden, krijgt zij een hersenziekte met dementie en een fysieke aftakeling . Door haar ziekte worden de verhoudingen in het gezin wel op scherp gesteld. Ziek zijn is niets voor Eva.
Hoewel wij de familieleden in dit boek wel leren kennen, wordt hier niet te diep en uitgebreid op ingegaan. Het verhaal gaat vooral over het leven van Eva en om de strijd van Eva tegen het accepteren van de ziekte en de hulp en begeleiding van Bregje in het hele proces.
In het boek krijgt meneen inzicht in wat dementie voor de patient maar ook voor het gezin kan betekenen. Men raakt elkaar kwijt maar gelukkig wordt er weer een weg naar elkaar teruggevonden.
De schrijfster heeft een prettige schrijfstijl. Hierdoor leest het boek makkelijk weg.
Ik heb respect voor de schrijfster die sommige passages in een paar zinnen zo weet te beschrijven dat de ze mij emotioneel behoorlijk raakten.
Ik vond Eva dan ook een heftig en aangrijpend boek. Het heeft mij wel een paar dagen geduurd voor ik het verhaal kon loslaten.
Om iets meer te weten over het ziekteproces van dementie vind ik het een aanrader om het boek Eva te lezen.
Het boek is voor 4 sterren waard.
Joke Hopman

Bregje Bleker debuteerde met het boek De Walrus, dat werd bestempeld als een van de beste debuten van het jaar.