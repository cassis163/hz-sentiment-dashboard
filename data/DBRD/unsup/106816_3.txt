Na het succesvolle "Wat jij niet ziet", waren de verwachtingen hoog gespannen. Zou Sarah Pinborough (1972) de spanning erin kunnen houden?
In "Belofte maakt schuld" spelen 3 vrouwen een hoofdrol, maar niets blijkt wat het is. Constante aandacht is geboden want sommige personages wisselen meermaals van naam en persoonlijkheid. Er is een "Nu" en een Erna". Er zijn 2 jeugdvriendinnetjes en er is de moord op het kleine broertje van één van hen. In het "Nu" blijkt dat het ene vriendinnetje heel ver gaat om ervoor te zorgen dat de belofte die in het "Erna" gemaakt is, wordt nagekomen.
Het verhaal zal zowel volwassenen als YA aanspreken. Het taalgebruik is soms onnodig grof; in dit boek wordt niet gepraat maar "geluld" en ieder gezeur is "gezeik". Maar... spannend is het tot de laatste bladzijde.