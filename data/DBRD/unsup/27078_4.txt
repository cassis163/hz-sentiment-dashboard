Oxen werd, na verdacht te worden van moord, voor dood achtergelaten bij de kust van Zweden en Margrethe Franck en Axel Mossman zijn hun banen kwijtgeraakt door het samenwerken met ‘misdadiger’ Oxen. Maar: Oxen heeft het overleefd en wil voor eens en voor altijd zijn naam zuiveren. Daarbij heeft hij de hulp van Margrethe en Mossman nodig. Ook zij willen de strijd aangaan met het geheime en super machtige netwerk Danehof, dus ze bundelen hun krachten. Wat volgt is een ingewikkelde speurtocht naar namen en gezichten bij de ‘schaduwmannen’ en vooral naar de leider van Danehof. Ze worden van allerlei kanten tegengewerkt en ze kunnen niemand vertrouwen. Zal het ze lukken om het machtige Danehof omver te werpen?

Net als bij het vorige deel moest ik weer even in het verhaal komen, maar doordat er teruggekeken wordt naar de gebeurtenissen van voorheen wordt je geheugen al snel opgefrist. Er gebeurt weer heel veel, er zijn veel verschillende lijntjes en personages, dus je moet je koppie er wel goed bij houden. Daarom duurde het voor mijn doen ook wat langer voordat ik het boek uit had. Maar als je die tijd dan ook neemt, lees je wel een onwijs boeiend, meeslepend verhaal over jagers en prooien, over mensen met geld en macht en over een strijd voor gerechtigheid.
De Oxen-trilogie, en ook zeker deze super spannende ontknoping, is gewoon een heel goed in elkaar zittend verhaal. Ik was alleen niet helemaal tevreden met hoe makkelijk iets op het einde gebeurde. Gelukkig kwam er daarna nog een heel spannend en verrassend stuk, dat maakte het weer een beetje goed