Toevallig ben ik onlangs op Spookbloem, de jongste thriller van deze schrijver, gebotst. Ik heb het in één ruk uitgelezen en ben onmiddellijk SMAK gaan kopen. Daarin speelt dezelfde speurneus Patrick Somers de hoofdrol, maar er zijn nog een paar andere gemeenschappelijke kenmerken. Droge humor, spitsvondige situatiebeschrijvingen en snelle, vinnige dialogen. Ik weet niet goed of de auteur het bewust zo humoristisch en ironisch heeft bedoeld, maar als dat het geval is, vind ik de Somers-boeken een werkelijke verademing. Vooral de onderwerpkeuze is zeer origineel (Jan Hoet zijn museum!). Blijkbaar is er nog een tweede avontuur dat over voetbal gaat, maar als dat boek er ook even vlotjes in gaat, zal ik een tijdje op mijn honger blijven zitten.