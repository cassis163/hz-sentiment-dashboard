meer dan goed...,Het Spel is deel één uit de Valleiserie. De Duitse schrijfster Krystyna Kuhn verwierf in haar land veel succes met deze serie, en nu wordt de ze ook bekend in andere Europese landen.

Het Spel gaat over Julia en Robert, broer en zus. Ze komen aan in Grace College, een afgelegen eliteschool voor hoogbegaafde jongeren. De lugubere school, die in een verlaten vallei ligt roept onrust op bij broer en zus, en al van bij het begin, wanneer Robert zegt: Dit is een boosaardige plek, snap je, boosaardig!. Al snel wordt duidelijk dat het niet enkel hun voorgevoel is dat spreekt. Het boek start al meteen met raadsels, wie zijn Julia en Robert? Het enige dat je weet is dat ze broer en zus zijn, en dat ze een zwaar verleden hebben dat hen achtervolgt. Vanwege al die raadsels ben ik verder blijven lezen, want hoe goed het boek ook is, het begin sprak me niet meteen aan. Al hing de spanning al vanaf de eerste pagina in de lucht. Bij hun aankomst op Grace College gaat deze met een ruk omhoog. Het wordt meteen duidelijk dat deze school niet zomaar een gezellig studentenoptrekje is. De omgeving benadrukt dit alleen maar. Het zwarte spiegelmeer, de eenzaamheid, de bergen Ook het verleden van de school - een groepje jongeren dat verdween - stimuleert het onbehaaglijke gevoel goed genoeg. Alles draait om raadsels. Met het vorderen van het boek worden steeds meer raadsels langzaamaan onthuld, maar komen er ook steeds meer naar boven. Elk personage is een mysterie, je weet niet meer wie of wat goed is, of slecht. Eenmaal vertrokken blijft dit boek je vasthouden tot de laatste pagina. Na de minder geslaagde start van het verhaal duik je onder in het verhaal en kom je buiten adem boven.
Ik geef dit boek vier sterren. Het is goed, meer dan goed en ik snap het succes van deze serie volledig. Ik zou het boek dan ook ten stelligste aanraden! Het is een geweldige thriller, vol spanning, ik zat op het puntje van mijn stoel en hield mijn hart vast. Het boek heeft een goed einde en is helemaal niet voorspelbaar door alle mysteries en misleidingen die er zijn. Je weet amper iets aan het begin, dus kan je zeker het einde niet inschatten. Het boek is goed opgebouwd en zeker niet cliché. Waarom het dan toch een punt verliest? Met vijf sterren zou ik het boek perfect vinden en dat kan ik toch niet zeggen. Je wordt niet meteen gegrepen van bij de start. Je moet er inkomen. Daarom verliest dit boek een ster, maar dat wil zeker en vast niet zeggen dat het een slecht boek is. Integendeel. Een meer dan geslaagde thriller.