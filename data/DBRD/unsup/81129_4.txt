In december 2012 woont een man de begrafenis van zijn geliefde bij. Als afscheid zegt hij, “ik kom snel bij je”. Dat laatste zou sneller gebeuren dan hij had gedacht.

Kraanmachinist Jos Van Acker geniet van zijn baan. Jos is kraanman voor het woonproject de Zaat aan de benedenloop van de Schelde in Temse Het voelt voor hem heel speciaal dat hij tijdens zijn werk dichter bij hemel en wolken is dan de mensen beneden. Zijn werkruimte is 40 meter boven de grond. Elke werkdag verwondert hij zich over al het moois wat hij vanuit zijn cabine ziet, zijn uitzicht, net schilderijen zo mooi. Hij heeft uitzicht op de Scheldebrug, ook wel de Temsebrug genoemd die de langste brug over het water (365 m) in België is. De natuur is de hele tijd in beweging. Het water is eerder brak en er is de speling van eb en vloed. Jos is op zoek naar een vrouw. Jos heeft een vrouw gehad, zij ging echter vreemd met een 10 jaar jongere man. Hij heeft ze op heterdaad in hun badkamer betrapt en heeft beiden zijn huis uitgeslagen. Elke werkdag voordat Jos zijn cabine afsluit, werpt hij een laatste blik op de Schelde en op de Temsebrug. Daarna daalt hij de trap af naar de drukte van de bewoonde wereld. Een smalle trap van de hemel naar de hel en ’s morgens is dat andersom. Jos denkt soms dat hij twee levens heeft. Iets in het water trekt zijn aandacht. Er ligt iets tegen de schorren. Hij kijkt nog eens goed met zijn verrekijker en ziet een lichaam liggen. Jos gaat er met zijn fiets naar toe. Het is laagtij. Het is een lijk van een vrouw. Jos belt Rik, commissaris van de lokale recherche. Jos kaart wekelijks met Rik. Op hun kaartavonden entertaint de ene eenzame de andere. Rik denkt dat de dode, Margot, het geheime liefje van hun kaartvriend Eddy is. Hij belt de vriend van Margot, Eddy. Margot was zijn maîtresse. Margot mist een rechterhand, deze kan door de schroef van de boot afgerukt zijn. Eddy had haar net een ring met een prachtige diamant cadeau gedaan. Rik, Jos en Eddy zijn vrienden.
Alleen de kaarters wisten van de geheime relatie van Margot en Eddy. In augustus 2015 vertelt Rik zijn kaartvrienden dat hij keelkanker met uitzaaiingen heeft. De kaartenvrienden moeten hem beloven dat ze het gezellig maken als ze bij elkaar zijn.
Eddy is 30 jaar getrouwd met Elly, samen hebben ze een zoon en een dochter. Eddy heeft een respectabele politieke loopbaan.
Het blijkt dat Margot al 3 maanden zwanger was en al dood was voordat zij in De Schelde belandde. Margot was onderwijzeres. De Pool Jedrek kreeg privéles van Margot bij haar thuis.
Vanuit zijn liftcabine kan Jos het doen en laten van de etagebewoners gadeslaan. Jos maakt zich zorgen over zijn kaartvrienden Rik, Eddy en Fons. Ze deden zo geheimzinnig en afstandelijk.
Alles wordt meer en meer troebel. Wie vertelt er nu eigenlijk de waarheid?