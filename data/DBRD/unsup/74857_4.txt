Met hun vieren zijn ze, de broers MacKade en alle vier verschillen ze totaal van elkaar. Samen vormen ze de spil in deze reeks. Gezien hun verschillende karakters zullen de vier boeken die het geheel van de Broers MacKade-serie vormen ongetwijfeld voldoende variatie bieden.

Zoals we het van Nora Roberts gewoon zijn weet ze haar personages weer geweldig neer te pennen. Haar omschrijvende stijl én oog voor detail bieden je een duidelijk beeld van het dorp Antietam en zijn bewoners. Ze slaagt er eveneens foutloos in om de sfeer perfect weer te geven waardoor de sfeer die het spookachtige huis omhult tot leven lijkt te komen tot het lezen. Hetzelfde telt voor het gemoedelijke dorp en de spanning die lijkt te zinderen tussen Rafe en Regan.

Rafe die zijn niet geheel berisploze jeugd achter zich heeft gelaten, komt nu hij zich zelf op eigen kracht heeft weten op te werken, terug naar zijn geboorteplek, waar de reputatie van hem én zijn drie broers nog steeds niet verwaterd is. Regan liet dan weer net haar geboorteplek achter en ruilde die verstikkende en veeleisende omgeving in voor het rustige leven in Antietam. Dat rustige leventjes lijkt geen lang leven beschreven te zijn zodra Rafe er op zijn kenmerkende manier komt binnengewandeld.

Waar Regan heel vooruitplannend is, behoefte heeft aan regelmaat en stiptheid en heel doordacht te werk gaat is Rafe net veel impulsiever en lijkt haar leven alleen al door zijn aanwezigheid te overdonderen.

Dit eerste boek uit ‘De Broers MacKade’-reeks is vluchtiger en voorspelbaarder dan de meer omvangrijke boeken van Nora Roberts, maar evengoed een plezier om te lezen. De focus lijkt meer op de romantiek te liggen, terwijl die aandacht in latere boeken meer evenwichtig is verdeeld over spanning én romantiek. Desalniettemin las dit boekje onzettend vlot weg en kijk ik er erg naar uit om de overige MacKade-broers te leren kennen.