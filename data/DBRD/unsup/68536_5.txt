Bij het zien van de schitterende cover van De afstand tussen jou en mij en de kersenboom van Paola Peretti krijg je zin in het voorjaar. Je wilt de bomen weer in bloei zien staan en de geur van het voorjaar opsnuiven. Het boek is heel erg mooi vormgegeven. De kersenboom kom je niet alleen in woorden door het hele boek tegen, maar staat ook als tekening aan het begin van elke hoofdstuk. De kersenboom loopt duidelijk als een rode draad door het boek. De titel maakt nieuwsgierig. Je wilt weten wat ermee bedoeld wordt.
Het mooie, maar tegelijkertijd ook het trieste is dat het verhaal is gebaseerd op het verhaal van Paola Peretti. Je kan het ook merken aan het verhaal, want wat de hoofdpersoon bijvoorbeeld voelt bij muziek, kan je eigenlijk alleen maar weten als het je zelf is overkomen, maar ook over het gezichtsverlies en hoe ze dat allemaal ziet. Ze weet dat heel goed in woorden uit te drukken waardoor je een klein beetje een idee hebt van wat ze ziet en zag, hoe haar zicht heel snel achteruit gaat.
De afstand tussen jou en mij en de kersenboom van Paola Peretti is een ontroerend, aangrijpend, raak geschreven verhaal met een vleugje humor.

Lees verder op https://surfingann.blogspot.com/2018/11/de-afstand-tussen-jou-en-mij-en-de.html.