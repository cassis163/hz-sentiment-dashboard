Met de korte samenvatting hierboven is ook direct het hele verhaal verteld. Maar vertellen kan deze schrijven! Als geen ander. Hij weet de grauwe werkelijkheid op zo'n manier op papier te zetten, dat je als lezer - ondanks je onaangename gevoel en je neiging om het boek dicht te slaan - toch geboeid blijft doorlezen. Door de levendige en gedetailleerde omschrijvingen van Lish komt New York in je hoofd tot leven en zijn debuut is zowel een beschuldiging als een liefdesbetuiging aan deze wereldstad. Een indringend verhaal over de onderkant van de maatschappij geschreven vanuit de holen en krochten van New York. Die Amerikaanse Droom is echt niet voor iedereen bereikbaar.
Indrukwekkend.