Het lijkt of Mankell met De Chinees teveel tegelijk heeft willen vertellen. Omdat het perspectief zo versnipperd is, ga je met geen van de personages echt mee. Vooral mis ik het constant spelen met informatievoorsprong en -achterstand bij de lezer. Dat is wat Mankell's andere boeken zo ongelooflijk spannend maakt. Het verhaal is op zich boeiend, maar wordt vooral vertroebeld door teveel politiek en historisch gepraat. Na het lezen ervan verlangde ik weer naar een oude, vertrouwde 'Wallander'.
Heb mij tenslotte vooral zeer geÃ«rgerd aan de slechte vertaling. Soms moest ik zinnen drie keer lezen om te snappen wat er nu precies stond. Bovendien ben ik minsten 30 schrijf- en taalfouten tegengekomen. Echt heel slordig.