Ook voor mij een kennismaking met Higashino en Japanse misdaadverhalen.
Het boek begint veelbelovend met een tochtje door Tokio en dit nodigt uit tot verder lezen. Het is leuk om via Google Maps Ishigami's wandelgebied uitgebreid te bekijken.
Toen ik het boek uit had, was ik wel enigszins teleurgesteld in het verhaal. De meeste personages zijn niet goed uitgediept, de plot is vrij snel duidelijk en is naar mijn mening nogal slap en gekunsteld uitgewerkt. Er had naar mijn idee een veel mooier/spannender verhaal van gemaakt kunnen worden.
Wel drie sterren voor deze schrijver. Het verhaal blijft namelijk in m'n hoofd zitten. Ik heb genoten van de serene rust in het boek en het kijkje in de Japanse samenleving.