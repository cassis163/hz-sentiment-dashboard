Jet van Vuuren (1956) is het pseudoniem van de Nederlandse thrillerschrijfster Hennie de Groot, ze debuteerde in 2011 met de thriller ‘Zomerdruk’. Daarvoor had ze tweemaal de verhalenwedstrijden van dagblad Trouw gewonnen, waarmee ze een masterclass van Kristien Hemmerechts kreeg. Voor mij was het een kennismaking met deze auteur, haar schrijfwijze laat me denken aan Loes den Hollander, vlot leesbaar met een opgebouwde spanning.


*Jochem Nijhoff succesvol, arrogant advocaat gaat op lustrum met zijn oude jaargenoten van het studenten corps, Hij beslist om dit jaar hun weekend door te brengen in zijn buitenhuis. Zijn secretaresse, en ex minnares Roos helpt hem met zijn voorbereiding. Als hij beslist om een persoonlijke poetsvrouw mee te nemen, komt Roos met Hannah op de proppen. Hannah een goede vriendin van Roos heeft een verborgen agenda, maar is Roos wel zo onschuldig als ze lijkt?

Als je nu spreekt over geheimen, leugens, intriges dan spreek je over dit boek, wie valt er nog te vertrouwen? Jet van Vuuren is echt wel voor mij een auteur die emoties kan opwekken, heel het verhaal door voelde ik zo een haat tegen over het personage Jochem, de arrogantie, zijn lach en dit terwijl je de angst, twijfel van Hannah voelt. Mijn hoedje af voor deze schrijfwijze van emoties! Het verhaal had voor mij ook een hoog cluedo gehalte, wie is hier het grootste liegbeest, met een einde dat me met verstomming achterliet, een plotwisseling die je van je sokken blaast. Misschien een klein minpuntje, is het herhalen van bepaalde gevoelens of verleden van de personage maar daar kijk je wel door als je in spanning zit!