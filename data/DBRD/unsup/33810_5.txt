'De stalker in de nacht' is de geslaagde opvolger na het debuut 'Het meisje in het ijs'.
Net als bij het 1ste boek, zit je hier ook onmiddellijk in het verhaal. Na de ontdekking van de 1ste moord, begint het onderzoek dat ik met veel spanning gelezen heb. Net als je denkt hoe het nu verder zal evolueren, wordt de 2de moord gepleegd en volgen de andere slachtoffers.
Op een bepaald moment wordt ook een 2de verhaallijn ge√Øntroduceerd, die heel interessant is in het verdere uitbouw van het boek.
Het was een echte pageturner, een thriller zoals het hoort te zijn, zonder veel moeilijke psychische gedachtengangen. In 'Het meisje in het ijs' moet je eerst het personage van Erika Foster leren kennen, maar ook haar voorgeschiedenis. Nu je weet hoe de vork aan de steel zit, leer je haar nog beter kennen en ik had nog meer sympathie voor haar.
Ook in de boek zijn het opnieuw korte hoofdstukken, waardoor het heel vlot leest! Voor mij een aanrader en ik sta al te popelen voor het vervolg van de reeks rond rechercheur Erika Foster.