Dankzij Hebbanbuzz en uitgeverij The House of Books heb ik de nieuwe Fitzek zelfs voor de verschijningsdatum mogen lezen. En het was opnieuw een genot.
Het boek leest ontzettend snel en lekker weg. Het begint spannend en vanaf het eerste hoofdstuk word je regelmatig op het verkeerde been gezet. Fitzek staat - voor mij - bekend als een auteur die gruwelijke en huiveringwekkende situaties kan schrijven. Dat geldt ook voor het Joshua Profiel. Boek wordt vanuit verschillende perspectieven geschreven, oa van Max en zijn dochter Jola.
Toch geen vijf sterren...waarom? Uiteindelijk gaat Fitzek wat mij betreft over de top. Na het einde volgt nog een einde, dat totaal niet logisch is en wat mij betreft ook niets toevoegt. Verder zitten er nog wat losse eindjes in het verhaal.
Al met al, een mooie vier sterren!