titel De 100-jarige man die terugkwam om de wereld te redden.
auteur Jonas Jonasson
uitgeverij Atlas contact
uitgifte juli 2018
genre roman
ISBN 9789025452704
pagina's 383
vertaling Corry van Bree

De 100-jarige man Allan Karlsson is weer terug, met zijn beste vriend Julius Jonsson. Ze verblijven op Bali in een duur hotel. De miljoenen die ze in het eerste deel, de 100-jarige man die uit het raam klom en verdween, in Zweden hebben buit gemaakt raakt inmiddels op. Ze moeten echter nog veel rekeningen betalen, voor het hotel waar ze gasten zijn, maar ook het jacht wat Allan gekocht heeft is nog niet betaald. Toch blijven ze veel geld uitgeven. Zo kopen ze een tablet. Maar die aankoop verandert het leven van de beide vrienden. De wereld komt zo wel erg dichtbij. Als Allan 101 wordt krijg hij van Julius een ballonvaart cadeau en daar begint het avontuur. Door een defect aan het regelmechanisme stijgen ze zonder begeleiding op. Vele kilometers verder storten ze in zee en worden opgepikt door een Noord Koreaans militair schip. Aan boord is ook een koffer met 4 kilo uranium. Allan zegt dat hij kernwapen expert is. Met zijn mooie praatjes krijgt hij het zelfs voor elkaar om de Geweldige Leider Kim Jong-un te spreken. Hij doet het voorkomen dat hij hem wil helpen met de nucleaire plannen van Noord Korea. Het is het begin van een absurde reis vol humor en persiflages over wereldleiders als Kim Jong-un, Poetin en Trump, ook Angela Merkel komt nog voorbij. De Zweedse minister van Buitenlandse zaken helpt de mannen Noord Korea uit te komen en hen naar de verenigde staten te brengen. Ondertussen smokkelen de mannen de koffer met uranium mee. Na een ontmoeting met Trump komen ze weer in Zweden terecht. Daar komen ze Sabine Jonsson tegen. Met elkaar gaan ze grafkisten verkopen. Wat er dan gebeurt is echt hilarisch en moet de lezer zelf beleven in dit boek.

Dit deel over de 100-jarige man is het tweede boek over Allan Karlsson en Julius Jonsson. Toch mis je iets als je deel een niet gelezen hebt. Ik vond het niet echt duidelijk hoe ze aan al die miljoenen kwamen, dat lees je in deel een. Maar ook hoe hun vriendschap ontstaan is komt niet aan de orde in dit boek. Desondanks is wat de vrienden beleven op een hilarische en absurde manier geschreven. Van mij mag er dan ook nog wel een derde deel komen, over een paar jaar, met weer nieuwe regeringsleiders om op de hak te nemen.

Jonas Jonasson is schrijver en journalist in Zweden. Hij kreeg de boekhandelsprijs in Zweden voor de 100-jarige man die uit het raam klom en verdween. Het was zijn debuut en werd een internationale bestseller. Wereldwijd werden er miljoenen exemplaren verkocht.
In het voorwoord laat de auteur al weten dat er nooit een vervolg op dit boek had gekomen als Allan Karlsson, zijn hoofdpersoon, en niet nadrukkelijk om gevraagd had.
Wilma Kuijntjes , recensent.

Met dank aan Atlas contact die dit boek beschikbaar stelde aan mij om een recensie te schrijven.