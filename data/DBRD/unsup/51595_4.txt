Dit boek is het derde deel in de Cormoran Strike reeks. De vorige twee delen (Koekoeksjong en Zijderups) waren erg spannend om te lezen.

Robert Galbraith is een synoniem voor de schrijfster J.K. Rowling. De verhalen lijken totaal niet op Harry Potter en hebben niets met magie te maken. De enige overeenkomst is dat het dikke boeken zijn. Het slechte pad heeft 576 bladzijden.

Cormoran Strike is een priv√© detective en hij heeft net twee grote zaken afgerond.

Robin Ellacot is nu volwaardig collega van Strike. Ze heeft relatieproblemen met haar verloofde Matthew, omdat hij jaloers is op Comoran.

Robin ontvangt op het werk een pakket met hierin een afgehakt vrouwenbeen. Comoran verdenkt drie mensen van deze daad. En hij gaat samen met Robin op onderzoek uit.

Comoran verdenkt Whittaker, zijn stiefvader die volgens hem ook zijn moeder heeft vermoord. Whittaker is een muzikant die duistere gedachten heeft.

Uit het verleden kent Comoran, Noel Bronckbank. Hij zat vroeger in het leger en hij is geweldadig en een kinderverkrachter. Toen Comoran bij de politie werkte en Noel ging arresteren heeft hij hem geslagen. Noel beweert door Comoron een hersenbeschadiging te hebben gekregen.

Donald Laing heeft zijn vrouw en baby mishandeld. Comoron heeft ze van Donald bevrijdt en hij heeft er voor gezorgd dat hij in de cel is beland.

De moordenaar maakt ondertussen nog meer slachtoffers....

Het verhaal heeft 3 verhaallijnen, die van Comoran, Robin en de moordenaar.

In het eerste hoofdstuk, werd ik meteen in het verhaal getrokken. Er word namelijk beschreven dat iemand net een vrouw heeft vermoord. Vervolgens ziet de moordenaar een overgebleven restje bloed onder z'n nagel, stop de vinger in zijn mond en zuigt dit op. Walgelijk? Ja, maar ik ben meteen geboeid.

Het verhaal is erg goed gedetaileerd beschreven. In je verbeelding zie je precies de omgeving zoals de schrijfster die bedoeld heeft.

Er zijn veel wendingen in het boek en zo blijft het tot het einde spannend wie de dader is. Een heerlijke whodunit!