Dit boek van Gaby gaat over de anonieme online wereld waar erg veel mogelijk is en dingen vaak niet zo zijn als ze in de eerste instantie lijken te zijn.
Daantje gaat in opdracht van haar baas onderzoek doen op een datingsite en onder de naam Muurbloem schrijft ze zich in op een website voor vreemdgangers. Voor Daantje is dit een onbekende wereld maar haar baas hoopt daardoor op een mooi verhaal over hoe ver mannen gaan.
Eenmaal ingeschreven op de datingsite krijgt ze de meest uiteenlopende gesprekken (best grappig en ook wel herkenbaar als je ooit zelf op een datingsite ingeschreven hebt gestaan). Naast het leven van Daantje, haar avonturen op de datingsite is er een tweede verhaallijn waar in therapeut Patrick in gesprek is met ene Meneer Stevens...
Het boek leest heel vlot maar maakt je ook wel bewust van dat iedereen kan zijn wie hij of zij wil zijn in de online wereld...en dat dit niet altijd zonder gevaren is...
Ik las het boek met een glimlach, herkenbaarheid maar op het eind had ik echt een brok in mijn keel... Heftig!
Ik geef het boek 4 sterren.