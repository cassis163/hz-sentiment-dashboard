Het verhaal ‘Waar het licht is’ pakt je langzaam als een sluipmoordenaar. Hij wacht af op het juiste moment en dan hakt het als een hakbijl op je emoties in. Violet en Finch ontmoetten elkaar op de klokkentoren. Ze zitten allebei in een duistere periode van hun leven. Ze hebben verschillende redenen waarom zij in deze periode zitten. Finch wil dood, maar probeert in elke dag iets te vinden, waarom hij toch niet moet sterven. Violet heeft moeite met haar huidige situatie te accepteren.

Een bijzondere band ontstaat tussen deze twee personen. Een reis vol emoties. Vol met mooie uitspraken en metaforisch taalgebruik. Finch, de jongen die wil sterven, leert Violet weer leven. De gedragingen van de personages komen op mij geloofwaardig over. Het voelt alsof Jennifer Niven deze personages haar hart en ziel heeft geschonken. Het nawoord aan het einde van het boek greep mij ook aan. Ze spreekt uit eigen ervaring over dit onderwerp. Ik vond dat dit het boek extra krachtig maakte. Als je iemand kent, of zelf iemand bent die door deze problemen heen gaat. Dan zal veel gedrag herkenbaar zijn.

In dit boek vind ik het ook mooi om de ontwikkeling van de personages te zien. Ze beginnen op een bepaald punt, maar krijgen gedurende het boek meer diepgang en ontwikkeling. Er is als het ware een groei te zien.
Zoals de kleuren op de kaft van het boek goed bij elkaar matchen zo matcht eigenlijk alles in het boek. De titel is geweldig gekozen. Twee personen altijd op zoek naar het licht in hun persoonlijke duisternis. Het taalgebruik, de citaten die verwijzen naar andere literatuur geeft het verhaal een extra laag.

Ik ben blij dat ik de kans heb gehad dit verhaal te mogen lezen. Er zijn niet veel verhalen over dit onderwerp, omdat het vaak nog controversieel is om hierover te praten. Er heerst soms een taboe op depressie en suïcidaliteit. Jennifer Niven heeft een mooi en leerzaam verhaal achtergelaten aan deze wereld. Ik geef het boek daarom een welverdiende 9. Het was een mooie ervaring. ‘Alle kleuren op volle sterkte kwamen naar voren in dit boek’