Een prachtig verhaal heeft Charles den Tex hier geschreven.
vanaf de eerste zin tot en met de ontknoping boeit het met veel vaart geschreven verhaal. De soms wat onwerkelijke acties van de hoofdpersoon zijn in het licht van de suspense en het boeiende gegeven van fraude op het internet acceptabel.
Het thema is enigszins verwant aan dat van De zwerm door Frank Sch√§tzing. Beide boeken schetsen een 'andere' wereld waarin een vorm of entiteit de macht grijpt.
Den Tex zegt in zijn interview met Ine Jacet in Crimezone dat hij niet speciaal een deskundige is in ICT. "Wel ben ik gefascineerd door het simpele feit dat we zijn overgeleverd aan computers, systemen en netwerken". Dat werkt hij pachtig uit. Niet alles is het geloofwaardig, er zijn zelfs al experimenten die verder gaan dan de ontwikkeling die hij beschrijft. Kortom, niet alleen spannend, maar ook visionair.