Soms verwacht je heel veel van een boek, maar dan blijkt het toch niet zo te zijn als je dacht. Ook met dit boek heb Ik dat. Laat ik voorop stellen dat in een fan van Gabaldon ben. De reizigerserie heb ik meerdere keren geluisterd. Vandaar mijn hoog gespannen verwachtingen bij deze aanvulling. Helaas... door de vele feiten en feitjes, de inleidingen en woorden van de auteur, raakte ik de draad van de verhalen kwijt. Ik kon de gebeurtenissen niet meer plaatsen, laat staan volgen. Dus ik ben nog een keer overnieuw begonnen, en nog een keer... maar toen was het genoeg. Ja ik heb het boek wel uitgeluisterd. Meer in de hoop om dat touw te vinden zodat ik wist waar en wat en hoe. Dat is echter niet gelukt. En dat is meteen de makke van een luisterboek: zodra er teveel gebeurtenissen en of namen en of vertellers voorkomen, wordt het volgen moeilijk. Je kunt immers niet even snel terugbladeren