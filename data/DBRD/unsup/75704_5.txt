Het boek leest prettig en is vlot geschreven. Het verhaal is pakkend en neemt je mee in de wereld van Metin, een jongen van turkse afkomst die in de Bijlmer opgroeit. Je leest het verhaal door zijn ogen en dat maakte dat ik me goed in kon leven. Hij neemt je mee door alle aspecten van zijn leven, thuis, school en in de wijk vertelt hij in anekdotes zijn levensverhaal. Wat mij opviel is dat deze werelden zo veel invloed op elkaar hebben. De houding die Metin noodgedwongen thuis aanneemt, neemt hij mee naar school en vooral op de middelbare school heeft dat zijn gevolgen.
Het mooist vind ik de ontwikkelingen binnen het gezin, terwijl de kinderen volwassen worden maken ook de ouders een ontwikkeling door. De verhoudingen veranderen en Metin gaat langzaam op een andere manier naar zijn ouders en zus kijken.