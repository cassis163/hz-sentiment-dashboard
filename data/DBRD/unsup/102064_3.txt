Wanneer een jonge vrouw na een nachtje stappen in een koude kelder wakker wordt, weet ze niet hoe ze daar terecht is gekomen. Een tijdje later wordt een jonge vrouw onder het zand op een strand gevonden.
Bij inspecteur Helen Grace rijpt het vermoeden van een seriemoordenaar.

'Pluk een roos' is het derde boek van M.J. Arlidge rond hoofdinspecteur Helen Grace.
Het boek leest ontzettend vlot. Dit is mede te wijten aan de korte hoofdstukjes (142 voor 397 blz!).
Daardoor spring je snel van het ene hoofdstuk naar het andere. En je gaat er 'intuïtief' nog ééntje bijnemen.
De hoofdstukjes geven ook wisselende verhaallijnen weer, in hoofdzaak deze van Helen Grace zelf en deze van het slachtoffer.
Daarnaast spelen ook de moeilijke relatie van Helen Grace met haar overste en met sommige van haar collega's opnieuw een rol.
Voor mij een boek dat spannend blijft tot op het einde, dat heel vlot weg leest...maar toch wat diepgang mist.
Het is een boek voor een aantal uurtjes onbekommerd lezen, maar een niet een boek dat je bijblijft