In 2010 las ik dit boek voor het eerst en daarna heeft het boek al die jaren in mijn kast gelezen. Chantal van Gastel is al jaren een schrijfster, welke ik erg kan waarderen. Haar verhalen zijn mij altijd goed bevallen en ik ben dan ook iedere keer erg blij als zij een nieuw boek uit brengt.

Het nieuwe boek “Bestemd voor mij” is voor mij de reden geweest om “Geknipt voor jou” opnieuw uit de kast te halen. Ook al zijn de boeken ook los te lezen, ben ik een type dat de boeken toch graag op volgorde blijft lezen. Wat ik aan het herlezen vooral ook grappig vind, is dat ik toch heel veel ook weer vergeten ben.

Geknipt voor jou gaat over Hannah. Zij werkt voor een vreselijke baas, is bijna 30 en nog single. Samen met haar vriendinnengroep beleeft zij gezellige tijden. Wanneer zij Frank tegen het lijf loopt, is hij in eerste instantie maar een arrogante man. Echter leren zij elkaar steeds beter kennen en bloeit de liefde op. Hannah is een personage die je door het boek heen goed leert kennen. Ook het personage van Frank komt in het boek sterk naar voren.
De vriendinnen spelen meer een bijrol in het boek, maar het grote verschil in de meiden is heel herkenbaar. Bij mij in de vriendinnengroep zijn we ook stuk voor stuk erg verschillend.

Het boek is fijn geschreven en leest zeer vlot. De plottwist (ik zal hem niet gaan verklappen) maakt dat je graag verder wilt lezen. Je bent nieuwsgierig naar het verdere verloop en kunt het boek niet meer weg leggen! Het is dan ook heel erg jammer wanneer je de laatste bladzijde omslaat en het boek toch echt uit is. Het einde zorgt voor een verrassing (baby!!) en maakt dat het boek ook zo in een vervolg verder kan gaan. Ik ben dan ook super blij dat ik gelijk door kan lezen over de vriendinnen in het boek “Bestemd voor mij”.

Een groot verschil met 2010 en nu is voor mij dat ik momenteel zelf meer in de levensfase van Hannah zit. Ik werk (en nee ik heb geen Hell boss!), gelukkig getrouwd en heb dierbare vriendinnen om mij heen. Ik denk dat ik me daardoor misschien nu ook meer kan identificeren met Hannah.