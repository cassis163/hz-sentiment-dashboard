Wat een indrukwekkend maar ook huiveringwekkend boek. Ik kan me nog heel goed alle commotie van die tijd en ook de hele gang van zaken rond het proces herinneren. Om nu van binnenuit te lezen hoe het slachtoffer alles heeft meegemaakt, geeft wel duidelijkheid. Alle franje en verhalen er omheen vallen weg bij dit ene vreselijke feit: een meisje is ontvoerd en misbruikt door deze vreselijke vent. Sabine vertelt afstandelijk maar duidelijk haar verhaal; ze komt op mij over als een sterke vrouw. Ik vraag me echter wel af of ze er goed aan heeft gedaan om niet in therapie te gaan; kun je echt alles goed verwerken op de manier zoals zij dat heeft gedaan?
Ik wens haar in ieder geval alle goeds toe voor de toekomst die voor haar ligt.