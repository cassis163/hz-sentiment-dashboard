Nadat het huwelijk van Hilde is gestrand keert ze na 13 jaar vanuit het buitenland terug naar haar geboortedorp. Via social media krijgt ze weer contact met haar jeugdvriend Robert. Ze hebben alleen digitaal contact. Helaas blijkt Robert ernstig ziek te zijn en sterft vrij snel zodat Hilde niet in de gelegenheid is geweest om Robert nog te ontmoeten voor zijn overlijden. Vrij snel wordt duidelijk dat Robert een erfenis aan Hilde heeft nagelaten. Deze erfenis roept veel vragen op bij Hilde. Wat erft ze en waarom? Vanaf dat moment begint een speurtocht naar de reden van deze schenking. Oneerlijkheid, schuldgevoel, vastgeroest zitten in een vast leefpatroon, onbegrip zijn themaâ€™s die hierbij de revue passeren.

Het verhaal is mooi opgebouwd, in kleine stappen wordt steeds meer duidelijk wat er destijds gebeurd is. De lezer wordt flink in spanning gehouden totdat de gehele ontknoping komt. De schrijfstijl is fijn, leest makkelijk weg. Personages zijn goed uitgewerkt, ieder heeft zijn eigen duidelijke plek in het verhaal