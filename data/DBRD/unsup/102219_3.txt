Hoe een prachtige jongenssopraanstem werd behouden in de achtiende eeuw.

Zoals in haar boeken “De schilder en het meisje” en “De verdronkene” neemt Margriet de Moor je mee naar een geheel andere wereld. Zo ook in “De Virtuoos”.
In de Virtuoos neemt De Moor je mee naar een wereld vol kunst en adoratie, zij neemt je mee naar het achttiende eeuwse Europa, naar het Italiaanse dorpje Groce del Carmine. Zij vertelt je de voorgeschiedenis van de voor koning Filips strijdende Italiaan Caetani tegen de Habsburgers. Verbannen wordt Caetani door de Habsburgers uit Napels. Daar leven in hun landhuizen baronnen en gravinnen, zij trekken als romanfiguren aan je voorbij.

Hoofdpersoon Carlotta Caetani wordt op haar vijftiende aan de veertigjarige huisvriend Berto uitgehuwelijkt. Carlotta krijgt een leven zoals in haar jeugdjaren, vol luxe, kleding, diners en theater. Carlotta krijgt twee meisjes en zij heeft het erg goed: dienstmeisjes, kindermeisje Faustina, operabezoeken, diners, te veel om op te noemen.
Zij ontmoet in het theater een jeugdvriend van haar die - toen hij elf jaar was - uit haar dorp Groce del Carmine verdween voor een castratie-operatie. Voor altijd zal ze zijn stem herinneren, dat blijkt wanneer ze deze jaren later weer hoort.
Zij zoekt contact met Gasparo en een bloeiende romance start. Zij adoreert Gasparo’s zang en ze zijn voor een tijd minnaars en onafscheidelijk. Zij geniet van Gasparo’s technische kennis over de kunst van het zingen; zij volgt hem tijdens optredens en zanglessen, zo ook zijn lessen aan de jonge Guiseppe.
Carlotta’ en Gasparo’s wegen scheidden uiteindelijk; Gasparo gaat naat Giuseppe en Carlotta keert terug naar Berto, de kinderen en Faustina.

Ik vind het bijzonder om via ‘De Virtuoos” even ‘te leven’ in een wereld waarin componisten schreven voor jongenssopranen, zoals componist Händel.
Waarin jongenssopranen werden geopereerd in Norcia, niet ouder dan twaalf jaar.
Zoals De Moor in haar boek verwoordt: ” Een op de vier jongens bezwijkt aan deze operatie. De chirurg verwijdert zaadstrengen en testikels, en da de wondheling krijgt het kind zijn lichaam en zijn levenslust weer terug.
Zijn huid zacht en onbehaard, een borstkas die ruimte te over heeft voor uiterst geoefende longen, een strottenhoofd, volmaakt gemodelleerd, dat een stem voortbrengt van een schrijnende schoonheid, een stem die beweegt, bedwelmt, die getuigt van een wereld buiten de wereld.”
Prachtig.