Kind 44 heb ik deze maand samen met AngeLuna gelezen. Ik vond het een indrukwekkend boek en heb het dan ook opgenomen in mijn top 10. De schrijfstijl was erg opvallend; gruwelijke gebeurtenissen worden emotieloos beschreven. Dat was wel even wennen, net als dat alles wat gezegd wordt schuin wordt gedrukt. Maar het verhaal zegt geen woord te veel en de ontknoping is ongekend. Top debuut van een top schrijver!