De sprookjesverteller is een prachtig, dromerig en sprookjesachtig beschreven verhaal dat je meevoert in het leven van Anna, Abel en Micha. Het leven van Anna dat een onverwachte wending neemt na het vinden van Micha d'r pop. Ze zet zich af tegen haar vrienden groep en neemt ruimte voor de liefde.... De liefde voor Abel. De vraag is alleen of het gaat om de liefde voor de persoon Abel of de sprookjesverteller Abel.

Een verhaal en een sprookje ineen dat aan het begin wat vaag over kan komen. Naarmate het verhaal zich vordert, vallen er puzzelstukjes op hun plaats... Het mooie is echter dat er tegelijkertijd blijkt dat er puzzelstukjes in zitten, die horen bij een andere puzzel. Hierdoor slaagt Antonia Michaelis er in je mee te voeren in het sprookje en het verhaal. Ze nodigt je uit te onderzoeken en mensen te verdenken... soms terecht, soms ten onrechte. Hierdoor wordt het een meeslepend en spannend verhaal met een ontroerende afsluiting... hoe verder in het boek, des te moeilijker om weg te leggen...

De sprookjesverteller doet zijn naam eer aan... het sprookje stopt aan het einde van het boek, tegelijkertijd gaat het door. Prachtig, spannend, ontroerend en pakkend. Alles wat een boek nodig heeft om een goed boek te zijn!