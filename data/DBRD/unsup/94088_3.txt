Ik had meer verwacht van dit boek. Het is absoluut goed geschreven, de schrijfster raakt een snaar en niets wordt mooier gemaakt dan het is. Het gaat over zwijgen en gevoelens wegstoppen, niet voor jezelf opkomen, net zo lang je niet meer kan. Het is een gevoelig en mooi onderwerp en ik heb op zich genoten van het boek. Maar toch miste ik iets, een climax of iets onverwachts. Het viel me een tikkeltje tegen maar dat komt ook door alle razend enthousiaste reacties in de media etc. Dan zijn je verwachtingen misschien te hoog. Maar bij sommige boeken worden je verwachtingen dan toch nog bevredigd. Bij dit boek niet helemaal. Jammer, maar ik heb genoten van het heerlijke Vlaams wat erin voorkomt. Zoveel zachter, zangeriger en beleefder soms dan het Nederlands. Ik hou ervan.