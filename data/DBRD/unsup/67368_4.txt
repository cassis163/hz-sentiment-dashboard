‘Kwijt’ Voor mij was het een allereerste kennismaking met Anja Feliers, en het zal zeker niet de laatste zijn. Vanaf de eerste pagina zat ik middenin het verhaal en kon ik het boek niet meer opzij leggen.
De schrijfstijl is zeer prettig, korte hoofdstukken, verschillende invalshoeken, vanuit de verschillende personages verteld. Steeds duidelijk aangegeven bovenaan ieder hoofdstuk.

Hoewel het een deel uit een reeks is, heb ik het persoonlijk niet als een gemis ervaren dat ik de vorige delen (nog) niet heb gelezen.
Maar de andere delen staan nu hoog op mijn lijstje, dus wie weet wat ik nog meer te weten ga komen.

Ieder personage is mooi uitgewerkt, je ziet ze levendig voor je. Het plaatje klopt perfect. Ieder personage heeft zijn eigen karakter, zijn eigen kenmerken.
Als lezer voel je je volledig één met de personages. Je voelt als het ware hun emoties.

Leuk is ook dat het verhaal zich in ons eigen Vlaanderen afspeelt, ook daardoor lijk je nog meer betrokken bij het verhaal.
Het is zeker en vast geen ver van mijn bed show, maar een beklijvende triller, dicht bij huis.