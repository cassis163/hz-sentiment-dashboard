Het boek vertelt het verhaal van Loïs. Loïs is een onzeker meisje die de kunstacademie volgt. Door iets wat in het verleden gebeurt is ,is ze ontzettend onzeker en wil ze niet dat iemand haar geheim weet. Echter als ze haar studentenkamer uit moet, en ze niet zo snel een andere kamer heeft, vraagt Giel, die ze wel erg leuk vindt, of ze zolang bij hem komt wonen. Dit vind ze leuk, maar ook doodeng, en voor ze het weet heeft ze toegestemd. Al snel blijkt dat Giel haar ook leuk vindt, maar ze durft hem niet te dichtbij te laten komen. Op het moment dat ze hem laat weten wat er vroeger gebeurd is, valt ze van de trap en verandert dit haar hele leven.

De kaft van het boek laat heel vaak het woord Mislukt zien. Ik vind de titel wel bij het boek passen, maar de cover spreekt mij niet echt aan. Ik vind hem heel druk en schreeuwerig over komen en dit vind ik dus helemaal niet bij de hoofdpersoon van het boek passen. Ik had een iets rustigere cover beter passend bij het boek gevonden. De titel Mislukt past wel heel goed bij het boek. Aan de ene kant omdat Loïs zichzelf mislukt voelt, door wat haar als 3-jarig meisje gebeurd is. Hierdoor denkt ze dat ze een last (mislukking) voor haar ouders is, en dat ze er mislukt uitziet. Daarnaast op het moment dat ze in het leven van Emma zit probeert ze dingen te veranderen, zodat ze weer terug bij Giel komt, maar ook dat mislukt.

Het verhaal is eigenlijk opgebouwd uit 3 delen. Onzekere Loïs, Loïs in het leven van Emma, en de nieuwe Loïs. Ik vond het verhaal mooi geschreven en ook goed opgebouwd. Je merkt de verandering van Loïs heel goed en snapt ook waarom ze opeens anders is. De schrijfstijl van dit boek is ook weer erg prettig, maar toch weer heel anders dan het boek "Prettig gestoord" wat ik eerder van Iris Boter gelezen heb. Het leest makkelijk en is ook voor de iets jongere lezer geschikt aangezien er geen moeilijke woorden in staan.

Wel staat er een fout in het boek, waar ik mezelf altijd vreselijk aan stoor, en waarvan ik eigenlijk altijd verwacht dat dit bij een controle eruit gehaald zou worden. In de 2e alinea van hoofdstuk 18 staat " Aan de bar bestelde ik een glas cola..." En een paar regels eronder staat dan: "Toen mijn biertje op was..." Dit zijn fouten waar ik heel slecht tegen kan, en ik soms zelfs in staat ben een boek weg te leggen. Dit heb ik nu niet gedaan.

Het verhaal wordt verteld in de ik-vorm, wat ik persoonlijk altijd prettig lezen vind, en waardoor ik me meestal ook goed in de hoofdpersoon kan verplaatsen. Ondanks dat er een fantasy tintje aan het verhaal zit, vond ik het verhaal toch geloofwaardig over komen. Ik denk alleen dat ik zelf veel meer in paniek zou zijn als ik zou ontdekken dat ik opeens in een heel andere tijd zou zijn. Loïs is wel verbaasd maar niet echt in paniek. Dit vond ik wel een beetje onwerkelijk over komen.

Ik denk dat de schrijver van het verhaal mee wil geven dat je niet perfect hoeft te zijn om geliefd te worden, en dat je niet meteen mislukt bent als je niet perfect bent. Je kunt je verleden wel veranderen, je toekomst komt er dan ook heel anders uit te zien en wellicht ben je dan diegene of datgene wat je lief hebt ook kwijt.

Plot: 4,5
Schrijfstijl: 4
Originaliteit: 4
Psychologie: 3,5
Leesplezier: 3,5
Spanning: 2,5

Ik geef Mislukt 3,5 sterren.