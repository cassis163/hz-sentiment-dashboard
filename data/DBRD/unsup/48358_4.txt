Het wordt beter! Bij de eerste twee boeken had ik niet het gevoel dat ik mijzelf duidelijk in een steampunk omgeving bevond, maar de schrijfster heeft zich herpakt en in het derde boek wordt alles een stuk duidelijker geschetst. En er gebeuren toffe dingen. Hele toffe dingen, dingen waar de mensheid in de toekomst nog eens echt zou kunnen smullen.

Ik ben verliefd op de voorkant, ik vind dit de mooiste van de hele serie. En de dame op de voorkant is precies zoals ik mij Emily voorstelde in de boeken. Goed gekozen model!

Dit boek maakt de details die ik miste in het eerste en tweede boek goed. Hoewel soms nog een tikje onduidelijk (aannames die je had moeten oppikken in de voorgaande boeken) las hij als een trein met een mooie, heldere (en donkere!) omgeving. Well done!