De kaft van het boek vond en vind ik erg mooi en was daardoor erg beniewd naar wat de thriller mij zou brengen.

De personages zijn goed uitgewerkt en passen goed op de rol die ze in het boek spelen. De keuze voor de vier verschillene vrouwen, ieder met hun eigen gezinssituatie vond ik sterk.

Ik kende de schrijfster niet, maar de introductietekst sprak mij erg aan. De eerste 100 bladzijden, waren daarom wel een beetje teleurstellend. Ik vond het begin erg langdradig; dit had best korter gekund wat mij betreft. Vanaf bladzijde 100 heb ik het boek in bijna een ruk uitgelezen.

Ik kijk niet naar GTST, dus ik kan niet beoordelen of er overeenkomsten zitten tussen het boek en de serie. Ben eigenlijk best wel beniewd. Toch maar een keer gaan kijken? :D

De schrijfstijl is prima en maakt het lezen makkelijk;je kan snel de draad weer oppakken. De soms korte hoofdstukken ondersteunen dit. Ondanks de vele hoofdstukken zijn het mooie afgeronde delen.

Vanaf bladzijde 100 vind ik de verhaal lijn sterk. Moet in alle eerlijkheid wel zeggen dat het na een aantal moorden wel voorspelbaar wordt.Het einde is daarentegen wel weer verrassend.Afgaande op de hele mooie kaft met helblauwe ogen, moet ik zeggen dat ik er wel meer van had verwacht.Al met al ben ik zeker niet ontevreden, maar de eerste 100 bladzijden hadden wat mij betreft tot de helft teruggebracht kunnen worden.

Ik vond het boek zeker niet onaardig, maar ook weer niet heel bijzonder.