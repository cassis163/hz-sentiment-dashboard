Ik heb deze novelle van Johan Klein Haneveld gewonnen via de Hebban prijsvraag, waarvoor mijn hartelijke dank! Ik ben er heel erg blij mee!

Deze novelle is mijn eerste kennismaking met de wereld van Dizary. Toen ik dit boek won ben ik me iets meer gaan verdiepen in Dizary, het is een project van Patrick Berkhof waaraan verschillende gast auteurs, kunstenaars en muzikanten mee zullen werken. Ik vind dit een geweldig idee en zal het zeker in de gaten blijven houden.

De eerste gastauteur is Johan Klein Haneveld, de novelle Acmala komt van zijn hand.
We reizen mee met zakenman Somnius, geleerde Farenal en bewapende begeleiders Karonna en Droeger welke op expeditie zijn in de wouden van Gesmèr om de plaag van reuzen motten te bestrijden.

Ik vind het boek erg goed geschreven, de gevechten zijn echt spannend en de personages interessant. Het is duidelijk dat Johan Klein Haneveld geïnteresseerd is in biologie en dat hij regelmatig te vinden is in dierentuinen want de omschrijving van de bijzondere flora en fauna is echt heel erg goed gedaan!

Ik heb erg genoten van Acmala en het heeft me heel erg benieuwd gemaakt naar andere verhalen over Dizary!