Toen ik begon met lezen had het verhaal me direct in de greep. Na de vondst van het eerste lijk volgt een speurtocht door de omgeving. Dit gebeurt door middel van aanwijzingen met steeds nieuwe co√∂rdinaten voor een GPS apparaat. Op de aangegeven locaties worden meerdere lugubere vondsten gedaan.
Wat heeft dit alles met elkaar te maken? Wat is de verbintenis tussen de slachtoffers?
Dit zijn de vragen die Beatrice en Florin proberen op te beantwoorden. Ondertussen kom je met hele kleine beetjes te weten wat er vroeger met Beatrice is gebeurd. Heeft dit iets met deze zaak te maken? Pas op het einde had ik door hoe het allemaal in elkaar stak en wie de dader was.

Heel erg leuk vond ik het om kennis te maken met de wereld van geocaching. Ik had er weleens van gehoord maar me er nog nooit in verdiept.

Het verhaal is niet echt spannend maar wel origineel en zeker een aanrader!
Het is een boek dat erg lekker weg leest ondanks dat het vrij dik is, ik had het in no time uit!