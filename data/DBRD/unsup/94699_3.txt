Het boek gaat over de zwakbegaafde Brooke. Samen met haar zus Sue en haar moeder woont ze in Amsterdam-Noord. Na het overlijden van haar moeder vindt ze steun in de muziek van Céline Dion en wordt ze een steeds grotere fan van de zangeres. Uiteindelijk besluit ze naar Las Vegas te gaan om een concert bij te wonen. Tijdens haar verblijf op Schiphol, haar reis in het vliegtuig en haar verblijf in Las Vegas schrijft ze brieven aan Céline. Via die brieven krijg je een kijkje in haar leven en wordt je uiteindelijk meegenomen in het verhaal zelf. Beetje bij beetje krijg je meer te weten over Brooke en wat ze gedaan heeft om de reis naar Las Vegas mogelijk te maken.

Het boekje is niet zo heel dik en leest lekker weg. Het boek is ook verfilmd en nadat ik het boek uit had, heb ik deze film bekeken. Enkele details waren veranderd, maar de hoofdlijnen bleven hetzelfde. Toch moet ik bekennen dat ik het boek beter vind dat de film. Ik heb namelijk het idee dat de film wat afstandelijker is en je het personage Brooke minder leert kennen.