Maurice, 65 jaar is een seriemoordenaar die zijn moeder op haar sterfbed heeft beloofd te zullen ophouden met moorden.
Maar om zich aan die belofte te kunnen houden wordt wel erg moeilijk wanneer zijn dochter Alexandra thuiskomt met haar nieuwe vriend. Een Alfa.
Het type dat Maurice het liefst uit de weg ruimt.

Na haar debuut Justine te hebben gelezen was ik erg nieuwsgierig naar Maurice.
Alweer zo'n originele cover en flaptekst, dus veel belovend weer.
Ik las het boek in slechts een paar uurtjes uit door de vlotte en aparte humoristische schrijfstijl van Anne-Laure.
Ze krijgt het zelfs voor elkaar dat mijn favoriete personage seriemoordenaar Maurice was, en dat ik mijzelf betrapte op misdadig meedenken.
Ook leuk om weer wat oude bekenden terug te zien uit Justine.
De personages zijn goed uitgewerkt, want ik zag ze zo voor mij en het boek leent zich ook wel voor een klucht.
Je valt van de ene absurde gebeurtenis in de andere en je vraagt je voortdurend af, hoe lost ze dit nu weer op?
Uiteindelijk worden alle verhaallijnen tot een "goed" einde gebracht.
Humor en misdaad samen, Anne-Laure komt er mee weg.
Ik heb weer genoten en kijk reikhalzend uit naar haar volgende boek.
Mijn waardering; net geen 5 maar 4****(*)