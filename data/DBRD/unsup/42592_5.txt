Het boek heeft een opvallende kaft, een grijsgroene achtergrond, met daarop een oude foto van een donkere man en een blanke vrouw.
In knalrode letters de titel er boven Menthol.
De achterkant toont een foto van diezelfde donkere man in een mooi rok-kostuum, incl. hoge hoed.

Door het boek heen bladerend vallen direct de mooie oude foto’s, maar ook de oude documenten op, dit nodigt gelijk uit tot het lezen van het boek.

Joseph Silvester is geboren op het Caribische, Britse, eiland Saint Lucia. Zijn vader werkt regelmatig in het verre Amerika om geld te verdienen voor het gezin.
Joseph zit niet stil, geld verdienen, dat is wat hij wil en waar hij ook goed in is, 2 jaar na het overlijden van zijn moeder gaat hij op reis. Hij wil naar Amerika, zijn vader opzoeken en daar werk vinden.
Geld om in een keer de oversteek te maken heeft hij niet, via allerlei tussenstops op andere eilanden en even zovele baantjes lukt het hem om eindelijk naar Amerika te kunnen.
Zo moet hij op een plantage te kleine bananen uit de partijen sorteren, deze koopt hij op voor een paar centen en verkoopt ze op de markt met een mooie winst.

Joseph reist met de Red Star Lijn naar Antwerpen, vanwaar hij al snel naar Amsterdam door gaat.
Hij verkoop staand op een zeepkistje, tandpasta, iets totaal nieuws in Nederland.
Hij trekt als standwerker door Nederland met zijn Babajaba tandpasta, Menthol keelpastilles en hoofdpijnpoeders.
In Amsterdam leert hij ook de mooie Roosje Borchert kennen, mannequin, dochter van de grootste bakkerij uit het Overijsselse Hengelo.

Als hij een tijd later naar Hengelo komt als standwerker, is dat groot nieuws, een neger, nee, dat hebben ze nog nooit gezien.
En als dan ook nog blijkt dat Joseph en Roosje elkaar kennen…

De relatie houdt stand, ze trouwen en Joseph’s handel in tandpasta, keelpastilles en hoofdpijnpoeders loopt in eerste instantie goed tot andere fabrikanten ook tandpasta op de markt brengen.
Konijnen-fokken, dat is waar hij handel in ziet, zowel het vlees, als de vacht leveren goed geld op.

Tot de 2e wereld oorlog uitbreekt, uit pure liefde voor elkaar besluiten ze voor de veiligheid van Roosje te scheiden, immers, Joseph heeft de Britse nationaliteit. Niet lang daarna wordt hij opgepakt en moet hij naar ene kamp aan de kust waar meerdere buitenlanders “verblijven”. Streng is het daar echter allerminst. Na een paar maanden wordt hij weer vrij gelaten en komt Joseph weer naar Hengelo.
De jaren daarna gaat het met zijn gezondheid echter steeds slechter, als hij op een dag achter een paar kwajongens aan rent, zakt hij in elkaar, hartproblemen. Uiteindelijk overlijd hij op 64 jarige leeftijd, met Roosje aan zijn zijde.
Ze zet alleen het bedrijf voort.

Met een lach en een traan gelezen heb ik het boek gelezen.
De eerste paar bladzijden moest ik echt wennen aan de schrijfstijl, het leek er in eerste instantie op dat het een droge opsomming van feiten zou zijn. Niets is echter minder waar, al snel had ik grote moeite om het boek weg te leggen.
Ook de mengelmoes van Engels en Nederlands/Hengeloos van Joseph is prima verwoord.

5***** geef ik dit super mooie levensverhaal van Joseph ‘Menthol’ Silvester.
Een mooi kijk in de geschiedenis en de levensverhalen van deze 2 mensen.