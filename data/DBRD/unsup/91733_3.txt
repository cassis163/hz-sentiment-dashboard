Oskar, huurmoordenaar van beroep en op zoek naar de moordenaar van zijn gezin, wordt ingelijfd door Fey en zijn groep van mentalisten en gaat bij hen in training om de machten van de vierde dimensie te beheersen en te gebruiken. Alles veranderd als hij hoort dat hij de uitverkorene is van Lucifer. Maar niet alles gaat zoals het gepland staat...

Tim zet een vlot geschreven verhaal neer, Hij mengt religieuze geschiedenis, suspense en Horror door elkaar in een goed verteerbare hap. Het verhaal kan zo een lange aflevering van Supernatural zijn. En dit is ook het euvel van het verhaal. Het is licht verteerbaar, maar had hier en daar wel wat meer diepgang gemogen. Meer uitgewerkt in verhaallijnen, karakters en wereldopbouw.

Dit boek is een aanrader als je een aantal uurtjes onbezorgd leesplezier wilt hebben.