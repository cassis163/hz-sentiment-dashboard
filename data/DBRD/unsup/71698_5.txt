Wat is dit een mooi boek! Het is lekker dik, maar ik heb het in een ruk uitgelezen. Je kunt het gewoon niet wegleggen. Net wanneer je denkt dat je weet hoe het verder zal gaan, gebeurt er iets mega-onverwachts. Hele leuke wendingen!

Ik kende Wendy Louise van haar blog. Die zijn hilarisch grappig en soms zeer kwetsbaar en gevoelig. Dit boek bevat beide elementen.

Ik las ergens dat de wens van Sara ooit Wendyâ€™s eigen wens was. Dat merk je! Het lijkt wel of je haar dagboek leest.
En hoe ze Mallorca beschrijft! Ik denk dat ik daar maar eens op vakantie ga volgend jaar zomer.

Ik zou dit boek zeker aanraden. Het is geen doorsnee feelgood roman. Superorigineel onderwerp, goede humor en lekker janken. Wat wil je nog meer? Meer Wendy Louise!