In de macht vind ik de verschillende karakters duidelijk tot uiting komen.
Zijn voldoende uitgewerkt naar mijn mening. Alleen zou ik gekozen hebben voor
Fenny als aanspreektitel en niet als "Folman". Dit komt nogal mannelijk over.
Het is wel in de politiewereld maar toch!. Wat ik bijzonder leuk vind is, dat het
zo menselijk over komt dat de "nieuwe" inbreng van de ingeleende rechercheur niet op prijs wordt gesteld en gezien wordt als een vreemde eend in de bijt.

Ik had bij de naam Ed van Eeden geen enkele verwachting. Had zelfs nog nooit van hem gehoord.
Maar hij heeft mijn verwachtingen waar gemaakt. Heeft een fijne schrijfstijl, eenvoudig, niet al teveel personages
door elkaar laten lopen en gekozen voor een mix van criminaliteit/politiewerk en politiek. In het begin nogal eens gedacht van welke rol zouden de politici hierin toch spelen, maar naar gelang het boek vorderde werd het me toch wel duidelijk dat er wel degelijk een verband was. Ga zéker nog meer boeken van deze auteur lezen. Hij boeit me.

De lijn zit goed in het verhaal en blijft tot het einde raadselachtig en spannend wie nou de dader zou kunnen zijn.
Zeer verrassend was te lezen dat er tóch nog iets ernstigs ging gebeuren met een collega rechercheur. Ik had zéker gedacht dat het tot een goed einde zou komen voor hem. Dit is wél specifiek en komt niet zoveel voor.
Om het geheel met de strijd van de verkiezingen te mengen maakt het verhaal zeer afwisselend. Nu was het Utrecht, maar had ook Maastricht kunnen zijn. De strijd wordt overal gestreden.

Maar dit boek heeft zéér aan mijn verwachtingen voldaan. Ik geef het zeker vier sterren.