Peachez, een romance van Ilja Leonard Pfeijjfer is een literaire roman die is genomineerd voor de Libris Literatuurprijs. Deze shortlistnominatie is in mijn ogen volledig terecht. In deze roman maak je als lezer kennis met een professor die op een dag een mailtje ontvangt. Hij reageert hierop en zo ontstaat een liefde tussen hem een meisje aan de andere kant van de wereld. De professor is helemaal in de zevende hemel en beschrijft in deze roman hoe pure liefde voelt.
In een literaire stijl vol verwijzingen naar oude Latijnse dichters en schrijvers neemt Pfeijjfer je mee doorheen het verhaal. Toch blijft het boek leesbaar voor iedereen en ga je zo diep als je zelf wilt. Verder blijven er elementen die je verrassen waardoor je steeds maar wilt blijven verder lezen. Het verhaal draait om de professor, je krijgt een goed zicht in zijn karakter en gedachtegang. Echter andere personages krijgen amper tot geen uitwerking, noch diepgang.
De verhaallijn, gebaseerd op een waargebeurd verhaal, blijft dan weer wel pakkend en origineel. En het onverwachte einde maakt dat het boek nog wel even blijft nazinderen. Verder is het verhaal goed geschreven en is geen enkel woord er te veel aan.
Daarom krijgt Peachez, een romance van mij vier sterren waardoor het een mooie kanshebber is voor de Libris Literatuurprijs.