Als kind kreeg ik een keer op een braderie drie bandjes van de tekenfilmserie van Alleen op de wereld. Deze zijn werkelijk helemaal grijsgedraaid.
Later wilde ik dit boek lezen. Ik was helemaal ontroerd door dit prachtige boek. De ontdekking van Remi dat hij een vondeling was, het feit dat hij verkocht werd door zijn pleegvader aan Vitalis. Het rondtrekken met Vitalis en de dieren. De dood van twee honden - Dolce en Zerbino en het aapje Joli-Cour. Later verloor Remi ook Vitalis. Hij werd opgenomen door een familie, maar moest hen later ook weer verlaten. Hij trekt er weer op uit, dit keer samen met Mattia en vind uiteindelijk zijn echte familie terug.
Dit verhaal heeft veel indruk op me gemaakt. Ik kan helemaal inleven in de belevenissen van Remi. Het verhaal is in de ik-vorm - door Remi als volwassene - geschreven. Maar hij verraadt nergens wie zijn werkelijke familie is.
Om de zoveel keer herlees ik het boek weer eens en ontdek dat weer andere dingen. De werkelijke identiteit van Vitalis. Ik blijf van het boek genieten. Dit boek is zeker een aanrader om te lezen. Zeker omdat het tot het einde toe spannend blijft wie nu de werkelijke familie van Remi is.
Een prachtige klassieker.