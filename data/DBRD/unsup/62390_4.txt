Cara haar leven verandert als ze op een avond naar een feestje gaat en verminkt wordt. Ze wordt overgoten met een zuur dat niet veel overlaat van haar mooie uiterlijk. Cara verblijft in het ziekenhuis om te herstellen van haar fysieke verwondingen. Emotioneel en mentaal heeft deze aanslag echter ook een serieuze impact op haar. Haar moeder, Daphne, schakelt de psychologe Kathleen in om haar te ondersteunen. Cara voelt zich alleen en vraagt zich af of het nog zin heeft om te blijven vechten. Kan Kathleen haar overtuigen om door te zetten? Wie zit er achter deze aanslag?

Anja Feliers slaagt er opnieuw in om een spannend verhaal te schrijven. Dit is haar vijfde thriller. Zuur gaat opnieuw over psychologe Kathleen Verlinden. Haar dochter Julie groeit verder op. Ondertussen heeft zij ook nog steeds een relatie met Lucas. In dit boek kom je meer te weten over haar verleden. Zij gaat op zoek naar antwoorden op vragen die ze steeds uit de weg ging.

Het boek is opgebouwd uit korte hoofdstukken. Het verhaal is spannend en goed opgebouwd. Je leeft mee met de strijd die Cara dag in dag uit levert. Je zoekt samen met Kathleen naar antwoorden. Je ontdekt waarom Daphne zo streng is voor zichzelf en voor anderen. EÃ©n minpuntje, jammer van de zinsconstructies die niet altijd kloppen.