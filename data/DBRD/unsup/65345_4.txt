Ik dacht dat er na het verhaal van Bella en haar vampier geen vampier boek mij op die manier kon pakken. Maar nadat ik de eerste hoofdstukken van Violet, heldin van de duisternis had gelezen dacht ik, volgens mij moet ik mijn mening herzien. Violet is een 17 jarig meisje wat opgroeid in London. Ze heeft net een gebroken hart opgelopen door Joel. Haar vriendin wil met haar uit maar komt niet opdagen bij het afgesproken punt. Op het moment dat Violet haar vader wil bellen om haar op te halen wordt haar telefoonsignaal gestort en gebeurd er vanalles om haar heen. En vooral dingen die ze niet kan plaatsen. En ze wordt dan ook nog eens gekidnapt naar een landgoed vol met vampieren.
De verhaallijn is goed opgebouwd. De kant van Violet en van Kaspar worden om beurten in een hoofdstuk belicht. De visioenen, dromen en acties worden zo opgebouwd dat er constant een spanningsopbouw is. Ik ben enthousiast. Dit boek is eigenlijk 4 en en halve ster waard. Helaas kunnen we binnen het systeem van Goodreads geen halve sterren geven. De schrijfster Abigail Gibbs (1994) studeert Engels aan Oxford University en werkt aan het tweede deel van Heldin van de duisternis. Heel benieuwd naar dit volgend deel. Wie weet krijgt die wel 5 sterren.