“De Dochter” is de tweede thriller van de Nederlandse auteur Linda Bruins Slot. Eerder schreef zij columns over moederschap en het boekje “Tussen pumps en pampers”.

De tweeling Sofie en Laura zijn op jonge leeftijd hun moeder verloren en vader Ronald stond alleen in de opvoeding van zijn beide dochters. Sofie is zich steeds meer verantwoordelijk gaan voelen voor haar zusje en vader. Als zij dan op een ochtend thuis gebeld wordt dat haar vader slachtoffer is geworden van een bruto overval ’s nachts in eigen huis, staat de wereld van Sofie op z’n kop. Vader ligt zwaar gewond in het ziekenhuis. De nieuwe partner van vader, Yvonne, is spoorloos verdwenen. Vader weigert te vertellen wat er precies is gebeurt en waar naar de overvallers in huis op zoek waren. Heel veel vragen en weinig antwoorden. Gelukkig leert Sofie in het ziekenhuis een jonge man kennen, Ramon, bij wie ze steun ervaart en waarbij ze zich wat kan onttrekken aan de zware verantwoordelijkheid die ze voelt ten op zichten van haar vader en zusje. Langzaam aan wordt het duidelijk dat er een groot geheim hangt rondom het sterven van moeder tijdens de geboorte van een zoontje.

Genoeg ingrediënten om een spannende thriller te schrijven. Helaas komt het verhaal niet helemaal uit de verf. Te veel toevalligheden en herhaling van zetten maken dat het boek wat ongeloofwaardig overkomt. Het mist de diepgang in karakters en verhaal, om het boek een psychologische thriller te noemen. Stel je je verwachtingen niet te hoog, dan heb je een aardig boek voor wat aangename uurtjes leesplezier. Met name het laatste gedeelte van het boek maakt het lezen zeker de moeite waard. Vandaar dat ik het boek beoordeel met 3***