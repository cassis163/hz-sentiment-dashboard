Faking it behoort tot de trilogie van Cora Carmack, Losing it, Faking it en Finding it.
Dit review is compleet uit een perspectief van iemand die nog nooit eerder een boek van Carmack heeft gelezen en dus ook niet het eerste deel. (Losing it)

Het begin van het boek was naar mijn mening voorspelbaar, waardoor mijn motivatie om het boek te lezen een beetje om laag ging. Ik begon eenmaal op gang te komen en vervolgens wilde ik het boek maar niet neerleggen, dit kwam vooral door de manier waarop het geschreven is. Je leest het boek vanaf ieders perspectief, waardoor je verder wil lezen om te weten wat de ander denkt, voelt of toch eigenlijk had willen zeggen.
In het middenstuk draaiden de personages steeds om elkaar heen, werd het een beetje langdradig, traag en af en toe weer voorspelbaar. Op het einde werd het verhaal snel 'afgesloten', naar mijn mening afgeraffeld, maar dit zou kunnen komen doordat het boek een volgende deel heeft.

Verder een goed romantisch boek, leuk voor tussendoor! En voor iemand die het vorige deel niet gelezen heeft is het boek prima te volgen, ik heb alles kunnen begrijpen.