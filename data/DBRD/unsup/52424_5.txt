Het is een boek wat ik misschien niet zo snel gepakt zou hebben, als ik niet de hele serie bij een kennis in de kast zag staan. Toen ik eenmaal deel 1 verslonden had, volgde de rest al snel. In mijn twee weken duurende zomervakantie las ik deel 2 en 3, en inmiddels ben ik in deel 6. Nu even een pauze, je wilt ook wel eens wat anders, en niet alle van de meer dan 6000 bladzijden zijn interessant. Maar wat mij betreft toch een aanrader als je zin hebt in lekker lang lezen, en je verliezen in een verhaal. Het speelt in Schotland in een tijd dat de Schotten nog in clans leefden, en in voortdurende strijd waren tegen Engeland. Historisch feiten kloppen, en het verhaal is meer dan onderhoudend. Ik moest denken aan "de stam van de holebeer". Hoewel heel anders heeft het qua leeservaring wel iets vergelijkbaars.

De serie op netflix is ook zeer de moeite waard.