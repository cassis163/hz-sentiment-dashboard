Ik mocht Liefde op Lowlands alvast vooruitlezen, en wát ben ik blij dat ik het heb gedaan.

In Liefde op Lowlands volgen we een (fictieve, en dat is echt heel jammer!) band , Dark Mist Rising. Ze mogen op Lowlands spelen.
Wat zo goed is aan deze verhalen, is het feit dat ik eerst dacht: Hoe wil je in godsnaam die verhalen interessant houden, als het allemaal op Lowlands speelt?

Lily Frank en Roos Hart zijn er tot mijn verbazing meer dan in geslaagd. Ik ben nog nooit op Lowlands geweest maar ik kan me helemaal voorstellen dat het zo gaat en uitziet als zij het beschrijven. Hoewel het vijf losse verhalen zijn sluiten ze naadloos op elkaar aan en worden gebeurtenissen en dingen die je je in deel 1 afvraagt in een volgend deel uitgelegd. Briljant gedaan!

Er zitten leuke referenties naar Disney in, naar andere boeken(reeksen) en ik heb er zo van genoten dat ik echt niet blij was toen ik het boek uit had. Ik wil meer Olaf en Dore, want ze zijn zo leuk samen! Ik wil weten wat Ka nog meer uitvreet met Janus, als wij er niet bij zijn. Ik wil weten hoe het Zeb en Alice verder vergaat, want hun verhaal is nog lang niet af, en ik wil zeker weten veeeeeeeeeeeeeel meer Pandora, want haar verhaal is helemaal verfrissend en vernieuwend en I LOVE IT! Oh ja, en dan vergeet ik helemaal Duncan nog.
Als DMR een bestaande band was, dan hadden ze nu in mij een fan erbij.

Levensechte personages, verhaallijnen om van te smullen,goed gedoseerde erotiek en een heerlijk 'sfeertje' door het boek heen.

Ik kan vanuit mijn tenen zeggen dat dit het beste is dat ik ooit van Lily Frank heb gelezen, en dat Roos Hart zichzelf overtroffen heeft dit keer. Het heeft dan wel ruim drie jaar geduurd, maar nu het er eindelijk is kan ik maar één ding erop zeggen: KOOP HET EN LEES HET! Je zult ervan smullen! Het was het wachten meer dan waard!