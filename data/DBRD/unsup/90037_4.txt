'De Twaalf' is het vervolg op 'De Oversteek' en gelijk aan het begin van het verhaal is het duidelijk dat het lezen van deel één onmisbaar is om deel twee te kunnen volgen. Het boek gaat terug in de tijd en Cronin laat hierin heel mooi zien, hoe verschillende mensen omgaan met de uitbraak van het virus en hun hang naar overleving. Voor wie bekend is met The Walking Dead is dit vervolg het best te vergelijken met het verschil tussen 'The Walking Dead' en 'Fear the Walking Dead'. De lezer leert hierbij nieuwe personages kennen, die vast blijven houden aan hun rituelen of juist vluchten in hun fantasieën. Zo krijg je nog beter een beeld van de wereld wat is ontstaan na de uitbraak van het virus. Het gevaar is wel dat na de introductie van nieuwe personages, de hoeveelheid je een beetje gaat duizelen. Wie was wie ook alweer? Cronin heeft hierin een geweldig hulpmiddel gemaakt want achterin het boek staat nog even een samenvatting van alle personages. De schrijfstijl van het boek is toegankelijk waarbij Cronin, in tegenstelling tot het vorige deel, minder gebruik maakt van lange zinnen. Dit gaat misschien hier en daar ten koste van de poëtische zinsopbouw maar deze schrijfstijl werkt wel goed om de spanning constant in het verhaal te houden. Wat hieraan ook bijdraagt is de afzonderlijke delen waar het vuistdikke boek (over de 600 bladzijden) in verdeeld is. Waar het boek in eerste instantie lijkt te bestaan uit afzonderlijke verhalen, blijkt dit aan het eind van het verhaal simpelweg een legpuzzel te zijn geweest. De lezer moet simpelweg de puzzelstukjes in elkaar leggen om uiteindelijk de uiterst spannende en verrassende conclusie te lezen. Wel blijven we nog met wat vragen achter: Want wat is er toch gebeurd met Danny?