Een vlaag van waanzin

In deze thriller is het alsof je binnenstapt in het leven van een ogenschijnlijk gelukkig gezin. Maar al snel blijkt dat er toch wel heel wat mis is. De spanning wordt zo tergend langzaam maar doeltreffend opgebouwd dat je diverse hoofdstukken met ingehouden adem leest. Je weet dat het vreselijk fout zal gaan maar waarom? Ik voelde me een toeschouwer met jeukende handen, je zou willen ingrijpen, maar hoe? Overgeleverd aan de fantasie van de schrijfster, die deze keer waargebeurde feiten heeft gebruikt, is het alsof je op een filmset loopt waar dit verhaal tot leven komt. Alles wordt zo natuurlijk en subtiel beschreven, het is in veel scènes prachtig en gruwelijk tegelijk. Aan het eind bleef ik achter met het gevoel dat dit zomaar gebeuren, overal, bij iedereen……een beklemmend, angstaanjagend idee. Een verhaal over hoe echte liefde een regelrechte ramp wordt, perfect scenario voor een nagelbijtende movie.