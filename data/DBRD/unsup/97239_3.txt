Het hart en de moordkuil is een bijzondere literaire thriller. Het beschrijft de wereld vanuit de ogen van de 15 jarige Louise. Als haar vader in het ziekenhuis wordt opgenomen voor een harttransplantatie, blijft ze alleen thuis achter. Ze wordt heen en weer getrokken tussen twee verschillende werelden: Aan de ene kant als volwassene belast met alle huishoudelijke zaken en de zorgen om haar vader (en de dreigbrief die ze vindt), aan de andere kant een jonge puber die de liefde ontdekt. Nadat haar vader thuis komt krijgen ze bezoek van een maatschappelijk werkster en neemt het verhaal een heel onverwachte vlucht.
Het is een makkelijk te lezen verhaal dat ik als boekhandelaar net zo goed bij de cross-over als bij de spannende boeken neer zou zetten.