Ik zal jullie de inhoud van dit boek besparen. Die is reeds in de samenvatting en
recensies uitgebreid aan bod gekomen. Hierbij dus “mijn “ beleving van dit boek.
Het is een héél apart boek dat je laat duizelen van de ene naar de andere uitgeverij.
De uitgever Rob van Gennep is een druk baasje geweest en in de jaren zestig – zeventig, druk doende om de turbulente tijd zo goed mogelijk te besteden.
Deze Wassenaarse “jongen”, heeft bergen werk verzet en helaas wel héél erg vroeg overleden aan de ziekte ALS. Hij is maar 57 jaar geworden geloof ik.
Hij was een sociaal werkgever maar ook door bepaalde mensen verfoeid en gevreesd.
De schrijfster Geke van der Wal heeft véél spitwerk verricht om deze biografie te schrijven, en wel op zó een manier dat alle items volledig worden uitgediept. Elke nieuwe uitgeverij, nieuwe boekwinkel, samengaan met anderen, vriendschap en erotiek komen vrij uitgebreid aan bod.
Het boek heeft mij geboeid, zonder meer. Rob van Gennep is een zéér markant figuur, die verrassend goed door Geke van der Wal is omschreven.