Alweer het zesde deel uit de Helen Grace serie waarin het concept hetzelfde is gebleven. Korte hoofdstukken, veel actie en weinig diepgang van de personages. Maar wat zijn ze heerlijk om te lezen! Ook nu is het weer een echte page turner.

Helen zit op een plek waar ze niet wil zitten, namelijk in de gevangenis. Ze zit er in afwachting van haar proces. Als ex-politie inspecteur is ze de gebeten hond, ze zit tussen gevangenen die haar maar al te graag een lesje willen leren. De spanning in de gevangenis wordt alleen maar groter als een mede gevangene in haar cel wordt gedood en verminkt. En het blijft niet bij dat ene slachtoffer. Helen zou Helen niet zijn als ze niet op zoek zou gaan naar de dader. Dit met gevaar voor eigen leven.
Intussen is buiten de gevangenis alleen haar vriendin en ex-collega Charlie Brooks overtuigd van de onschuld van Helen. Zij zet alles op het spel om de echte waarheid boven tafel te krijgen en Helen van alle blaam te zuiveren.

Zeer geslaagd en spannend! Arlidge blijft van een hoog niveau.