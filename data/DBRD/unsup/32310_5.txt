Jonathan is op het laatste moment wegens gebrek aan bewijs vrijgesproken van kindermisbruik. Ook de reeds in het voorstadium opgestarte TBS komt daarmee te vervallen. Gewapend met zijn werkboek en stellige overtuiging dat hij met hard werken een beter mens wordt, gaat hij terug naar huis, naar zijn moeder. Elke dag maakt hij trouw oefeningen uit het werkboek en herhaalt wat hij heeft geleerd. Het blijkt moeilijk zijn hoofd en lichaam te ontspannen. De verzengende zomerhitte maakt het er niet makkelijker op. Maar hij z√†l een beter mens worden. Als hij vervolgens in contact komt met het buurmeisje, is het aan hem het geleerde in praktijk te brengen en zijn seksuele driften om te buigen. Het wordt een eenzame strijd met een sterk hellend vlak. En dan die hitte die alles nog ondraaglijker maakt.... Hoe zal dat aflopen?

Een knappe debuutroman van Inge Schilperoord, zelf forensisch psycholoog. Ze stelt de lezer in de gelegenheid een idee te krijgen van de binnenwereld van een pedofiel. En echt, dat is een wereld om niet jaloers op te zijn.