Een verhaal waarin veel emoties aan bod komen: liefde, verdriet, boosheid, onzekerheid, angst, schaamte... Een mooi verhaal, waar je de rust voor moet nemen om het te lezen en op je in te laten werken.
Het verhaal is vanuit twee perspectieven geschreven. Het ene personage leest makkelijker dan het andere. In het begin stoorde ik mij aan de schrijfstijl van een van de twee perspectieven, maar later realiseerde ik me dat de schrijfstijl exact overeenkomt met de gemoedstoestand van het perspectief. Heel knap gedaan! Sommige passages hadden wat mij betreft iets ingekort kunnen worden, maar ik heb van begin tot het einde genoten van dit boek. En hoe vaker ik aan het verhaal terugdenk, hoe mooier ik het ga vinden.