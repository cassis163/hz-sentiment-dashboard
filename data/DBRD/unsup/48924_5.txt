Dit boek is het eerste deel van een fantasy-trilogie voor de jeugd van 12 jaar en ouder.
Het verhaal gaat over de elf jarige Justin Daly, die met zijn ouders in het dorpje Yougian woont. Op een avond vinden ze een verwilderd meisje voor hun deur, die alleen nog maar weet dat ze Allyn heet en uit de Kristalbergen komt. Ze blijft bij de familie Daly wonen en er ontstaat een band tussen Justin en Allyn en James, Justins beste maar wel verwaande vriend.
Sinds de komst van Allyn gaan de meisjes zich ineens raar gedragen. Allyn komt erachter dat ze bepaalde magische krachten heeft. Deze krachten heeft ze nodig om Yougian te beschermen tegen een komende dreiging.
Een paar jaar later, al het drietal in de stad op school zit, komt de relatie tussen de jongens in gevaar omdat ze beide gevoelens koesteren voor Allyn. Allyn komt erachter dat steeds meer duistere figuren van haar gave weten.
Ondertussen is er een andere ramp: Een sage uit het verleden is werkelijkheid geworden .Morag de laatste der harpijen wil Allyn, omdat zij samen een gruwelijk verleden hebben. Morag maakt veel slachtoffers in Yougian. Kan ze op tijd gestopt worden ?
Het verhaal leest als een trein, maar ik zou niet kunnen zeggen of het ook zo door jonge lezers ervaren wordt. Vanaf het eerst moment wordt je meegetrokken in het verhaal van Justin en Allyn. Je groeit als het ware een paar jaar met hen op en maakt alles mee wat tieners ook meemaken zoals opgroeien, gevoelens en liefde. Je kan je goed verplaatsen in de personages en dus meeleven en meevoelen als Justin of Allyn.
Het verhaal heeft korte, chronologisch opgebouwde hoofdstukken. De spanning naar het plot wordt goed opgebouwd tot het allerlaatst. Het is een verrassend eind, althans ik had het zo niet bedacht. Het is een goed eind en ondanks dat het her eerste deel is,is het wel een afgerond geheel. Zeer boeiend en spannend verhaal.
5 sterren.