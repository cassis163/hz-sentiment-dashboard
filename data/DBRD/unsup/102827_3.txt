Leugens begint met een fikse trigger en je wordt vervolgens in de ik-vorm meegenomen in het leven van Joe. Hoe een dikke week op een mensenleven alles kan veranderen en hoe!

Het begint allemaal eenvoudig en het leest dan ook bijzonder vlot weg. Joe is erg lief ook en stukje bij beetje, dingetje voor dingetje, wordt het allemaal steeds beroerder voor Joe. Het lijkt allemaal verklaarbaar, althans, hij wil het allemaal kunnen verklaren en als lezer ga je daar natuurlijk net wel of niet in mee. Twijfel is gezaaid maar als lezer twijfel je niet aan het gegeven dat dit geen goede kant op gaat. Vooral het stukje internet terreur wordt briljant verwerkt in dit alles, het is actueel en heel aannemelijk.

De stijgende lijn met betrekking tot spanning is een leesfeest, al is dit voor Joe vooral een dalende lijn. Wat een draaikolk van leugens en bedrog. Joe verandert dan ook zienderogen, gaat steeds een stukje anders reageren ook en dat is leuk en pakkend.

Je vraagt je af hoe dit zal eindigen en dan komt Logan met een einde waar ik zelf aan dacht en zo niet op gehoopt had. Daar gaat het van aannemelijk naar het is te vergezocht. De spanning en vaart blijven aanwezig en alle draadjes worden verder netjes aan elkaar geknoopt. Al met al gaf dit boek een heerlijk aantal uren leesplezier, geen hoogvlieger voor mij, maar een prima boek.

Conclusie:

Schrijfstijl: 3.5

Spanning: 4

Leesplezier: 3.5

Plot: 3

Psychologie: 3.5

Originaliteit: 4

7/10 oftewel drie en halve sterren voor Leugens.

Karin Meinen-Samenlezenisleuker