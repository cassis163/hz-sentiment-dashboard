“Houd de tissues bij de hand en laat je meeslepen door dit ontroerende verhaal.”. De woorden op de achterkant van het boek zijn typerend voor het meeslepende verhaal. In deze recensie ga horen over: de inhoud, droevigheid, spanning en de schrijfstijl van Hector Malot. De jeugdroman is al sinds de uitgave in 1898 een “must-read”. Moet je, bijvoorbeeld voor school, een boek lezen. In deze recensie lees je waarom dit boek voor jou af of aan te raden is.

Alleen op de wereld is sterk opgebouwd en heeft een kloppende verhaallijn. Het verhaal begint als hij wordt verkocht aan een muzikant, terwijl hij het zo goed had bij zijn pleegmoeder. Tijdens de ellenlange trektochten door Frankrijk wordt Rémi beproefd door het verlies van vrienden en bondgenoten. Als hij, na lang rondtrekken, een veilige slaapplek vindt, moet hij het noodlottig verlaten. De zorgen van Rémi stapelen zich op als er tekenen zijn van zijn biologische familie, die hem graag terug wil zien. De voortdurende beproevingen zorgen dat je helemaal in het verhaal verzeild raakt.

De droevigheid speelt in het boek ook een belangrijke rol. Rémi’s leven krijgt een bizarre wending wanneer hij gescheiden wordt van zijn pleegmoeder. Het leven bij de rondtrekkende muzikant gaat niet over rozen, de kilometers lange dagtochten vallen hem zwaar. Ook het verlies van dierbaren is moeilijk voor de vermoeide jongen. Er gaat voor hem geen nacht voorbij zonder in tranen uit te barsten. Neem Joli-Coeur, het eigenwijze aapje. Eenmaal gehecht aan het diertje sterft het aan een longontsteking. Na vele van deze gebeurtenissen zul je het boek toch even moeten wegleggen vanwege tranige ogen.

In het leven van de zwerver is de spanning soms om te snijden. Je hart klopt in je keel (wat biologisch gezien niet mogelijk is) als het leven van Rémi op het spel staat. Rechtszaken waardoor Rémi zijn meester kan kwijtraken en alleen op de wereld dreigt te komen staan. De aanhoudende zorg of je genoeg te eten en drinken hebt om te blijven leven. Geen vaste slaapplaats om de snijdende nachten in Frankrijk te overleven. Doordat het leven van Rémi zoveel zorgen kent, voel je de spanning die hij heeft zelf ook heeft.

Het boek is door de spanning en droevigheid niet alleen interessant, maar leest ook vlot weg. Het boek maakt gebruik van korte zinnen, weinig moeilijke woorden en blijft niet te lang hangen in een gebeurtenis. Als er bijvoorbeeld iemand gestorven is, hoor je daar in het volgende hoofdstuk niks meer over. Wat opvalt aan de hoofdstukken is de lengte: kort en zonder overbodige, uitgebreide beschrijvingen. Als je een middag gaat zitten, lees je het boek zo uit.

Een puntje van kritiek vind ik de wending in het verhaal. Op het einde komen de biologische ouders plotseling om de hoek kijken, terwijl je in de rest van het verhaal niks over hen hoort. Toch is de verhaallijn sterk en doet dit geen afbreuk aan de rest van het verhaal. Al met al is het boek droevig, spannend en ontroerend. Het boek geef ik als cijfer een 9, omdat de verhaallijn sterk is. Wil je een goed boek lezen? “Alleen op de wereld” is een echte aanrader!