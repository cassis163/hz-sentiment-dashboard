Het boek is aan te bevelen als je van schitterende omschrijvingen houdt. Gedachten en gevoelens van de beide hoofdpersonen worden bijzonder helder, soms wat filosofisch neergezet. Logos en eros krijgen in dit verhaal ieder een personage tot hun beschikking. Een tijdloos gegeven, het boek is in 1930 geschreven, maar leest als een hedendaags boek. Op een toegankelijke manier laat Hesse je stilstaan bij thema's als leven en dood, binding en onthechting en natuurlijk de vriendschap tussen de twee mannen die een rode draad vormt in het gehele verhaal.