Titel De Uitverkorene
auteur Igor Znidarsic
Uitgeverij Karakter uitgevers BV
ISBN 9789045213170
genre thriller
uitgifte datum mei 2018
pagina's 334

Hendrik Wortelboer groeit op in een streng gelovig gezin, waarvan de vader met harde hand regeert over zijn kinderen. Als Hendrik oud genoeg is gaat hij studeren en geeft hij het geloof op. Hij wordt pas gelukig als hij Olivia tegenkomt. Ze trouwen en krijgen twee kinderen. Ze hebben een gelukkig huwelijk en Hendrik is dol op zijn gezin. Hendrik wordt echter ernstig ziek en kijkt de dood in de ogen. Hij keert zich tot God en smeekt om genezing. Het wonderlijke gebeurt, de medicijnen doen hun werk. Hendrik beschouwt dit als Gods werk en belooft alles te doen wat God hem opdraagt. Dat is het moment dat Olivia, die zelf niet gelovig is, en Hendrik uit elkaar groeien met een scheiding als gevolg. Hij blijft zijn kinderen regelmatig zien en is een goede vader.

In dezelfde periode hebben rechercheurs Bianca van Dijk en Joris Vischjager de leiding over een team die op onderzoek gaan naar de vermissing van Lizy Levevre. Dochter van een steenrijke zakenman. De dader eist een losgeld van ruim 1 miljoen euro voor elk van de ontslagen werknemers van het Levevre imperium. Na betaling wordt Lizy echter alsnog dood aangetroffen.
Niet lang daarna wordt in een flatgebouw een man gevonden die op gruwelijke wijze om het leven is gebracht. Het blijkt te gaan om een pedoseksueel die bekend is bij de politie.Op een dag wordt in een hotel het verminkte lichaam gevonden van een prostituee. Bianca en Joris gaan zich afvragen of er een serie moordenaar bezig is. Maar wat hebben deze moorden met elkaar te maken ?

Het boek bestaat uit vier delen. Het eerste deel gaat over de moorden die gepleegd zijn en het onderzoek naar de dader. In deel twee kom je er al snel achter wie de dader is en hoe hij tot zijn moorden komt. Deel drie en vier gaan afwisselend over het onderzoek van de recherche en de plannen van de moordenaar.
Door de korte hoofdstukken leest het boek lekker vlot. Enerzijds vond ik het erg jammer om al zo snel te weten wie de dader is, maar anderzijds zorgde dit er wel voor dat ik benieuwd was naar het verdere verloop van het boek. Het blijft dan ook spannend tot het einde.
Na de blindganger is dit de tweede thriller van Igor Znidarsic. Hoewel hij dit niet schrijft is het boek een opzichzelf staand deel van een serie over de rechercheurs Bianca van Dijk en Joris Vischjager. De auteur werd genomineerd voor de gouden strop 2017 en de Hebban thriller debuutprijs 2017. Igor Znidarsic heeft veel research gedaan voor dit boek. De muziek teksten en de vele bijbelpassages passen dan ook prima bij elkaar. Mede hierdoor geef ik dit boek 4 sterren. Ik ben dan ook heel nieuwsgierig naar een volgend boek.
Met dank aan Igor Znidarsic die dit boek beschikbaar stelde aan mij om te recenseren.
Recensent Wilma Kuijntjes.