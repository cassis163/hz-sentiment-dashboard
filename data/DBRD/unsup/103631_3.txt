Als Baantjer-fan ben ik ook begon aan de boeken van De Waal en Baantjer. Alhoewel Baantjer zelf niet meer meeschrijft aan de boeken, merk je toch dat zijn makkelijk leesbare schrijfstijl en de karakteristieke manier om een situatie neer te zetten goed over worden genomen. De Cock en Vledder zijn overgenomen door Opperdoes en Zijlstra, weer een rechercheursduo.

In dit boek gaat Opperdoes 's nachts een rondje wandelen, want hij kan niet slapen. Onderweg in de Jordaan ziet hij een , uit klei geboetseerd, hoofd staan tussen de beelden van Johnny Jordaan en de zijne. Aangezien het op het bureau niet erg druk is, en Opperdoes ge√Øntrigeerd is door het beeld, gaat hij toch op onderzoek uit. Er is op dat moment nog geen echte moord gepleegd, maar waarom staat dat beeld dan tussen de overleden zangers? Via via komt hij erachter wie het beeld zou kunnen voorstellen en blijkt deze man al 3 maanden verdwenen te zijn. Het onderzoek vind plaats in de Amsterdamse buurten, zoals ook de oude Baantjers dit hebben.

Het boek is goed geschreven en makkelijk leesbaar. De boeken zijn ook afzonderlijk te lezen en ze zijn iets minder voorspelbaar als de boeken van De Cock en Vledder; maar de oude Baantjer-stijl is wel behouden. Een goed boek voor als je eens iets makkelijker en snel wilt lezen. Het boek telt maar 160 pagina's en leest makkelijk, dus een middagje goed doorlezen en het is uit. Je bent ook zo weer in het verhaal vertrokken als je het boek even weg hebt gelegd. Daarom 3 sterren.