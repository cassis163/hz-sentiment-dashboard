Op Klompen door de Dessa
Hylke Speerstra is een Friese schrijver, die voornamelijk in de Friese taal publiceert.
In Op Klompen Door De Dessa beschrijft hij de verhalen en herinneringen van de mensen die, heel jong vaak nog, vlak na de tweede wereldoorlog naar Nederlands Indië weren gestuurd om daar de orde te herstellen. In werkelijkheid moesten ze echter proberen , vanwege economische belangen, Indië te behouden voor Nederland.
Jonge jongens nog, zoals deze jongens uit Friesland, die net de oorlog in Nederland achter de rug hadden en familie en vaak ook hun vriendin in de steek moesten laten om in Indië te gaan vechten.
Wat hen te wachten stond, wisten ze niet. Over wat ze ginds meemaakten, konden ze na terugkomst nauwelijks praten.
Hylke Speerstra is het gelukt, de mannen aan het praten te krijgen, hij heeft hun verhalen op een integere manier opgetekend, waardoor je een goed beeld krijgt van wat deze mannen hebben moeten meemaken.
De mannen zijn nu ver in de tachtig, de verhalen vaak schrijnend. Het ene verhaal lokt het andere verhaal uit. Oude wonden worden tijdens het vertellen alsnog geopend.
Het boek is eerst in de Friese taal verschenen en dan nu dus de Nederlandse druk.
Een boeiend boek , vooral voor de mensen die geïnteresseerd zijn in de politionele acties in voormalig Nederlands Indië.
Ik vond het een heel interessant boek om te lezen.
Het boek is ook nog eens geschreven met veel inlevingsvermogen en in een mooie, prettig leesbare schrijfstijl.