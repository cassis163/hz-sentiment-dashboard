Goed dat over dit onderwerp geschreven wordt en het meer in de openbaarheid komt. Er kan niet genoeg aandacht gegeven worden aan vrouwenhandel en loverboy's en de berechting hiervan. Moedig om het te vertellen en op te schrijven.
Het verhaal krijgt vorm via dagboekfragmenten van het slachtoffer en vragen en commentaar van de auteur zelf. De vragen die zelf in je hoofd op kunnen komen zoals: waarom ga je niet bij zo'n man weg? Waarom laat je het gebeuren? worden door de schrijfster aan het slachtoffer gesteld. De schrijfstijl verandert gedurende het boek van vrij afstandelijk en koel naar meer betrokkenheid. De schrijfster geeft ook aan in het verhaal dat het begin van de samenwerking vrij koel en afstandelijk was. Makkelijk leesbare schrijfstijl, waardoor het boek mogelijk door een breed publiek gelezen kan worden.