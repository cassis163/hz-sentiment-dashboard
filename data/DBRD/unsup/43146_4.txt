Flora is na de begrafenis van haar moeder op het eiland Mure (dat een Schots verzonnen eiland is) naar Londen vertrokken. Haar moeder wilde graag dat ze op andere plaatsen dan op het eiland Mure zou wonen. Maar is ze niet deels gevlucht? En doet ze het alleen om haar moeders wens uit te laten komen of wil ze het zelf ook?
In Londen werkt ze op een juristenkantoor en is smoorverliefd op haar norse, lompe, maar ook erg knappe baas. Op een dag komt de Amerikaan Colton die het kantoor in de arm neemt voor een klus op het eiland Mure: hij is daar een hotel aan het bouwen maar er zijn plannen dat daar nu net een windmolenpark in de zee geplaatst zal worden Hij wil dat Flora voor hem komt werken omdat zij van het eiland komt en dus de mensen zou kunnen bepraten.
Met tegenzin gaat ze terug naar Mure waar ze bij haar vader en broers op de boerderij zal verblijven. Dat loopt allemaal nogal stroef. Zullen ze weer als familie met elkaar om kunnen gaan? En wat is er nu daadwerkelijk gebeurd in het verleden dat FLora helemaal niet meer terug naar huis wilde?
En dan hebben we nog een paar mannen die erg in Flora ge√Ønteresseerd zijn. Zit er een kandidaat voor haar tussen?

In het begin moest ik heel erg moeite doen om in het verhaal te komen, maar eenmaal op een derde van het boek las het als een trein en heb ik genoten van een heel erg fijn verhaal dat makkelijk weg las. Het liet mij met een heerlijk gevoel achter :-)