Het verhaal is in heldere zinnen en prachtige taal geschreven. De personen worden sterk getypeerd, je ziet ze voor je staan! Geregeld staan er prachtig beeldspraken in.
In dit vlot leesbare boek is het leven beschreven van een rechter: Edward of Eddie Feathers, of nog beter Old Filth! Het verhaal wordt niet chronologisch verteld, je keert via flash-backs het verleden stukje bij beetje kennen.
Edward is als kind geboren uit Britse ouders in Raj: het Verre Oosten, het Brits Indië van destijds. Veel ouderliefde heeft hij niet gehad. Zijn moeder overleed na drie dagen in het kraambed, zijn vader was niet in staat liefde te geven : hij had een shell shock opgelopen in de 1e Wereld Oorlog.
Hij werd tot 4½ jaar opgevoed door Ada, het 13 jarige oudste dochtertje van de zoogster, in de kampong. Dit is de enige periode in zijn leven dat door liefde wordt getekend. Na deze 4½ sprak hij enkel Maleis. Tante May hoort ook dat pa niets doet aan de opvoeding. Zij wil hem meenemen, hij moest een half jaar Engels leren om naar Engeland te kunnen gaan voor zijn verdere opleiding. Jij moet dat regelen, zegt ze tegen pa Feathers. Tante May ( van de missie) brengt hem daar naartoe. Dat is een taak die eigenlijk bij de vader hoort, maar Edward zegt: “Jij kunt mijn vader niet zijn, U bent hier al die tijd zonder mij geweest!”
Een half jaar later is alles in Engeland geregeld, kostschool – geld – pleegouders en de tantes zijn op de hoogte gesteld ( niet dat die ooit iets zullen doen! Zij zijn psychisch doof!))
Edward had wel de Engelse taal opgepikt, maar is ook somber en passief, futloos geworden. Hij stottert ( trauma scheiding Ada).
“…als hij nu praatte leek het alsof er een obstructie in zijn keel zat, een oude klok die zichzelf probeert op te maken om t slaan…… als de woorden uiteindelijk bevrijd warren uit het uurwerk in de strot, of in de hersenen kwamen ze veel te snel naar buiten gestroomd….”
Edward gaat samen met tante May en nog twee nichtjes naar Engeland naar het pleeggezin de familie Didds.
In dit pleeggezin krijgen ze absoluut geen liefde, ze worden geestelijk en lichamelijk mishandelt. “ Ïk werd in een kast opgesloten”, Op de dorpsschool is het niet veel beter!
Gelukkig komt ‘Sir’ hem ophalen . Pas op het eind lees je waarom Sir hem komt halen! Op zijn school zitten maar 20 jongens, hij krijgt een maatje toegewezen, die verantwoordelijk voor hem is. Pat Ingoldby wordt later zijn beste vriend. Hij is ook welkom bij de familie Ingoldby thuis in de vakanties.
Bij Sir op school verdwijnt het stotteren en hij krijgt er een prima opleiding . Hij kan zonder bezwaar aan de middelbare school beginnen.
Het is in de tijd van het begin van de 2e WO. De broer van Pat Ingoldby wordt gevechtsvlieger. Ook Pat gaat bij de luchtmacht en in de trein leest Edward de naam van Pat: verongelukt!
Ondertussen heeft Pa Feathers opdracht gegeven aan Edward om naar Maleisië te komen, ver weg van de oorlog. De boot kan vertrekken als er een konvooi is gevormd , hij leert er Albert Loss kennen ( eigenlijk Ross) Deze gaat in Sri Lanka van boord, wordt door zijn ooms opgevangen, gaat er rechten studeren en wordt advocaat.
DE boot moet terug keren, Edward is doodziek, maar haalt Engeland wel. En wordt door legerartsen weer opgeknapt. Dan moet hij in het leger en wordt toegevoegd aan de bewaking van de koningin!
Na de oorlog studeert hij rechten, studeert Cum Laude af, maar het vinden van een baan valt tegen. Tot hij Albert Loss weer ontmoet. Die biedt hen een baan aan in HongKong.
Zijn carrière verloopt daar voorspoedig. Hij wordt Old Filth genoemd. Failed in London try HongKong.
Na zijn pensionering trekt hij zich met zijn vrouw Betty weer terug in Engeland. Als Betty is overleden komen de herinneringen over zijn leven steeds meer tevoorschijn.
Langzamerhand leer je het leven van Old Filth ( zeer gerespecteerd door zijn vakgenoten) kennen, ook al zijn zijn herinneringen niet altijd volgens de werkelijkheid.
Op het eind van het boek volgt een soort onverwachte ontknoping!
Een boek dat zeker gelezen moet worden, het schetst de samenleving in de tijd in Engeland. En vertelt in beeldende taal het leven van een man, die liefde in zijn leven heeft gemist.