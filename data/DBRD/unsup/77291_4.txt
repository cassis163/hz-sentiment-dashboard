Je moet het maar kunnen... aan de hand van zeer oude bestaande en vooral vreemde foto's een goed lopend verhaal bedenken. En persoonlijk vind ik dat het Ransom Riggs goed gelukt is.

Zonder voorkennis ben ik aan dit boek begonnen en ik werd aangenaam verrast. Het verhaal is erg fantasierijk (maar welk boek uit dit genre is dit nu niet?) en wordt gecomplementeerd door de oude foto's die het verhaal een stuk meer "geloofwaardigheid" geven.
Het verhaal leest soepel en ik denk dat de jeugd dit moeilijk naast zich neer kan leggen als ze eenmaal aan het verhaal begonnen zijn. Zelf wil ik graag snel beginnen aan deel 2.