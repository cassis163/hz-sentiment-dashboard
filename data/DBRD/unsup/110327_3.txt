Anne is een knappe bekende tv presentatrice. Samen met haar vriend Sam, probeert ze zwanger te worden via IVF. Maar hun relatie houdt geen stand want Sam is verliefd geworden op iemand anders. Daarnaast verliest ze haar baan bij een omroep. Anne probeert zichzelf sterk te houden tegen de buitenwereld maar dat is lastig. In de pers wordt haar privÃ©leven uitgebreid besproken.

Het verhaal is vlot geschreven en leest lekker snel weg. Het begint niet meteen spannend, eerst worden de situaties en de personen neergezet. Tegen het einde wordt het echt spannend.

Het boek gaat over de duistere kanten van personen, het hebben van een kinderwens, het leven met verslaafde in je familie en hoe het is om een bekende Nederlander te zijn.

Het is echt een boek van nu, er komen namelijk veel actuele feiten en bekende Nederlanders van dit moment in voor. Daardoor ben ik wel benieuwd hoe dit boek over 20 jaar wordt gelezen.

Het plot is goed in elkaar gezet, maar ik moet toegeven dat ik ruim voor het plot al de dader kon aanwijzen.

De cover past prima bij het boek. Een roze kaft met een oog. Het oog staat voor mij voor de tv-kijkers en de media die Anne constant in de gaten houden.