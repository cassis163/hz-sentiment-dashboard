Ik ben al eens in AndalusiÃ« geweest en zat nu terug tussen traditie,bodega's en familie met dit boek.
Wolfgang, die blijkbaar al eens eerder opdook want Manzanilla is deel van een serie rond deze persoon , beleeft een nieuw avontuur. Hij gaat undercover op drugsonderzoek want de grote baas van de Policia Nacional zou verwikkeld zijn in dit milieu. Onorthodox,vasthoudend en op zijn eigen manier ontdekt hij allerlei vervelende dingen. Corruptie,machtsmisbruik,verwaandheid en bedreigingen zijn maar enkele zaken die Wolfgang tegen komt.. De verdwijning van de kleine Maria met een angstaanjagend verloop en de geheimen in deze bodegafamilie zijn de anderethema's waarrond het verhaal opgebouwd is.
Uiteindelijk worden de gebeurtenissen ontrafeld maar eerst leren we Wolfgang zelf ook wat beter kennen.
Zijn liefde voor Julia, zijn haat-liefde verhouding met de hem opgedrongen hond en zijn gezondheid zijn onderwerpen die aan bod komen in dit verhaal. Als je wil weten hoe het afloopt met Maria en de "corrupte" politieofficier raad ik je aan om dit boek te lezen. Als extraatje wordt je ondergedompeld in het fleurige Spanje met zijn bodega's maar ook Berlijn en zelfs Antwerpen leer je kennen in het boek..
Je krijgt dus een leuke,spannende politieroman gemixt met passie en drama die ook nog eens vlot leest door de aangename schrijfstijl en vlotte,vaak korte hoofdstukken.