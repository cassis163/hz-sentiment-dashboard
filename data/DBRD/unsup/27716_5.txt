De cover verraadt al dat het geen verhaal zal worden van een leuk en rustig zee-reisje langs bijvoorbeeld de Griekse Kust. Het geeft al aan dat het een heftig, schokwekkend verhaal zal zijn dat je gaat lezen en dat is het ook. De cover komt al dreigend over, je voelt dat er spanning is.

Het verhaal is schokwekkend waarvan je hoopt dat het in de realiteit niet voor zal komen, dat mensen in het echt levend hun eindbestemming halen als ze vluchten in bootjes op zee, dat er geen mensensmokkelaars bestaan, dat er geen vieze politieke spelletjes gespeeld worden over de ruggen van vluchtelingen, dat er geen geld wordt verdiend wordt aan de vluchtelingen, maar helaas, ondanks dat een deel fictie is, is een deel op waarheid berust zoals de auteur meldt in het boek. Iedereen weet van de mensensmokkelaars, maar dat er zoveel mee gemoeid is, dat weten er, denk ik, maar weinigen. Ook ik wist dat niet voordat ik het boek las. Ben daar dan ook erg van geschrokken. Zeker van de radicale oplossing, waarbij ik ineens anders naar bepaalde nieuwsberichten ga kijken.

Het verhaal is heel erg realistisch geschreven. Ondanks dat Tessa & Mortimer en de andere personages geen echte personages zijn, hadden ze dat wel kunnen zijn. Het verhaal had zomaar waar gebeurd kunnen zijn. Je leeft met Tessa, Mortimer. Samouya en de vluchtelingen mee. Wordt kwaad om wat er allemaal gebeurd, je bent verbaasd over veel dingen, heel af en toe moet je lachen om een opmerking van Mortimer.
Het plot verraste me, had die niet zien aankomen. Ik had een ander plot verwacht, maar deze is beter dan die ik verwachtte.
Persoonlijk was ik erg blij met dat de auteur er niet voor heeft gekozen om het verhaal te laten stoppen aan het eind van hoofdstuk 39, maar dat hij ook hoofdstuk 40 heeft geschreven waarbij je leest hoe het met bepaalde personages gaat, waardoor je het gevoel hebt dat je het boek ook echt uit hebt, dat je niet met vragen blijft zitten.

Mijn mening is er na het lezen van dit boek niet door veranderd. Ik vind nog steeds dat vluchtelingen opgevangen dienen te worden in de landen waar het veilig is en dat de criminelen opgepakt en opgesloten moeten worden. Dat vrouwelijke vluchtelingen zich ook veilig moeten kunnen voelen in opvangkampen zonder dat ze bang moeten zijn dat ze lastig gevallen worden. In dat opzicht zou het mooi zijn als er speciale opvangkampen zouden komen speciaal voor vrouwen en kinderen. Dat vrouwen daarvoor zouden kunnen kiezen zodat ze niet bang hoeven te zijn dat ze of hun dochter(s) lastig gevallen worden door mannen die zich niet kunnen inhouden.