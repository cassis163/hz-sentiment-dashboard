Een proloog met een achtervolging rond de piramides van Gizeh in Egypte zet het verhaal direct op scherp. Wie is de man die achtervolgt wordt en vooral waar was het de achtervolger om te doen? De Nederlander Han Thomas heeft het allemaal ingenieus uitgedacht in Het Darwin Dilemma.

Een volle achterflap geeft ene hoop informatie tot de totstandkoming van het boek. Een manuscript zoals niet eerder in handen gekregen en als het waren van de sokken geblazen.

Twee totaal verschillende verhaallijnen in Parijs en Engeland lijken in eerste instantie totaal niets met elkaar te maken. Het creëren van nieuw leven in een laboratorium en een bevlogen professor op zoek naar het eerste teken van leven op aarde. Toch blijkt niets minder waar en komt de evolutietheorie van Darwin om te hoek kijken. Dit brengt het spannende verhaal naar de piramiden van Gizeh in Egypte.

De Nederlandse Dan Brown. Dat is de eerste zin hier op Hebban over Het Darwin Dilemma. Eigenlijk doe je daar Han Thomas mee tekort. Het Darwin Dilemma is namelijk een stuk beter dan de laatste boeken van de meester Dan Brown. Hij weet fictie en facts met elkaar tot een prachtig, origineel en spannend verhaal te maken. Het boek bevat een flinke portie 'theorie', maar is geen moment saai of verhandeld. Han Thomas schrijft heel boeiend, gevarieerd, vlot en het is een genot het boek te lezen..

Han Thomas bewijst dat wetenschap en thriller perfect samengaan. Wanneer eenmaal begonnen met lezen is er geen houden meer aan en wil je alleen maar verder lezen. Met het kiezen van de personages van Vincent en Michelle, naast de professoren creëert hij perfect oogpunt voor het te vertellen verhaal.