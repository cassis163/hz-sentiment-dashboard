Al vanaf het begin ben ik gefascineerd door de geboorte van John. Hoe Ursula dat omschrijft heb ik nog nooit ergens gelezen of gezien. Heel bijzonder. Het veranderen van John op zijn 18de verjaardag is echt waanzinnig verwoord. Het is alsof je toekijkt bij dit proces. Je voelt echt medelijden voor John maar bent later wel wat jaloers op wat hij met zijn nieuwe lichaam allemaal kan. Het ruimteschip is ook een prachtig ding met bijzondere eigenschappen. Langzaam ga je mee met John en zijn vrienden/collega's naar zijn zoektocht waarom hij is wie hij is. Ik vind het een zeer spannend en vlot lezend boek dat ik bijna niet weg kon leggen. Je moet gewoon door lezen. Ook verrassend dat het boek uit delen bestaat waardoor ze een cliffhanger teweeg bracht na deel 1. En in deel 2 kom je in de wereld van Valerie terecht. Dat maakt het boek alleen maar leuker. Wat hebben John en Valerie met elkaar te maken? Het is inderdaad moeilijk om niet te veel te vertellen over het boek omdat ik zo enthousiast ben. Het einde van het boek zet je aan het denken. Zou het echt ooit kunnen gebeuren? Ik had nog graag verder gelezen. Waarom kan ik hier niet verklappen. Misschien komt er een deel 2?