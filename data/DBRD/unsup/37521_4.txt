Ik mocht deze vooruit lezen, dankjewel Hebban.
het verhaal gaat over Lisa, die samen met haar puberende dochter, Ava op de vlucht is voor iets of iemand. Ava weet hier niets van en Lisa probeert haar zo goed als het kan te beschermen tegen het 'gevaar'. In het begin deed het me sterk denken aan 'Sleeping with the enemy'
Lisa's beste vriendin Marilyn heeft ook haar geheimen.
Op de dag dat Ava een kindje van de verdrinkingsdood redt wordt het verhaal een rollercoaster om u tegen te zeggen. De ene plottwist na de andere tot alle geheimen boven komen.
Ik vond het een heel goed boek, verschillende perspectieven per hoofdstuk maken dat ik wou blijven doorlezen, de onderhuidse spanning is bijna het hele boek door aanwezig, dan van een kant, dan weer van een andere kant. Echter, zonder dat het verwarrend wordt. Van in het begin zit je in het verhaal en je wil weten hoe het eindigt.
Het is een aanrader, dat zeker! Lezen zou ik zeggen. Ik hou de schrijfster alvast in de gaten voor een volgend boek.