De biografie van Grace Jones, geschreven door haarzelf.
Grace Beverly Jones wordt geboren op Jamaica in een streng gelovig gezin. Ze lijdt daar erg onder. Ze kan niet genieten van haar kindertijd, krijgt slaag met de riem, moet zich heel zedig kleden.

Geen wonder dat ze volledig het tegenovergestelde doet zodra ze Jamaica verlaat. Ze wordt eerst model, daarna gaat ze pas zingen want met dat zingen gaat het in het begin helemaal niet goed. Niemand ziet iets in haar. Ook de modellencarri√®re loopt in het begin niet vlot door haar androgyne uiterlijk.. Vandaar dat ze met haar laatste geld naar Parijs gaat waar het wel lukt.
Ze feest en fuift er oplos. Na Parijs volgen Club 54 waar lang over uitgeweid wordt. De nachten en ochtenden van extravagante decadentie, drank, drugs, seks. Grace Jones probeert alles uit.

Er zijn ook lange, te lange, beschrijvingen van hoe de muziek gemaakt wordt. Het einde is wat rommelig. In het begin wordt het verhaal netjes chronologisch verteld, maar dan komen er op het einde ineens nog hoofdstukken die precies vergeten waren in de chronologie.

Al bij al interessant om te lezen maar niet zo spectaculair als ik had verwacht. Grace Jones blijkt zonder de extravaganza gewoon een normaal mens te zijn.