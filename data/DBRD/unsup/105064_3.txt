Wat een herkenbaar verhaal zeg! Niet dat ik precies de dingen heb beleefd die Tessa en Thomas mee maken, maar ik kan me er zeker iets bij voorstellen. Ik heb ook altijd wel iets bijzonders op vakantie, zoals 2 overnachtingen in Antwerpen boeken en dan de enige hele volle dag blijkt een feestdag te zijn en alles dus dicht is. Dat soort dingen.

De Porta Negra vond ik trouwens wel mooi en interessant, maar dat is natuurlijk persoonlijk.

Het is een lekker weg-lees-boek dat je pakt als je niet te veel wil nadenken, maar wel vermaakt wil worden. Want dat werd ik zeker.

Tessa ontwikkelt zich positief in het boek. Waar ik haar aan het begin een suffe muts vind, met de ruggengraat van een weekdier, is ze aan het eind een vrouw met ballen. Met dank aan Thomas!

Thomas ontwikkelt zich minder in het boek, maar dat komt meer door de situatie.

De twist zag ik eerlijk gezegd niet aankomen. En al is hij best origineel, ik was eigenlijk teleurgesteld. Ik vond het helemaal niet leuk en was zelfs boos op Thomas, al waren zijn beweegredenen zeer goed te verdedigen.

Een leuk en niet te ingewikkeld boek waar je zeker leesplezier aan zult beleven. Zeker als je het even niet te moeilijk wil hebben.

3,5 sterren