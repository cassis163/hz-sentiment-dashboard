Gespleten van Karin Slaughter, een boek waar ik van te voren erg hoge verwachtingen van had. Ik vind de boeken van Slaughter normaal gesproken erg goed, vol spanning en met een duidelijk herkenbare schrijfstijl.
Helaas heeft dit boek mijn verwachtingen niet waargemaakt, het voelde bijna alsof ik een boek van een andere schrijver aan het lezen was. Het was zeker niet slecht, maar ik vond het wel vergezocht en niet echt overkomen. Ook gingen de personages totaal niet leven voor mij, wat ik in haar andere boeken altijd wel heb.
Het las niet als een typisch Slaughter boek, maar misschien als je aan het boek begint als zijnde een willekeurige thriller dat je mening over dit boek heel anders zal zijn. Het is namelijk geen slecht boek, de schrijfstijl is prettig en ik wilde ook echt wel verder lezen.
Maar toch heeft het boek mij dus niet gebracht wat ik had verwacht of op had gehoopt. Ik hoop dat een volgend boek weer duidelijk herkenbaar zal zijn. Het voordeel van dit boek is dat het geen onderdeel is van de serie, je kunt het dus prima los lezen!