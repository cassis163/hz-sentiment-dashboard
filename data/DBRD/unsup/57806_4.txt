Mijn eerste kennismaking met inspecteur Rebus en zijn schrijver is mij prima bevallen. Een compact verhaal, dat van mij best nog iets langer had mogen zijn, een duister verleden en een dader die zeer persoonlijk wordt bij de menselijke, foutenmakende politieman.
Ondanks nogal gruwelijke moorden op jonge meisjes is het boek niet echt bloederig of gruwelijk. De nadruk ligt heel duidelijk bij het speurwerk naar een onbekende en onvoorspelbare dader, waarbij heel wat realistischer dan in veel politieromans duidelijk wordt dat zo'n onderzoek, zeker als er nog maar weinig feiten bekend zijn, alle kanten op gaat en men eigenlijk geen idee heeft waar het heen gaat.
Deze schrijver kan zomaar een nieuwe favoriet van mij worden!