Bij het lezen van Het Negende Gebod van Chris Houtman komt duidelijk naar voren dat de auteur ook werkzaam is als scenarioschrijver. Het is een verhaal vol intriges wat zeer beeldend geschreven is.

Scenarioschrijfster Esther van Baerle wordt door de firma Pansophia gevraagd om mee te werken aan een historische film over een codex met een tot nu toe nog onbekende tekst van Plinius. Uit deze tekst blijkt duidelijk dat de Rooms Katholiek kerk zich op grote schaal schuldig heeft gemaakt aan misogynie. Het Legioen van Christus en Regnum Christi zullen er dan ook alles aan doen om de voltooiing van de film te dwarsbomen.

Dat de Katholiek organisaties niet terugdeinzen voor moord wordt al snel duidelijk als blijkt dat mensen welke de codex in handen hebben gehad vermoord worden.
Aan Esther en haar team de taak om de film toch te voltooien en de Kerk te dwarsbomen. Zij krijgt hierbij hulp van voormalig SAS luitenant Anthony Mulligan met wie zij half Europa doorkruist om het ontbrekende 2e deel van de codex te vinden en ondertussen het Legioen van Christus een stap voor probeert te blijven.

Het is een historisch goed onderbouwd verhaal vol spanning. Waarbij themaâ€™s als pedofilie, vrouwenhaat en fraude binnen de Rooms Katholieke kerk en haar stromingen verwerkt worden.