Ik heb zelf jarenlang iemand bijgestaan met dementie, ik wou dat ik dit boek toen gelezen had.
De auteur is er in geslaagd het hoofd binnen te dringen van een alzheimer-patiÃ«nt, hun veranderend denken en hun steeds vernauwerder wereldbeeld te beschrijven.
Wat begint met wat vergeetachtigheid, gaat naar verwarring, vertroebeling en het teloorgaan van de gedachten.
Heel herkenbaar en ook angstaanjagend, hoe je leefwereld in korte tijd een onherkenbare plaats kan worden en al je geliefden niet meer dan vreemden.