Op een dag krijgt Roos de diagnose van kanker. Een hele reeks, maar liefst 12, chemo's worden gepland. Ondertussen probeert Roos zich goed voor te bereiden op de chemo. Ze knipt haar haren kort, gaat op zoek naar pruiken en sjaaltjes, ... Na 12 chemo's wordt ze "genezen" verklaard, maar krijgt wel het nieuws dat ze onvruchtbaar is. Maar de natuur heeft nog een wonder klaar, want Roos is zwanger.

Het verhaal is opgebouwd in korte hoofdstukken. De epiloog daarentegen is wat langer, daarin vertelt Roos over het wonder: ze is zwanger.

De vertelstijl is zeker en vast niet slecht, maar je merkt wel een verschil met andere boeken. Het lijkt minder gedetailleerd. Het raakt me minder dan andere boeken.

Ik blijf het jammer vinden dat er geen foto's in het boek verschijnen. Uiteraard respecteer ik de privacy, maar zo'n foto's uit deze periode, maakt het boek nog iets persoonlijker.

Een mooi verhaal, maar ik heb al betere boeken gelezen in deze "categorie".