Dit boek is een prachtig werk over Aristoteles als vader van de wetenschappen, om precies te zijn: als vader van de biologie. Voor niet-biologen is het werk weliswaar soms wat lastig, evidente 'grapjes', namen of theorieÃ«n zijn dan niet bekend, maar voor iemand die wel enige basiskennis heeft over de biologie, gebeurt dit niet zodanig vaak dat het storend is.

Zelf ben ik een liefhebber van Aristoteles en zijn werk, dus elk boek over hem spreekt mij aan. Dit boek vertelt een hele andere kant van de filosoof, de empirisch onderzoeker die alles wil weten en verklaren. Armand Leroi weet deze kant goed te verwoorden en geeft tussendoor genoeg leuke feitjes om het werk niet te zwaar te maken (bijvoorbeeld dat Aristoteles' favoriete dier een inktvis is). Hierdoor is het boek goed te lezen en erg interessant voor zowel biologen als filosofen die een andere kant van Aristoteles willen leren kennen.