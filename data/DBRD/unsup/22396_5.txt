Met elk boek wordt het niveau van de boeken van Cilla en Rolf BÃ¶rjlind hoger. Dit derde deel uit de serie is nog uitgebalanceerder dan de eerste twee delen. Wat ik prachtig vind is ook hoe de persoonlijke ontwikkeling van de hoofdpersonen steeds doorzet. Daarom is het goed de verhalen achter elkaar te lezen. In dit deel is de plot zeer actueel (een belangrijk thema is racisme) en knap bedacht. Lijnen uit het verleden van de hoofdpersonen mengen zich op een vanzelfsprekende manier met de actualiteit en je komt steeds iets meer van deze hoofdpersonen te weten. En lijntjes die in de eerste delen nog wat onaf waren krijgen nu hun vervolg. Een echte aanrader dus.