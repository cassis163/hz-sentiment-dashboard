Het kostte me in het begin aardig wat moeite om "in" het verhaal te komen; de technische computertermen vlogen me om de oren en zorgden er voor dat ik niet direct gepakt werd door dit boek. Toch doorgezet omdat ik andere boeken van Deaver met veel plezier gelezen heb. Ik heb er geen spijt van gekregen. Opeens had het verhaal mij in zijn greep, betrapte ik mezelf op de gedachte dat het world wide web best een enge plaats kan zijn en vroeg ik me af hoe de seriemoordenaar kon worden gestopt. Op het moment dat je denkt dat je het beeld helder hebt weet Deaver je weer op het verkeerde been te zetten...
Verrassend tot het eind.