Dit wonderbaarlijke boek in één ruk uitlezen was mijn bedoeling, maar ik laste toch wel wat rustpauze's in om alles wat ik gelezen had nog even te verwerken. Het verhaal gaat natuurlijk over de persoon Hitler en in zeven hoofdstukken gaande van zijn leven tot verraad schetst de schrijver een boeiend verhaal over deze Duitse heerser. Ik had al veel gelezen over de wereldoorlog op zich, maar in dit boek staan toch enkele dingen in die ik nog niet wist. Natuurlijk kon Hitler dit allemaal niet tot stand brengen zonder de vele hulplijnen die hem ter beschikking stonden, maar daarvoor moet u andere boeken lezen. Hitler was dus echt een crimineel van de hoogste rangen. Dit boek zou een verplicht leesboek moeten zijn in alle scholen. Dramatisch is het dat hij zijn eigen bevolking nog trachtte uit te roeien op het eind van de oorlog. Huiveringwekkend maar zo waarheidsgetrouw geschreven. Lessen leren uit de geschiedenis? Soms weet ik het niet.