Vreemden in de nacht.

Nog nooit eerder heb ik een boek gelezen van Judith Visser, maar al snel kom ik er achter dat zij op een ontzettend prettige manier schrijft. Je hebt dan ook zo een eindje weggelezen in je boek.
De tijd (40 jaar verschil) van toen en nu verspringen bij elk hoofdstuk en ook de personen zijn erg goed beschreven naar de tijd waarin zij leven.
Olga leeft in 1972 en woont in Rotterdam waar zij in een kapsalon werkt zij wil grasg net als haar vriendinnen ook achter de kinderwagen lopen. Cassandra leeft in 2013 en gaat zelfstandig wonen in Rockanje. Hier heeft zij een vrijstaande woning gekocht. Maar weet zij het verhaal over hetgeen hier 40 jaar geleden is gebeurd?
Elke nacht rond dezelfde tijd hoort zij een hysterische gil. Waar komt deze vandaan?
Tijdens het lezen denk je telkens te weten hoe dat het verhaal afloopt. Maar nee een stukje verder in het boek verandert dat weer. Dit blijft zo door gaan tot het allerlaatste hoofdstuk.
Ik heb heerlijk genoten van dit spannende boek van Judith Visser met hier en daar een wat spookachtig beeld en zal zeker meer boeken van haar gaan lezen.