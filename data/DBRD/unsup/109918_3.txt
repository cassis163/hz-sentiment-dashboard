'Voor Altijd' was mijn eerste boek van Harriet Evans. Ik liet mij helemaal verrassen. Het verhaal begint met drie verschillende delen. Allereerst een stuk uit het verleden, daarna terug naar het heden om terug te gaan naar het verleden via het dagboek van Cecily. Dit geeft het verhaal een leuk begin, je hebt meteen verschillende situaties meegemaakt en dit leest leuk. Ondanks dit aspect kwam het verhaal voor mij traag op gang. Ik kwam niet echt in het verhaal en het duurde heel lang voor er iets gebeurde.
De stukken uit het verleden wisten me altijd iets meer mee te nemen. Van zodra het heden tevoorschijn kwam, was ik het verhaal weer een beetje kwijt. Ik had graag het verhaal iets meer uit het verleden gelezen en minder uit het heden.
Ondanks het leuke verhaal, kon ik mijn aandacht er niet echt bijhouden. Ik geef het boek dan ook drie sterren, een leuk boek voor tussendoor maar het blijft niet hangen.