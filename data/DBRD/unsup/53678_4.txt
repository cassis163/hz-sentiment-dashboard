Wederom een mooi boek. Een historisch verhaal door de ogen van een minder gangbare speler in de geschiedenis: geen held of politicus maar een vrouwelijke kolonist die met goede bedoelingen in 1836 het Wilde Westen introkken.
Het is een aangrijpend verhaal omdat het mij de geschiedenis vanuit een andere invalshoek laat zien dan de wereld van films met cowboys of de verhalen over een uitgemoorde amerikaanse indianenrassen. Wat een puinhoop met de Amerikaanse Burgeroorlog er nog eens overheen.
Ik vind het standpunt van Holland Coffee nog het meest aansprekend maar kan me Granny Sallie wel indenken, zeker omdat er ook veel moeite gedaan word om haar karakter uit te leggen. Toch maakt het dat het een van mijn minder favoriete boeken van Japin is. In de vorige verhalen vond ik de verhalen die mij duidelijk een ander, en soms abstract denkend, perspectief echt lieten voelen zo fascinerend dat ik er nog dagen over kon na denken. Dat is nu minder. Het blijft een enorm knappe indrukwekkende historische roman, mooi geschreven maar minder in mijn `systeem`.