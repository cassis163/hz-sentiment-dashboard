Net zoals zijn voorganger Merkteken van de dood, heeft Dodenstad een originele en opmerkelijke verhaallijn. Met de serie Zielverzamelaar heeft de auteur een interessante invalshoek benaderd. Ook nu weer weet Mascha Schoonakker er de vaart in te houden met haar eigen unieke manier van schrijven. Tijd speelt wederom een grote rol in dit boek en hoofdpersonage Gwen heeft ook deze keer een belangrijke taak. Zal het haar lukken om Max zijn Onsterfelijkheid, die het evenwicht tussen de doden en de levenden verstoort, ongedaan te maken? Een boek met een randje en een boodschap. Een boodschap dat vechten voor wat het waard is, daadwerkelijk wat waard is. Hoewel het einde niet een uitgesproken cliffhanger heeft, zullen de liefhebbers van de serie toch uit gaan kijken naar het vervolg binnen deze serie. Het is hoe dan ook heerlijk origineel leesvoer, dat de lezer ook nog eens op sommige momenten stof tot nadenken geeft