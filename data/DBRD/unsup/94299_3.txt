Will Grayson, Will Grayson is een boek dat het verhaal verteld van Will, of eigenlijk van twee Wills die dezelfde naam hebben en dankzij het lot elkaar ontmoeten. Het boek gaat over vriendschap, liefde, homoseksualiteit en nog veel meer.
Dit was niet het eerste boek dat ik gelezen heb van John Green en daardoor is het ook onvermijdelijk dat ik dit boek vergelijk met andere, al gelezen boeken. Ik vond dit boek absoluut niet zo goed als de vorige. Het was ok√© en aan mensen die al wel eens een John Green boek gelezen hebben is dit wel een aanrader, maar het is geen goed beeld om te geven aan iemand die nog nooit John Green gelezen heeft. Dit boek was namelijk vaak zeer voorspelbaar en in bepaalde hoofdstukken ongestructureerd. Ik wist wat uiteindelijk het resultaat ging zijn, het verhaal, maar de manier waarop we tot het einde kwamen was niet zo aangenaam om te lezen. De schrijfstijl stoorde me enorm: geen hoofdletters bij de ene Will en bij de andere waren de zinnen iedere keer een aantal regels lang.
Om te besluiten: qua inhoud vond ik het een voorspelbaar, maar een mooi verhaal. Het was vooral de structuur waar ik me aan stoorde en wat er voor zorgde dat dit niet het meest aangename boek was dat ik al heb gelezen.
Een aanrader voor mensen die ervaren zijn met John Green, aan anderen zou ik eerder AFIOS of Paper Towns aanraden.