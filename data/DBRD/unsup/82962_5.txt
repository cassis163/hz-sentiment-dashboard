Benioff is niet alleen één van de showrunners is van de tv-serie Game of Thrones, maar dus ook schrijver. En ook dat doet hij fantastisch. Benioff bewijst zich als zeer kundig schrijver met deze prachtige verzameling verhalen. Vol levensechte personages en boeiende verwikkelingen. Zo gaat het titelverhaal over hoe de Russissche soldaat Leksi een Tsjetseens moedertje moet executeren dat zijn eenheid heeft gevonden in een verlaten huis. Een bijzondere exercitie is ook het relaas van een man die zich heeft teruggetrokken in een bunker in zijn achtertuin, ervan overtuigd dat de wereld in een nucleaire holocaust is vergaan, terwijl de computer waarop hij zijn logboek schrijft langzaam over wordt genomen door een virus. En de bundel sluit af met een indrukwekkend relaas van een man wiens vriend sterft aan aids. Hiermee is dit een geweldige en zeer fantasierijke bundel van een groot aanstormend talent. En ik ben er nu van overtuigd dat het met ‘Game of Thrones’ ook meer dan goed gaat komen!