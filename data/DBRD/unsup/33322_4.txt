Korte feedback, aangezien er genoeg buzz-recensies over dit boek geplaatst worden.

Hoewel 'Later als ik dood ben' een heel ander boek is dan 'De onderkant van sneeuw' was ik meteen weer verkocht. Toegegeven, als Vlaamse had ik geen flauw idee wat een tbs-er is, maar daar wist mijn vriend Google wel raad mee. Ilse Ruijters laat haar personages bijzonder goed uit de verf komen, je voelt gewoon hun angst, verdriet en pijn. Wie op zoek is naar een traditionele thriller, eentje met een moordzaak en aansluitend een zoektocht naar dader en motieven, die is eraan voor de moeite. Wie echter houdt van een mooi geschreven psychologische thriller, een verhaal waarbij de spanning eerder onderhuids aanwezig is, die zit bijzonder goed met dit boek. Aanrader !