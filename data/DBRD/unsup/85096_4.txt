John Flanagan - bekend van de serie van De Grijze Jager - komt met een nieuwe serie: Broederband. Het eerste deel, Outsiders, vormt het spannende begin van een reeks verhalen over 'Hal', een stoere jongen. Flanagan laat met dit boek zien dat hij wederom een schrijver van formaat is!

Hal woont samen met zijn moeder en Thorn ScandinaviÃ«. Hij heeft al een paar jaar geen vader meer, want zijn vader kwam om het leven tijdens een van de tochten met een zeilschip. Hal wordt opgevoed door Thorn, de vriend van zijn vader. Wanneer Hal oud genoeg is, moet hij meedoen aan het 'broederschap'. Dit is een zware opleiding. Alle jongens van zijn leeftijd moeten meedoen. Hal valt buiten de 'voorkeursjongens' en vormt samen met alle andere 'outsiders' een derde groep. Het is de bedoeling dat de groepen zo veel mogelijk punten halen tijdens de opleiding. Deze punten zijn te behalen met zware oefeningen en tests. Natuurlijk willen de twee andere groepen ook punten behalen. Lukt het Hal om samen met zijn groepsleden te winnen? Kunnen zij het moeilijke vak van 'zeilen' leren? Redt Hal de opleiding?

'De Outsiders' is een mega spannend geschiedenisverhaal. De spanning wordt veroorzaakt door alle actiespanning in het verhaal. Ik denk daarbij aan alle oefeningen en vechtpartijen. Ook de piraten in het verhaal gooien af en toe wat roet in het eten. De spannende plaatsen en de spannende gebeurtenissen zorgen er ook voor dat het verhaal erg aantrekkelijk is.

De indeling van het boek is vrij helder, een zeer positief punt! Het boek bevat 44 hoofdstukken, bijna allemaal geschreven door de ogen van Hal. Dat maakt het verhaal eenvoudig te volgen, ook voor minder ervaren lezers. Hal is overigens een uniek personage. Hij toont moed, doorzettingsvermogen en creativiteit. Als lezer - ook als vrouw - kun je je vrij makkelijk met deze hoofdpersoon identificeren.

Kortom: een boek vol spanning, actie en sensatie. Een must-read!