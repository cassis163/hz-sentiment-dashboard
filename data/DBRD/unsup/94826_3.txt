Clive Cussler schrijft met zeer vlotte pen spannende boeken over (met name) nautische onderwerpen. Ook in dit boek is dat het geval. Dirk Pitt, zijn kinderen Dirk en Summer en zijn vriend Al Giordino pakken de strijdbijl op tegen een multimiljardair die zijn oog heeft laten vallen op de rijkgevulde Canadese gas- en olievelden. Probleem is alleen dat ook de VS baat hebben bij die velden en deze graag willen exploreren. De botsing die daaruit volgt heeft mogelijk grote gevolgen voor de wereldvrede. Pitt en zijn mensen doen al het mogelijke om zo'n wereldbrand te voorkomen en en passant een oplossing te zoeken voor de klimaatproblematiek.

Weer een geslaagd spannend boek van Cussler waarbij geschiedenis gemengd wordt met een goed en actueel verhaal. De uitwerking is 'des Cusslers': stoere binken en inslechte boeven die het in een hero√Øsche (en soms ongeloofwaardige) strijd tegen elkaar opnemen, maar hij komt er mee weg omdat het er zo duimendik bovenop ligt. En door zijn nautische achtergrond en de gedegen kennis van het onderwerp waarover hij praat sleept hij je mee in de barre avonturen van zijn helden.