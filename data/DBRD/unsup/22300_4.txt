Met hun slaapkamerraam, aan de Centrum Ring en met het treinstation in zicht, slijten we menig uurtje in de vensterbank. Kijken en wijzen naar alles wat we zien: vogel, otoooo, woefwoef, tein en natuurlijk fies. Met dit grote prentenboek kruipen we lekker op de bank, dat zit toch behaaglijker.

"Willem en Boese zijn de beste vrienden. Maar heel soms niet. Dan roepen ze van dit en van dat en vliegt er iets onaardigs door de lucht. Als Willem dan roept “Ach, ga toch fietsen jij!”pakt Boese zijn fiets en vertrekt, Hij fietst en fietst en hij fietst…"

Philip Hopman (illustraties) & Joukje Akveld (schrijver) laten in dit fenomenale prentenboek honderden fietsen en voertuigen de revue paseren. Er is zoveel te zien, we kijken onze ogen uit. Het vingertje van de peuter slaat rood uit van het wijzen. Zelfs een veerpont, zeilboot en een trekker komen voorbij. Alle personages zijn dieren: een leeuw rekt zich uit in zijn slaapkamerraam, een pauw leest een boek op het voorsteven van de veerboot, een paard op een fiets, hoe vind je zoiets?

Met de tekst op een vaste plek is er niets wat onze kinderen afleid van de volgetekende prenten. Gelukkig oogt de laatste prent een rustig samenzijn van Willem en Boese. We zijn blij te lezen dat ze morgen samen gaan fietsen.