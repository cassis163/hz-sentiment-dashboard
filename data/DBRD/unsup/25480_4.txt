Ik denk dat er geen tussenweg is en je dit boek of heel leuk vindt of weglegt omdat je er niet doorheen komt.. Ik had in het begin wat moeite in het verhaal te komen, maar ik kwam steeds meer in het verhaal. De omschrijving van de reis door Europa is heel mooi, juist door de details in de landen zelf.
Het verhaal begint dat Connie van Douglas wil scheiden. Hun zoon Albie gaat na de zomer het huis uit om te studeren en zij vindt dat het de hoogste tijd is om te scheiden, nu hun ouderlijke taak erop zit.
Er staat nog een familievakantie gepland, namelijk een rondreis door Europese steden. Douglas hoopt in die vakantie voor elkaar te krijgen dat ze weer naar elkaar toe gaan groeien.

Het is niet alleen een liefdesverhaal zoals je wellicht zou verwachten. Ik was heel nieuwsgierig of ze weer bij elkaar zouden komen en er zitten ook nog wel wat (onverwachte) wendingen in het verhaal. Op sommige momenten was het verhaal hartverscheurend/ontroerend en er zat humor in!