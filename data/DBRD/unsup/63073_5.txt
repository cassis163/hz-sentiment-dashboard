Ook deze keer wordt Jessica Haider voor een schieronmogelijke taak gesteld, wanneer zij op een zaak wordt gezet waarbij het er op lijkt dat de moordenaar haar iets duidelijk wil maken door zijn slachtoffers op gruwelijke wijze tentoon te stellen.

Wanneer vriend en collega David Berghuis ook in handen van deze moordenaar lijkt te zijn gevallen start Jessica haar eigen onderzoek om de moordenaar voor te zijn.

Wanneer vanuit Saligia dan ook nog een opdracht komt die tegen al haar gevoelens ingaat, lijkt het erop dat de prijs ook voor Jessica te hoog wordt.

Het lijkt wel dat met elk boek Jessica aan de ene kant weer een stukje harder wordt, maar aan de andere kant ook steeds meer emoties laat zien. Haar karakter groeit met de boeken mee en dat is mooi om te zien. Ik houd van het rauwe en snelle van deze dame juist doordat ze haar emoties ook kan laten zien.

Wat mij betreft hiermee weer een 5 sterrenboek!