Laat ik weer eens beginnen met de vormgeving: de boeken van Blossom Books zijn zo mooi! Op deze cover werd ik ook weer verliefd; mat gebroken wit met glanzende letters en afbeelding, in prachtige bij elkaar passende tinten. En vanbinnen ook zo mooi rustig en aantrekkelijk; fijn lettertype, ieder hoofdstuk begint met een “geschreven” zinnetje en de hoofdstuknummers zijn geplaatst in een grijze versie van de coverafbeelding. Een aantrekkelijk geheel! Was de inhoud net zo aantrekkelijk?