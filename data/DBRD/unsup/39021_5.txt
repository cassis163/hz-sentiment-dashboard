Opnieuw erg genoten van de schrijfstijl van Falcones. Hij kan het leven in en rond de Spaanse steden zo beeldend beschrijven dat je er deelgenoot van wordt. De geuren en kleuren, de tragiek en de vreugde wisselen elkaar af op een natuurlijke manier. Boeiend om meer te weten te komen over het leven van de zigeuners en hun zigeunerwetten. Het dilemma van vrij willen zijn of aanpassen aan wordt op meerdere niveaus (persoonlijk/familie/gemeenschap) goed naar voren gebracht. Daarnaast wordt informatie gegeven over de tabakssmokkel en alles wat hiermee samenhangt. Dit alles op een toegankelijke manier waardoor deze dikke pil van 700 bladzijden al snel te dun bleek te zijn. Een echte aanrader zoals ook zijn andere historische romans.