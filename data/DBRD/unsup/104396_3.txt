Linda van Rijn werd geboren in het klein dorpje Harmelen in Nederland. Toen ze geboren werd in 1974 had natuurlijk nog niemand een idee van de passie voor literatuur die dit meisje in zich zou dragen. Logischerwijze ging ze na haar middelbare school voor een studie in die richting. Ze ging literatuurwetenschappen studeren maar maakte na haar studie een onverwachte wending. Ze koos er voor om in de reisbranche te gaan werken. Eerst als reisleidster en tegenwoordig werkt ze als manager bij een grote toeristische organisatie. Ze heeft nooit ambitie gehad om auteur te worden totze het boek Cruise van Suzanne Vermeer las.
Ze had haar doorbraak in 2011 met Piste Alarm en daarna volgde nog vele andere boeken. Ondertussen heeft de schrijfster al verschillende succesvolle reeksen geschreven zoals Sandrine Jolie, een reeks zomerthrillers maar ook een reeks winterthrillers. Al haar boeken hebben in de Bestseller 60 gestaan.Het boek Vakantievrienden past onder de noemer Zomerthrillers. Het boek gaat over Mieke en Thom Zuidkerken, een getrouwd koppel waarbij de sleur in de relatie sterk begint door te wegen. Mieke en Thom hebben een tweeling en volgens jaarlijkse gewoonte gaan ze met hun twee dochters op kampeervakantie. De relatie van het koppel staat enorm onder druk sinds Mieke weet dat Thom is vreemd gegaan.
De tweeling maakt vakantievrienden en ook tussen de ouders van de kinderen klikt het bijzonder goed. Wendy en Ewoud, de ouders van de vakantievriendjes nodigen Mieke en Thom uit voor een barbecue. Beetje bij beetje slaat de vonk tussen Mieke en intrigerende Ewoud over, maar dit heeft onverwacht drastische gevolgen.

Het verhaal is verteld vanuit een personeel vertelstandpunt. De verteller is niet zelf in het verhaal betrokken en Mieke wordt vooral gevolgd. De stijl die Linda van Rijn hanteert is eerder beknopt en heel to the point. Het verhaal is op een vlotte objectieve manier geschreven. Hierdoor is het een boek dat zeer gemakkelijk leest en waar je door vliegt.
Mieke is het hoofpersonage en Thom, de kinderen, de vakantievrienden, Wendy en Ewoud zijn de antagonisten. Het boek speelt zich af in het heden tijdens de zomervakantie. De ruimte is hoofdzakelijk de camping in Frankrijk. In het boek komen twee thema’s heel sterk naar voor, namelijk moord en overspel. Ik denk dat de schrijfster overspel in haar boek verwerkt heeft omdat dit ergens toch een taboe is en ook moord kan enorm choqueren.
Het boek lijkt eerst een gezellige vakantieroman te zijn tot ergens in het midden van het boek de sfeer volledig omslaat. Vanaf dat moment begin je pas te merken dat het boek een thriller is. Ik vond het al bij al een goed boek, het leest enorm vlot. Wat ik in het begin wel vreemd vond is dat je helemaal niet het gevoel hebt dat je een thriller aan het lezen bent en dan plots verandert de sfeer volledig naar een echte thriller.
Ik denk niet dat het boek voor een bepaald doelpubliek bedoelt is. Natuurlijk is het geen kinderboek maar ik vind het een boek voor zowel mannen als vrouwen. Toch denk ik dat door de cover vooral vrouwen naar dit boek zullen grijpen.

Ik vond het boek Vakantievrienden een goed boek maar het gaf niet echt een “wauw” gevoel. Het was ongeveer wat je er van verwacht als je de titel en korte inhoud leest, weinig verrassend dus. Dat neem niet weg dat het een vlot geschreven verhaal is. Linda van Rijn heeft een zeer vlotte en niet te gecompliceerde schrijfstijl waardoor je steeds wou doorlezen. Het lijkt mij een goed boek om op vakantie aan het zwembad te lezen, een echt vakantieboek.
De boodschap die ik uit het verhaal heb gehaald is dat je soms niet beseft hoe goed je het wel hebt. Vaak besef je pas hoe gelukkig je bent als er iets wegvalt uit je veilige perfecte wereldje. We moeten leren dankbaar zijn en nadenken over wat we hebben en hoe gelukkige we daar eigenlijk wel mee zijn.

Conclusie, een boek dat op het eerste vlak heel oppervlakkig lijkt maar wanneer je dieper zoekt vind je een diepere betekenis.