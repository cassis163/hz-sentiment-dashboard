Een groep van 6 eurocommissarissen worden tegelijkertijd ontvoerd en gevangengehouden door een onbekende dader (later Dark-Force genoemd). Op ditzelfde moment krijgen Marie Varewijck, Europa-correspondente, Fox Cobane, een Brits toponderhandelaar die vaak voor louche zaakjes wordt ingehuurd en Thomas van den Broeck, Europees president eenzelfde vreemde mail binnen waarin staat dat alleen zij 3 door middel van samenwerking deze 6 eurocommissarissen kunnen redden. Zij moeten hiervoor antwoord geven op de vraag hoe de EU beter en betrouwbaarder kan functioneren.

Tijdens de onderhandelingsgesprekken en vergaderingen over hoe deze zaak tot een goed einde te brengen komt er aan het oppervlak dat zowel Marie, Fox als Thomas het een en ander op hun kerfstok hebben wat de onderhandelingen vermoeilijkt. Ondertussen krijg je ook een kijkje in het leven, de opsluiting, van 1 van de 6 ontvoerde eurocommissarissen wat het “spannendste’’ stuk van het boek blijkt.

De echt spanning is namelijk nauwelijks aanwezig. Ondanks dat het politieke aspect en het leven in Brussel van de Europese president erg interessant en realistisch beschreven is blijft het te veel bij binnenskamers geklets en vergader, waar de actie buiten deze kamers ver te zoeken is.

Telkens worden er meer eurocommissarissen op vreemde wijzen vrijgelaten en teruggevonden in toe werking naar het door de Dark-force gestelde ultimatum. De plot is helaas in mijn ogen te simpel en absoluut niet spannend genoeg.

Door de ervaring van Raf Vermeiren in de politiek en de ervaring van Marc Buelens op het schrijversvlak is het verhaal vlot en interessant geschreven en ontzettend realistisch, maar om echt een goede thriller te schrijven is veel meer actie/spanning nodig en dan vooral buitenkamers. Dit is voor mij het belangrijkste verbeterpunt voor het koppel om tot een echte goede thriller te komen, want buiten de spanning zijn alle elementen aanwezig!