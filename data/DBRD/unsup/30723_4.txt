Exit is het eindspel in de trilogie rond Rebound, een onderneming die mensen een tweede kans geeft door ze een nieuwe identiteit, job, omgeving te geven.
Het gaat om grof geld, pionnen worden gezet en uitgeschakeld, leugens en bedrog maken dat het lastig is te weten wie je nu wel of niet kan vertrouwen want het lijkt wel alsof iedereen een eigen agenda heeft.
Je weet nooit of iemand echt dood is of dat het opgezet spel is, een extractie van Rebound en dat komt bij mij wat over als een gemakkelijkheidsoplossing, alsof de dode zo weer opstaat.
Alle hoofdrolspelers hebben toegang tot informatie en instituten die gespecialiseerd zijn in snel een nieuwe identiteit te leveren.
Deze trilogie is spannend, soms ingewikkeld omdat sommige personages onder verschillende namen de revue passeren. Het dient aanbeveling om de reeks in de juiste volgorde te lezen en niet te veel tijd te laten tussen de delen.