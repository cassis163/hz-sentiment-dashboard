Na het lezen van deel 1 en deel 2 van De Noordzeemoorden, waren mijn verwachtingen voor deel 3 hooggespannen. Isa Maron heeft het meer dan waargemaakt!
Het boek bevat een aantal verhaallijnen, met als rode draad de zoektocht van Kyra naar haar zus Sarina. De verhaallijnen zijn zo verweven dat ze langzamerhand naar elkaar toe komen. Het knappe is, dat ondanks het switchen van het ene lijntje naar het andere en zelfs sprongen in de tijd, het overzicht blijft en alles duidelijk en goed te volgen is. Zelfs als je deel 1 en 2 niet hebt gelezen. Het verhaal is realistisch geschreven, met af en toe wat gruwelijke details, maar wel mooi in balans. Isa Maron heeft een heerlijke schrijfstijl, met regelmatig mooi bedachte zinnen.
Ik wacht vol spanning op deel 4!