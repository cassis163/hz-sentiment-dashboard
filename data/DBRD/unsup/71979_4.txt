Ik vond dit echt een mooi boekje. Het begin is even slikken, er vallen nogal wat grove woorden om een mentaal zwakbegaafde te omschrijven, maar daarna krijg je als lezer een bijzonder mooi verhaal voorgeschoteld.

Pierre, een man van in de zestig, neemt de 15-jarige Sonny mee op een trip naar Frankrijk en vertelt hem hoe hij zijn moeder heeft leren kennen.

Het verhaal telt net geen honderd pagina's, maar bevat desondanks enkele goed uitgewerkte personages.

Vier sterren.