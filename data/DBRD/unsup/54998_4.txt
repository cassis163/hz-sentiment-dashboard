De laatste getuige - Liv Constantine (uitgeverij HarperCollins)

Geheimen, leugens, verraad… en moord
Kate English heeft het allemaal. Ze is niet alleen erfgenaam van een enorm fortuin, ze heeft ook een fantastische man en dochter, een succesvolle carrière en een jaloersmakend mooie villa.
Maar aan haar volmaakte geluk komt plotseling een einde wanneer Kates moeder dood wordt gevonden, vermoord in haar eigen huis. Dan krijgt Kate een verontrustend bericht: Je denkt dat je nu verdrietig bent... Wacht maar.
Al snel blijkt dat niets is wat het lijkt in de upper class van Baltimore en met alle schandalen, de ontrouw en het verraad die boven komen drijven, stijgt de spanning tot een kookpunt.
Iedereen kan de moordenaar zijn: vriend, buur, minnaar, kennis. En Kate is de volgende op de lijst…

Het boek komt wat traag op gang maar eenmaal je in het verhaal zit, oh boy, met momenten wou ik dat ik nog sneller kon lezen :)

Je leest het boek vanuit Kates standpunt en vanuit Blaire haar standpunt, kleine details worden subtiel prijsgegeven en de ander personen in het boek zijn zo inge’blend’ in het verhaal dat je denkt ze ook te kennen en helemaal mee lijkt te zijn tot het einde...

Het verhaal is gewoon heel goed bedacht waardoor het einde toch best als een verrassing komt en de laatste hoofdstukken echt om van te smullen zijn. Een vlotte op tempo lees die je niet zal teleurstellen, een ideaal boek voor wat spanning op vakantie. ⭐️⭐️⭐️(⭐️)-waard.