In deel 5 heeft de SchaduwClan een nieuwe leider. Zal hij de oorlog verklaren aan de DonderClan?

Daarnaast is er nog een gevaar in het bos. Wat zal het zijn? Meerdere katten hebben nachtmerries over dit gevaar. Al snel blijken het honden te zijn. De katten komen er maar niet achter of dit alleen hun vermoeden is, of dat het ook echt waar is. Ondertussen is Grijsstreep nog steeds in strijd met zijn gevoelens. Wil hij terug naar de Clan waar hij is opgegroeid, of wil hij in de Clan blijven waar zijn jongen opgroeien? Tijdens een gevecht staat hij voor deze moeilijke keuze.

Ook Vuurhart staat in het hele boek vol keuzes. Zijn leerling Wolkpoot doet in ieder geval zijn best om de beste krijger te worden. Hoe gaat het met Zandstorm en Vuurhart? Je leest het allemaal in het vijfde, nog steeds spannende, deel van de eerste Warrior Cats serie.

Boeken van Warrior Cats zijn zo geschreven dat je ze in een ruk uit wilt lezen. Dreigend gevaar en de hersenspinsels van Vuurhart, maar ook de avonturen van de leerlingen van de DonderClan maken het verhaal spannend. Het verhaal is simpel geschreven en daardoor vlieg je door het verhaal. Toch wil je geen zin missen, om eventuele details over het hoofd te zien.