Lisbeth Salander is terug, alhoewel ze in de gevangenis zit. Onterecht maar omdat haar leven in gevaar is, zit ze zelfs in de zwaarst beveiligde vrouwengevangenis. Daar wordt ze geconfronteerd met de machtsstructuur in de gevangenis en structuur daar kan ze niet goed tegen. Ze bemoeit zich er niet al te veel mee, maar wordt toch gedwongen op te treden wanneer haar buurvrouw in de cel dagelijks gemolesteerd wordt door een zekere Benito die denkt dat ze de baas is. Lisbeth kan niet tegen onrecht en daarom vindt ze dat ze moet tussenkomen.
Daarnaast is ze ook weer aan het graven naar iets uit haar verleden, iets dat toegedekt moest worden en dat dat bij voorkeur ook blijft. Graven zorgt voor doden.

Dit is alweer het vijfde deel met Lisbeth Salander en dit is een degelijke thriller, er is iets uit het verleden dat zijn tentakels heeft tot in het heden en dat moet opgelost of bekend gemaakt worden.
Wat mij betreft mogen er nog meer volgen.