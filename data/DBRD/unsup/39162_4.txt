Om te beginnen las ik dit boek in 3 uur uit. Meestal als dit gebeurt is dit niet een goed teken omdat het boek dan erg simpel geschreven is maar dat was hier niet zo. Door het boek heen zaten allemaal leuke tekeningen, verschillende vormen van tekst, definities van woorden en bladzijden met maar twee regels bijvoorbeeld. Ook is dit het debuut van Nicola, sorry maar dat is toch geweldig om gelijk zo’n bestseller te schrijven! Mijn complimenten. Ook wordt dit boek verfilmd voor de mensen die het wilden weten, wanneer etc. is nog niet bekend.

Het verhaal klonk al onwijs goed en ik was benieuwd hoe Nicola dit had geschreven. Ik was zelfs een beetje bang dat het zo standaard zou zijn maar echt ze heeft het super gedaan. Madeline is een erg fijn personage om vanuit te lezen. In de eerste hoofdstukken vond ik haar gedrag meer voor een 16 jarige in plaats van een 18 jarig persoon maar later werd ze steeds meer volwassen. Dit was natuurlijk ook logisch voor iemand die nog niets van de wereld buiten afweet.

Haar moeder is arts en werkt erg veel, daarom is Carla bijna altijd bij haar thuis om haar te verzorgen. Heel het huis heeft speciale aspecten die er voor zorgen dat ze niet ziek wordt. Zo is er een luchtbuis voor de voordeur waar mensen in moeten staan zodat er geen bacteriën naar binnen kunnen komen. Allemaal heel gek maar zo ontzettend logisch. Dan komt er een jongen met zijn gecompliceerde familie naast haar wonen, Olly. Olly is leuk, grappig en erg charmant wat er voor zorgt dat je stiekem een zwak voor hem gaat krijgen (ik dan). Maar de ontmoetingen tussen Madeline en Olly gaan niet makkelijk en het wordt steeds gevaarlijker en moeilijker wanneer ze merkt dat ze verliefd op hem wordt.

Verder wil ik niks spoilen (zoals Madeline altijd doet haha) over het boek. Btw door alle spoilers wil ik de boeken wel lezen die ze beschreef want ze leken me wel leuk! Maar het einde was niet wat ik had verwacht. Mijn hart brak en ik moest echt even nadenken. Ik weet dat dit vaker gebeurt maar toch is het heftig. Dat is wat ik alleen wil zeggen haha. Oh en, Madeline wordt naarmate het verhaal verder gaat steeds leuker en leuker. You will love her even more!

Ook al ging ik er erg snel doorheen vond ik dit toch echt verassend goed. Ik vond het moeilijk om te kiezen tussen 4 en 5 sterren maar omdat het zo snel te lezen was geef ik het 4 sterren. Het ging allemaal erg snel en had liever wat meer adempauze willen hebben. Verder heb ik niks op te merken!

Het verhaal is zo mooi omschreven maar het breekt je hart tegelijk. De tekeningen en grafieken zorgen voor een leuk extraatje in het boek. Nicola heeft mij echt versteld laten staan door dit boek en ik kan niet wachten op de film, en haar volgende boek!