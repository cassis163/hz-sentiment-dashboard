Het boek verhaalt van Marak een jongen nog die getekend is voor het leven door de godsdienst van de Cataristen. Zijn leven krijgt een onverwachte wending als hij de kans krijgt monnik te worden voor de god Ava. Zabatha,de profeet van de Cataristen, ziet echter in Marak een ongekende talent om magie te kanaliseren. Hij doet dan ook alle mogelijke moeite om Marak weer in zijn macht te krijgen. De jonge monnik wordt meegesleurd in een godsdienstoorlog, die zowel om hem heen als in zijn binnenste woedt.

Het debuutboek van Adrian Stone doet denken aan de Deirdre-trilogie van Wim Gijsen, geschreven in de jaren 80. Adrian Stone is een waardige opvolger van deze gevierde Nederlandse fantasy-schrijver.

Het is een aanrader voor alle fantasyfans die houden van een verhaal met spirituele invloeden en religieuse vraagstukken. Gelijk vanaf de eerste bladzijde wordt de lezer in het verhaal gezogen en de schrijver weet dit tot het eind vast te houden. Door de wisselende perspectieven van waaruit het geschreven is, blijft de lezer geboeid en benieuwd naar de afloop van het verhaal.
Ook voor tieners die ge√Ønteresseerd zijn in fantasy is dit boek goed aan te raden.
Het wachten is op het volgende deel.