Pam Jenoff kwam op het idee om te gaan schrijven door haar werk bij de overheid. Ze werd in 1990 als diplomate naar Polen gestuurd. Jenoff kreeg te maken met zaken zoals de verdeling van de eigendommen van de Joden en het behoud van de voormalige concentratiekampen, waaronder het bekende Auschwitz. Door haar werk bouwde zij een band op met de overlevenden van de oorlog. Haar kennis en ervaring wil ze graag delen in haar boeken.

In al haar boeken schrijft ze over de oorlog in Polen en dan met name over de bezetting door de nazi’s. Het boek Het meisje van de Kommandant is een internationale besteller was genomineerd voor de Quill Award voor Amerikaanse literatuur.

Wanneer de nazitroepen de Poolse stad Krakau binnenvallen is de Joodse Emma nog naar net getrouwd met Jakob. Jakob is een verzetsstrijder die onmiddellijk moet vluchten en daarbij zijn vrouw Emma achterlaat bij haar ouders. Maar wanneer zij aanklopt bij haar familie blijken deze al te zijn gedeporteerd naar het ‘getto’ van Krakau. Emma aarzelt geen moment en gaat direct naar hen toe. Daarbij treft ze de vreselijke leefomstandigheden aan waarin haar ouders zich bevinden. Een aantal leden van het verzet wonen in het getto en zorgen ervoor dat Emma kan ontsnappen aan het leven daar. Ze komt bij de tante van Jakob terecht die zich in het geheim bij het verzet heeft aangesloten. Op dat moment gaat ze door het leven als de Poolse, niet-joodse, Anna en komt ze te werken als assistent van de Kommandant in het hoofdkwartier van de nazi’s. Het verzet geeft haar een onmogelijke opdracht en de Kommandant toont erg veel interesse in de Joodse Emma.

Vanaf de eerste bladzijde waan je je in de het leven van het hoofdpersonage Emma Bau. Dit zorgt ervoor dat je je gelijk kunt verplaatsen in het personage van Emma. Zij moet het katholieke geloof aannemen en de schrijfster weet erg goed te beschreven dat Emma het geloof totaal niet begrijpt en zich het gehele boek schuldig voelt, omdat ze zich moet voordoen als vrome katholiek, terwijl ze een Joodse vrouw is.

Een makkelijk weg te lezen boek met een heerlijke schrijfstijl zorgt ervoor dat Het meisje van de Kommandant aanspreekt. De schrijfstijl komt direct bij je binnen en zorgt af en toe voor wat kippenvel-momentjes.

De personages leven echt; je verliest je gemakkelijk in Emma en de beweegredenen van de nazikommandant zijn begrijpelijk. Pam Jenoff weet de Kommandant menselijk te maken, door hem als dierenvriend neer te zetten en als man die ook verdriet heeft en lief kan hebben. Zelfs hij vindt de verschrikkingen in Auschwitz te ver gaan.     

Pam Jenoff krijgt het voor elkaar de oorlog in zo’n mooie liefdesroman realistisch te maken. Van de eerste tot de laatste bladzijde ben je verkocht aan dit heerlijk leesbare boek.

Diplomatenvrouw was 5 sterren waard, dit boek is de voorganger, je merkt dat Diplomatenvouw nog net iets beter is geschreven en dat de schrijfster zich positief zichzelf heeft overtroffen ten opzichte van Het meisje van de Kommandant. Desalniettemin is dit boek zeker een aanrader om te lezen en neemt je mee in de wereld van de Joodse Emma Bau die moet zien te overleven in de tijd van de oorlog.