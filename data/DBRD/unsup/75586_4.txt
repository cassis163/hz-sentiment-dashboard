Vanaf het vliegveld van Martha's Vineyard vertrekt op een mistige zomeravond een klein priv√©vliegtuigje met elf personen aan boord.
De piloot, de co-piloot, de stewardess, de eigenaar van het vliegtuig met zijn vrouw, twee kinderen en lijfwacht, een bevriend echtpaar en een kunstenaar zijn op deze avond op weg naar New York.

'En terwijl ze, begeleid door de muziek van crooners uit de jaren vijftig en het rumoer van het publiek tijdens de honkbalwedstrijd, omhoogvliegen door de witte mist, heeft niemand een vermoeden dat het vliegtuig binnen zestien minuten zal neerstorten in zee.'

Scott Burroughs, de kunstenaar weet zichzelf en JJ, een jongetje van vier te redden doordat hij enorm goed kan zwemmen en weet welke richting hij in moet zwemmen. Ondanks zijn verwondingen bereiken ze de kust.

De vader van JJ is een van de kopfiguren bij een belangrijke nieuwszender en al snel zijn de speculaties over de oorzaak van het ongeluk niet van de lucht. Er zijn teveel toevalligheden en waarom zaten er zo veel invloedrijke mensen aan boord van deze vlucht?
Langzamerhand vermoedt men dat er iets achter deze vliegtuigcrash zat. Was het een menselijke fout of een mechanisch mankement?
Of wellicht een aanslag?

In Voor de val lees je het verhaal van Scott Burroughs, een kunstenaar die een vriendschap ontwikkelt met het jongetje dat hij gered heeft. Maar naarmate je verder leest over Scott en JJ, leer je door de flashbacks van de anderen deze personages beter kennen. En waarom had de eigenaar een lijfwacht aan boord?

Doordat we mee terug mogen kijken in het leven van de aanwezigen aan boord krijgen we als lezer een kijkje op wat er gebeurd zou kunnen zijn, maar op het eind worden we toch nog verrast. Dit boek gaat over een vriendschap, maar laat bovendien een akelig gevoel bij je achter. Niet echt romantisch, maar eerder heftig, emotioneel en unheimisch!
Zelf moest ik erg denken aan een gebeurtenis die zich nog niet zo lang geleden afspeelde en het angstzweet brak me uit!

Alles wat gebeurd is Voor de val is belangrijk, zul je zien.
4,5/5*