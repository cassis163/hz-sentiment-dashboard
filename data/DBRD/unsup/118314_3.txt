Juliana is al drie jaar op de vlucht. Ze werkte voor een geheime Amerikaans onderdeel dat genetisch gemanipuleerde virussen en antivirussen maakte. Ze is superintelligent en werd ook ingezet om aan de hand van chemische middelen mensen te ondervragen. Ze slaagde er altijd in mensen aan het praten te krijgen. Nu heeft ze al verschillende moordpogingen op haar leven overleeft dankzij rigoreuze veiligheidsmaatregelen.
Tot een emailbericht haar toch uit haar schuilplaats lokt en weer blootstelt aan de gevaren. Ze wordt geconfronteerd met dingen die ze niet kent, gevoelens voor een ander, verliefdheid en dat is haar vreemd. Ze moet samenwerken en dat is voor de eenling die ze is moeilijk.

Het boek was wel spannend, maar toch duurde het begin en het middenstuk op de boerderij met de honden te lang, bij momenten zelfs langdradig. Ik moest me er wel een beetje doorheen worstelen. Het einde was dan weer wel spannend.