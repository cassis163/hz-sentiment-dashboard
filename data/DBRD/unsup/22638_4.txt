Hoofdinspecteur Thomas Berg is verliefd, maar zijn lief ziet erg ver weg. Heeft deze relatie wel kans van slagen? In gedachten daar erg mee bezig heeft hij zijn hoofd niet echt bij zijn werk. Op een dag bezoekt hij een kunstveiling om een zilveren balboekje te bemachtigen. Hij ontmoet daar Karel Vynck, een antiekhandelaar uit Leuven die daar is om een een bronzen beeld van Constantin Meunier te bemachtigen. Het beeld, de psyche wordt voor een record bedrag verkocht en Karel vist achter het net. Als vervolgens de koper van het beeld vermoord wordt gevonden, gaat Thomas op zoek naar de moordenaar. Zou dit te maken hebben met het beeld ? Karel wordt verdacht maar als er nog meer doden vallen blijkt dat er iets veel ergers aan de hand is.

Het was meer een politieroman dan een thriller. Er komen veel personen in voor en Jo Claes geeft ook veel achtergrondinformatie/geschiedenis en dat maakt het soms wat verwarrend. Doordat Jo Claes een hele prettig schrijfstijl heeft doorspekt met Vlaamse woorden en uitdrukking blijft het toch een boek dat heerlijk te lezen is en ik ga zeker zoeken naar andere boeken van hem.