Ik heb van uitgeverij Atlas Contact een drukproef mogen ontvangen. Het nieuwe boek van Christine Otten. Het (waargebeurde) verhaal bestaat uit 3 delen, hoofdstukken. In het eerste deel lees je als het ware het einde van Rafaël. Hoe Winny en Nizar een nieuw bestaan proberen op te bouwen in België, samen met hun zoon. Deel 1 is ook de inleiding van het verhaal. in het tweede deel gaan we terug in de tijd, naar het moment dat ze elkaar ontmoeten op Kos, Griekenland, trouwen en teruggaan naar Sousse, Tunesië. En dan breekt de Jasmijnrevolutie uit. Winny gaat noodgedwongen terug naar Nederland. Zij is zwanger. Dan zijn we bij deel 3. Nizar kon niet mee omdat de grenzen zijn gesloten voor immigranten. Maar hij heeft er alles voor over om bij Winny te zijn en bij de geboorte van zijn kind. Hij gaat mee als vluchteling in een van de gammele boten naar Lampedusa. De liefde voor zijn vrouw en ongeboren kind houden hem op de been en geven hem de kracht niet op te geven.

Ik vind het een prachtig maar ook een schrijnend verhaal. Je moet behoorlijk wanhopig zijn om te gaan vluchten. De ontberingen die vluchtingen moeten ondergaan op Lampedusa en Sicilië. Als vluchteling ben je vogelvrij, heb je (nagenoeg) geen rechten. Gelukking hebben Winny en Nizar wat hulp van buitenaf en weet Nizar uiteindelijk naar Parijs te reizen met de trein.