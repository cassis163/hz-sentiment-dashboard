Na het lezen van De eetclub, had ik het boek Nieuwe buren nog op de plank liggen. Wat de een als een erotische thriller beschouwd en de ander als lectuur van de bovenste plank is op zich wel te begrijpen. Het boek is doorspekt met de woorden 'geil', 'tieten' en nog veel meer van deze ruige en rauwe erotische teksten.

Toch is het, als je verder in het verhaal duikt, best een dramatisch verhaal, waarbij de vrouwelijke hoofdpersoon Eva een levenloze baby op de wereld zet. De strijd, de worsteling en het gevecht met vooral de omgeving waarin het gebeurt, maken het verhaal zeer realistisch. Dat is ook direct de kracht van het verhaal van Nieuwe buren. Tegelijkertijd proef je de spanning die er tussen de personen aan het ontstaan is. Het onbekende en de manier waarop Eva en Peter hun in het slop geraakte relatie nieuw leven in proberen te blazen.

Het is jammer dat je toch een idee hoe het boek zal gaan aflopen, omdat de twee andere hoofdpersonen Rebecca en Steef een geheel andere opvatting hebben over relaties. Het kon alleen maar fout gaan. Misschien niet echt een thriller, maar wel een zelfreflectie voor echtparen die met relatieproblemen kampen, is dit wel een boek om zeker te lezen.

Wat Noort knap gedaan heeft, is de manier waarop zij het verhaal verteld. Vanuit de twee echtelieden Eva en Peter die elk hun eigen verhaal vertelden. Ik had er zelf iets meer van verwacht, maar ik blijf bij wat ik bij mijn recensie over De eetclub heb gezegd, Noort heeft het in zich. Het wachten is op het moment wanneer dat gaat gebeuren.