Van Greg Iles wordt gezegd dat hij boeken in diverse genres kan schrijven. In dit boek Doodsslaap lijkt hij daarmee te experimenteren. Het begint als een regelrechte thriller, spannend en met actie, maar halverwege het boek wordt er een vleugje romantiek aan toegevoegd en wordt het steeds literairder. Zelf ben ik niet zoÂ’n liefhebber van literaire thrillers en had daarom naar het einde toe steeds meer moeite om dagelijks een hoofdstuk te lezen. De actie werd steeds meer vervangen door beschouwend proza. Persoonlijk vond ik 24 uur van dezelfde auteur beter.
Het verhaal van Doodsslaap is eigenlijk eenvoudig: Jordan Glass ontdekt in een museum in Hongkong een schilderij waarop haar tweelingzuster Jane als slapende vrouw staat afgebeeld. Ze lijkt dood te zijn toen ze geschilderd werd. Jane is anderhalf jaar geleden plotseling verdwenen. Is ze ontvoerd en vermoord? Dit schilderij vormt een aanknopingspunt in de zoektocht van Jordan naar wat er met Jane is gebeurd. Het leidt haar naar de handelaar Wingate in New York (die terstond vermoord wordt) en naar verzamelaar De Becque op de Caymaneilanden. Ze gaat samenwerken met de FBI en wordt verliefd op agent John Kaiser. Sporen op de schilderijen wijzen al gauw in de richting van 4 verdachten in New Orleans. Deze worden herhaardelijk aan de tand gevoeld en inderdaad blijkt een van hen de dader te zijn. Deze neemt ook Jordan gevangen en maakt ook een schilderij van haar terwijl ze half levend half dood in bad zit. Maar ze weet het tij in haar voordeel te keren