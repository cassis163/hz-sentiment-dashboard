Het verhaal over de vermissing en lugubere moorden op jonge meisjes . Het team rechercheurs waaronder Maud Mertens en haar partner Niels doen het onderzoek hiernaar. Ook de jonge studente Kyra Slachter staat te popelen om mee te helpen met het vinden van de oplossing om ook persoonlijke redenen. Ze zullen alles uit de kast moeten trekken en internationaal moeten gaan om de moorden te kunnen oplossen.

Vanaf het begin van verhaal word je het verhaal ingetrokken en lees je verder en verder. Het verhaal is vanaf het begin zo spannend en verhult verschillende facetten die later aan bod zullen komen. Als lezer word je zo nieuwsgierig gemaakt en het verhaal ingetrokken. Halverwege kwam ik er pas achter dat dit deel 4 is van een reeks maar op zich is het ook prima apart van elkaar te lezen.

Het verhaal is verassend bijzonder origineel en laat geen lugubere details achterwege. Personages zijn origineel bedacht en ook hoofdverdachte Vincent is bijzonder verknipt en duizelingwekkend weergegeven. En dan te bedenken dat sommige delen uit het verhaal op waarheid zijn gebaseerd. Weliswaar verdraaid maar sommige delen zijn dus min of meer echt gebeurt.

Het plot is zo spannend dat ik tijdens het lezen bijna over de woorden struikelde zo snel wilde ik weten hoe het verhaal verliep.

Ik ga zeker de andere delen opzoeken om te kijken of die net zo spannend zijn.