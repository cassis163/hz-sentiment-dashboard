Dit is echt het beste boek wat ik tot nu toe in mijn leven heb gelezen. Schitterende karakterbeschrijvingen en een vlotte verhaallijn, waarin het hoppen van de gebeurtenissen in Zweden naar Zuid Afrika absoluut niet stoort. Als je in Zweden bent wil je zo snel mogelijk lezen wat er in Zuid Afrika gebeurt en andersom ook. Het solistische optreden van Wallander komt soms wat onwaarschijnlijk over maar voor degene die hem kennen is dit niet echt storend. Mankell weet vooral in dit boek een sfeer te scheppen die je echt voelt en meebeleeft. Voor mij is Mankell de absolute top. Ik ben blij hem van de zomer via Crimezone te hebben ontdekt. Ga gauw verder met het volgende boek: De man die glimlachte.