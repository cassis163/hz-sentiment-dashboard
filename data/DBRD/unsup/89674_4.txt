Dit is een historisch Young Adult. Het speelt zich af in het gebied tussen Zeeuws â€“ Vlaanderen en Vlaanderen in het jaar 1348. Het eiland heeft echt bestaan, maar is inmiddels door de Noordzee verzwolgen. Waterdunen is in rep en roer als er een potvis aanspoelt. Men weet namelijk dat dit de voorbode is van een ramp. Ze denken dat het de storm is die enkele dagen later het gebied teistert, maar het ergste moet nog komen. Na de storm trekt er een vreemde ziekte over het land. Niemand weet waarom Waterdunen dit moet overkomen. Is het een vloek? Heeft het te maken met andere onheilspellende gebeurtenissen zoals branden, pogingen tot moord en de drenkeling? Hille, de dochter van de molenaar probeert zichzelf en haar familie te beschermen, maar dat valt niet mee. De ziekte grijpt snel om zich heen en de tijd dringt.. Wat kan je er tegen doen?
Het verhaal begint met een spannende proloog, het grijpt je meteen. Je maakt in boek kennis met Hille en haar vriendin Oda. Ysewin en Alwin zijn twee jongens die een belangrijke rol spelen. Het moet een nare tijd zijn geweest maar Hille is een meisje dat niet makkelijk opgeeft. Ze houdt van spanning en avontuur. Ook de jongens zijn te nieuwsgierig om niet op onderzoek uit te gaan.
De karakters zijn vrij oppervlakkig beschreven maar je kan je zeker wel verplaatsen in de situatie en snapt wat de hoofdpersonen bedoelen. De schrijver heeft de omgeving en de sfeer goed verwoord in het verhaal, je kan je verplaatsen in het verhaal alsof het jezelf gebeurd. De mooie landkaart in de binnenkant van het boek maakt het nog duidelijker.
Tussen het verhaal door staan in een ander lettertype getuigenissen van diverse personen. Het is niet meteen duidelijk waarom deze er staan, het geeft een deel van het verhaal weer en in andere gevallen een deel van de afloop van het boek. Aan het eind van het boek is het wel duidelijk waarom deze getuigenissen er zo tussendoor staan. Het eind is deels voorspelbaar maar toch is het anders dan ik verwacht had.
Ik geef het 4.5 sterren.