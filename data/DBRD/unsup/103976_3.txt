Heel knap hoe Lackberg de lezer weer tot de laatste pagina's met vraagtekens laat zitten. Elke keer als je denkt in de gaten te hebben wie de dader is en waarom word je al snel teruggefloten. Het zal je maar gebeuren, ga je 's morgen vroeg in een grot spelen en vind je een dode vrouw. Bij nader onderzoek blijkt het niet alleen om deze dode vrouw te gaan maar worden daaronder nog twee skeletten van lang vermiste vrouwen aangetroffen. Al snel gaat de verdenking richting één bepaalde familie. Gedurende het hele boek worden deze familie en hun familiaire banden bekend gemaakt. Als lezer blijf je tot een paar bladzijden voor het einde met grote vraagtekens zitten. Niet omdat het verhaal onduidelijk is, maar om wie het gedaan heeft en waarom. Iedereen kan het om zijn eigen redenen gedaan hebben. Heel erg knap geschreven. Helaas vond ik dit boek minder pakkend dan haar debuut 'IJsprinses'.