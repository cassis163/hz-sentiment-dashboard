Janneke Bouwman heeft denk ik dit boek niet goed begrepen. Dit 'korte verhaal' is gelinkt aan het Koontz boek 'Veertien'. Wordt volgens mij op het boek zelfs vermeld.

'In de val' is een verhaal uit 1989, een oud verhaal dat in 1995 is uitgegeven voor de maand van het spannende boek. Dit verhaal geeft een beter beeld van de 'oude' Koontz. In de jaren '80 en '90 en ook nog wel een deel van '00 was Koontz de tegenhanger van Stephen King, waarbij hij 2, soms wel 3 boeken per jaar produceerde en een enorme schare aan fans wereldwijd heeft vergaard. De afgelopen jaren vallen sommige van zijn boeken een beetje tegen. Misschien omdat we het allemaal al wel kennen, geen idee. Ik ben in ieder geval afgehaakt van alle Odd Thomas boeken en hoop op een derde boek met Chris Snow. Als je echte Koontz wil leren kennen, lees dan boeken als 'Dienaren van de Schemering', 'Geheugenfout', 'De Sadist' of de wat nieuwere boeken 'Vrees Niets' en 'Grijp de nacht'. In mijn ogen is van zijn nieuwere boeken met name 'Het oordeel' en 'Veertien' van het bekende Koontz niveau en bij die laatste sluit dit boekje prima aan.