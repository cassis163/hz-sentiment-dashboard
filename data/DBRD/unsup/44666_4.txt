Luuk Imhann neemt je mee op expeditie naar de jungle waar een groep biologen onderzoek doet o.a. naar de neusaap. De biologen worden geplaagd door muggen, slangen en bijgeloof van de lokale bevolking. Het geschetste paradijs laat steeds meer haar ware aard zien en de expeditieleden worden hiervan slachtoffer. Het verhaal wordt verteld vanuit de persoon van Boas een jonge student. Er zit een goede opbouw in het verhaal en met name het tweede deel vond ik zeer meeslepend. Boas verliest zijn heldere blik op de werkelijkheid en laat zich grijpen door de waanzin van de jungle. Ik kon het boek niet meer wegleggen. Het blijft spannend tot de laatste pagina. Aan het eind van het boek blijven er nog genoeg vragen over die je vanuit je eigen fantasie en creativiteit kunt invullen. Kortom een echte pageturner die doet vermoeden dat we in de toekomst nog veel van deze schrijver zullen horen.