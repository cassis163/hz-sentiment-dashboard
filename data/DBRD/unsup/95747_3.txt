Sluipweg van Ingrid Oonincx gaat over het uiteenvallen van een vriendengroep. Na een gruwelijk ongeluk moet een groep van zeven vrienden met zijn vieren verder en dat lukt niet. Tien jaar later komen ze elkaar weer tegen op de crematie van één van hun en rakelt het verleden weer op. Kunnen ze hun oude vriendschap ooit weer opbouwen of worden ze achtervolgd door hun verleden en rampspoed?

Het was mijn eerste boek van Oonincx, maar ik ben erg enthousiast. Het plot is goed opgezet en komt zeer onverwacht. Daarnaast worden de personages goed uitgewerkt en lukte het mij om me te identificeren met zowel de hoofdpersoon Gwen als te sympathiseren met haar grootste ergernis, Patrick. Het boek is gesitueerd op het platteland op de grens van België en Nederland en dat geeft het boek een extra dimensie.