Faye Kellerman vervolgt haar succesvolle serie over Peter en Rina Decker en ook in dit deel krijgen beide te maken met dezelfde zaak. Peter leidt het onderzoek naar de moord op drie leden van een rijke en naar men dacht goed beveiligde familie, en Rina moet jurylid zijn bij een proces. Peter Decker heeft het in dit deel moeilijk; moeilijk omdat er zoveel verdachten zijn, en moeilijk omdat hij een beetje merkt dat hij een dagje ouder gaat worden. De vele verdachten worden gevormd door de groep beveiligers die ingehuurd was door de steenrijke Guy Kaffey.

Blindmanâ€™s Bluff  is een prettig weglezend boek waarbij heel knap tot bijna het einde toe absoluut niet duidelijk wordt wie de grote boosdoener is. Er is gewoon te veel keus. Bekwaam geschreven en lekker weglezend, dus bij uitstek geschikt voor de zomermaanden. (Door: Jannelies Smit)