Deze heerlijke feelgood-roman neemt je mee in het liefdesleven van de familie van Antwerpen en leert je dat liefde voor iedereen en van alle leeftijden is. Eeuwige vrijgezel Helena komt journalist Klaus tegen. Zij is voormalig tienermoeder en heeft al veel relatiepogingen achter de rug, durft zij zich nu wel te binden? Zoon Alex zet net de eerste schreden op het liefdespad en dat valt zeker niet mee. Bob, de vader van Helena, gaat na het overlijden van zijn vrouw op geheel eigen wijze voorzichtig weer op zoek gaat naar de liefde en schoonzus Anouk wordt overvallen door een enorme verliefdheid, klein detail…. niet voor haar man… Schrijfster N.I. Monteny brengt deze karakters met zo veel overtuiging, humor en heerlijke schep Vlaamse taal dat ik met een continue smile op mijn gezicht heb zitten/liggen lezen. Herkenbare relaties/situaties maken het boek zeer toegankelijk en creëren een hoog ooooh jaaa-gehalte. Want zijn wij allemaal niet op zoek naar de liefde met op zijn tijd een heerlijke portie sex?