Ken je dat, dat je een boek zo tof vind dat je niet zo goed weet hoe je moet beginnen met uitleggen waarom je het boek zo goed vind? Dat heb ik nu een beetje met Everless. Ik las het boek net uit en het eerste dat ik er over wil zeggen, is dat het het beste boek is dat ik heb gelezen in een hele lange tijd. Het is lang geleden dat ik een boek vast had wat ik niet meer neer wilde leggen en het liefst achter elkaar uit wilde lezen. Everless was wel zoâ€™n boek waarbij ik na bladzijde al niet meer kon stoppen met lezen en het werd daarna alleen nog maar beter.

In het begin van het boek wordt je wel meteen ondergedompeld in een heleboel informatie over de wereld waarin Everless zich afspeelt. Een wereld waarin tijd letterlijk geld is. Een wereld waarin je betaalt met je bloed. Hoe rijker je bent, hoe meer tijd je hebt en hoe langer je dus zult leven. Jules, de hoofdpersoon van dit boek, leeft in deze wereld en de tijd van haar vader is bijna op. Om meer tijd te verdienen, besluit ze te gaan werken op Everless, de plek waar ze is opgegroeid. Daar ontdekt ze steeds meer over Everless en over zichzelf.

Hoewel je dus aan het begin meteen veel informatie krijgt, vond ik dat totaal niet storend. Het is belangrijk om te weten hoe de leefwereld van Jules in elkaar zit en wat de geschiedenis van Sempera is. Zonder deze informatie zijn de keuzes die Jules maakt niet te begrijpen en het is dus logisch dat je veel van deze informatie meteen in het eerste hoofdstuk over je heen krijgt. Ik vond de wereld ook meteen heel interessant en vooral ook heel origineel. Heel knap hoe Sara Holland dit tot in detail heeft uitgedacht. Wat worldbuilding betreft zit dit boek uitstekend in elkaar.

Everless zit vol met mysteries. Die zijn er aan het begin nog niet echt, maar daarna weet Sara Holland steeds weer nieuwe vragen op te roepen, waardoor je maar door wilt blijven lezen, want hoe en waarom zit dat dan allemaal. Bovendien zijn de laatste honderd bladzijden echt plottwitst, na plottwist, na plottwist. Sommige zag ik al van mijlenver aankomen, maar dat vond ik dan weer niet erg, omdat ik er op zat te hopen dat het ook echt zo gebeuren. Anderen waren een complete verrassing en ik kan wel zeggen dat ik waar het verhaal uiteindelijk naar toe ging totaal niet zag aankomen.

Jules is een fijn personages. Hoewel ze niet per se een hele uitgesproken persoonlijkheid had, waren haar banden met andere personages wel ontzettend goed. Bovendien was ze totaal geen perfect personage, want ze maakt genoeg verkeerd keuzes. Toch zijn het geen keuzes die ik niet begreep, ik zou namelijk in haar situatie waarschijnlijk precies hetzelfde gedaan hebben. Dit maakte van Jules een personage dat ik begreep en waar ik dus ook goed mee mee kon leven.

Everless is een boek dat ik zeker aanraad om te gaan lezen. De worldbuilding is ontzettend goed. Het idee echter het boek is origineel en de uiteindelijke wending die het boek neemt, is totaal onverwacht zelfs als je door denkt te hebben hoe het verhaal in elkaar zit. Dit maakt dat Everless een van mijn favoriete boeken is geworden en dat ik heel erg benieuwd ben naar het vervolg.