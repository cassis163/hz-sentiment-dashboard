Als je begint met lezen denk je te weten welke kant het verhaal op zal gaan. Echter, het voorval dat zal leiden tot alle andere gebeurtenissen is nog veel erger. Herman Koch is geduldig met het ontrafelen van het verhaal en langzaam komen alle puzzelstukjes bij elkaar.
De hoofdpersoon is niet goed of fout. Hij heeft een 'medische' fout gemaakt, maar ergens begrijp je wel waarom. Zouden we niet allemaal opkomen voor de mensen van wie we houden en in het bijzonder onze kinderen? Marc gaat hierin natuurlijk veel te ver. En ik ben blij dat hij mijn huisarts niet is.
Het eind is, zeker met de recente verhalen in de media over horrordokters, reÃ«el te noemen.
Ik vond het een goed boek, na een langzaam op gang komen een echte pageturner.