Gelezen in het kader van: "ieder jaar koop ik het boekenweekessay maar lezen doe ik ze niet".

Ooit van Neutraal-Moresnet gehoord? Nee? Ik ook niet. Dit ministaatje van drie-en-een-halve vierkante kilometer bestond 103 jaar, van 1816 tot 1919. Het werd daarna deel van België, werd in de Tweede Wereldoorlog door Duitsland geannexeerd om daarna weer terug te gaan naar België. De enige reden voor het bestaan van dit staatje was dat na het verslaan van Napoleon en het opnieuw trekken van de Europese grenzen, men het er niet over eens kon worden wie dit stuk grond met een waardevolle zinkmijn zou krijgen. Men besloot toen maar om het als neutraal staatje te laten voortbestaan. Alleen Vaticaanstad was kleiner.

Van Reybrouck vertelt het verhaal aan de hand van een paar personages en weet dit overtuigend te doen. Het is een leerzaam en interessant verhaal geworden. Een echt essay is het niet. Het is een geschiedkundig werkje. Mooi is het wel. Een echte aanrader.