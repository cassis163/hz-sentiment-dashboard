Recensie voor het boek “ Het bevrijde hart “ geschreven door auteur Marijke van Dijk
Erwin trouwt met de mooie Kirsten, terwijl haar hart bij Marius ligt. Jaren later komt hij om en wordt Kirsten de hulp van haar voormalige schoonmoeder Lenie. Op een slechte dag worden zij overvallen, misbruikt en breekt Lenie, haar voormalig schoonmoeder haar heup waardoor zij in het ziekenhuis belandt. Zij kan een poosje niet alleen wonen wanneer zij moet herstellen van de operatie. Een van de kinderen van Lenie besluit daarom dat het beter is voor alle partijen als Kirsten voorlopig bij Lenie intrekt om voor haar te zorgen. Maar, of dat nu wel zo handig is?
Het boek “ Het bevrijde hart” heeft een spannende opbouw en een verrassend plot. Je wilt graag doorlezen en de afloop kennen en weten hoe het de sleutelfiguren zal vergaan. Knap vind ik hoe de auteur zich ingeleefd heeft in de diverse personages al had ik persoonlijk de karakters van de dochters nog wel wat meer uit de verf willen zien komen. Ook bij de uitwerking van de ontknoping had ik nog wel wat meer afwisseling willen zien in de uiteenzetting over de profielen van de daders.
Ik vind het een vijfsterren boek en ik kijk uit naar meer werk van Marijke van Dijk. Ik zou dit boek zeker aanraden aan mensen die in een relatie zitten met iemand die een narcistische persoonlijkheid hebben en ik denk dat zij er zich in zullen herkennen. Het is zeker wel een boek waar mensen hun hart aan kunnen ophalen. Tot slot, ik kijk uit naar een vervolg waar de persoon Lou de hoofdrol speelt. Wordt vervolgd?
“ Het bevrijde hart” is verkrijgbaar via Scholten Uitgeverij www.scholtenuitgeverij, Bol.com en natuurlijk uw plaatselijke boekhandel.
Deze recensie is geschreven door
Esther Scholten