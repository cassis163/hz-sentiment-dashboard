Het zijn bijzondere, niet alledaagse verhalen waarin de fantasie een grote rol speelt. Toch komen de verhalen serieus over. De thematiek van niet mogen zeggen en doen wat je wilt en gecontroleerd worden door een groter geheel, komt in alle verhalen naar voren. De verstikking is goed voelbaar, maar wordt luchtig gebracht via humor en vreemde vondsten van de auteur. Jammer dat in de verhalen regelmatig sprongen gemaakt worden die niet logisch lijken. Maar dit weegt niet op tegen de inhoud van de novellen.