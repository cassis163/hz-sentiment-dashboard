29 Dates vertelt het verhaal van Jisu, een Koreaans meisje. Door de druk van haar ouders moet ze goede cijfers halen en een goede vriendje vinden. Om de perfecte vriend te vinden wordt een matchmaker ingehuurd. Jisu moet op seons, dates, gaan. Door teveel afleidingen sturen haar ouders haar naar San Francisco om zich te focussen op haar school. Maar Jisu heeft een andere droom, namelijk fotografie.
29 Dates is een luchtig geschreven verhaal met humoristische elementen. de schrijfstijl was erg vlot en ik heb het verhaal in een ruk uitgelezen. Het Engels was niet al te moeilijk. Ik vond het heel interessant om over de Koreaanse cultuur te lezen. Ook komen Koreaanse woorden voor die ik soms niet begreep, maar door een woordenlijst toe te voegen zou dit snel verholpen kunnen worden. Ook miste ik wat diepgang bij de personages.
Dit is een ideaal boek voor lezers die van een luchtig verhaal houden met een goed einde. Ik vond het een leuke afwisseling om eens een roman te lezen.