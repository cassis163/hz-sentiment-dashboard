Als je deze zomer een mooie, pakkende betekenisvolle roman wilt lezen, neem deze! De laatste verhalenweefster van Marita Coppes. Het is een belangrijk en prachtig boek, geloof me maar! Om een heleboel redenen. Marita laat in haar vertelweefwerk de diepe verbondenheid van de destructieve macht van de westerse oliewinwijze; van onze manier van leven met het lot van inheemse volken; het verdwijnen van hun wijsheid; de verbondenheid met de natuur, en met toekomstige generaties, zacht Ã©n genadeloos zien. In een mooi verhaal over mensen die voortweven op destructieve weeffouten in hun familiepatroon en hier bewust van worden In een mooie verteltrand die je diep meeneemt in de Latijns Amerikaanse (vertel)cultuur a la Marquez en Allende. En alhoewel de gebeurtenissen verschrikkelijk kunnen zijn en de gevolgen desastreus is het een boek van hoop. Van de mogelijkheid van het doorbreken van negatief familiekarma, van het kunnen herstellen. Van de kracht die we hebben als we de werkelijkheid in de ogen kijken en verantwoordelijkheid nemen. Een belangrijk, helpend en helend boek in een zich onomwonden aandienende actualiteit van de stand van de mens en de aarde vandaag.