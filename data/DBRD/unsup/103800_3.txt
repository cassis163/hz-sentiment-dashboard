Anders dan de titel doet vermoeden, gaan niet alle verhaaltjes over poep. Er zit bijvoorbeeld ook een verhaal in over kamelen en dat zij kunnen spugen als zij boos zijn, parende padden, de van kleuren veranderende kameleon en verhalen over baby dieren.

Het is een leuk boek voor tussendoor en de verhalen die over poep gaan zijn alleen daarom al grappig voor een kind. Omdat het korte verhalen zijn waar het vooral om weetjes draait, blijven de verhalen niet echt hangen en is de concentratie tijdens het voorlezen minder goed. Dit is niet gek aangezien je niet in een verhaal meegezogen wordt. Het zijn leuke verhaaltjes om iets meer over bepaalde dieren te weten te komen en daarom vooral geschikt om er af en toe even bij te pakken om een verhaaltje te lezen. Minder geschikt voor een knus voorlees moment.

In het boek zijn ook drie liedteksten te vinden waarvan je het liedje via internet op kunt zoeken. Leuk om er liedjes aan te verbinden maar minder praktisch om deze via internet te beluisteren. Daar heeft mijn dochter toch mij voor nodig terwijl ze cdâ€™s inmiddels zelf af kan spelen.

Al met al een prima boek zo lang je het gebruikt voor korte voorleesmomenten.