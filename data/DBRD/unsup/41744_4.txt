Wat een bizar verhaal dat van het begin tot het einde blijft boeien. De hoofdpersoon Harry (of Paul) loopt een hardloopwedstrijd voor de verjaardag van de Fuhrer. 1000 km in 20 dagen dwars door het uiteenvallende Duitse rijk. De Amerikanen rukken op en de wedstrijd voert door gebieden die op het punt staan te vallen of net gevallen zijn. Via terugblikken krijgen we een kijkje in de oorlogsjaren van Harry (of Paul). Hoe hij tijdens de oorlog keer op keer het geluk aan zijn zijde vond en benepen situaties overleefde.

Het verhaal staat vol historische verwijzingen maar blijft desondanks uitermate leesbaar. De suggestieve schrijfstijl, met veel aandacht voor details, betrekt je op een actieve wijze in het verhaal. Ik begrijp niet dat dit boek (nog) niet meer aandacht heeft gekregen, vandaar mijn behoefte om hier een beknopte recensie achter te laten. Absoluut de moeite waard en ik kijk uit naar meer boeken van deze schrijver.