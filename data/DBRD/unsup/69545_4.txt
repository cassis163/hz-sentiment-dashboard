Jaren geleden al heb ik Jussi Adler-Olsen tot mijn absoluut favoriete Deense auteur uitgeroepen. Met zijn 'serie Q' wist hij zich in de bovenste regionen van de moderne misdaadliteratuur te nestelen. Op afdeling Q van de Deense politie worden oudere onopgeloste moordzaken met succes opnieuw onder de loep genomen. 'De grenzeloze' is alweer het zesde deel in de rij en hoewel we er een tijdje op hebben moeten wachten, lijkt het of Carl MÃ¸rck, Rose en Assad nooit weggeweest zijn.

In 'De grenzeloze' wordt de dood van een studente bijna twintig jaar geleden onderzocht. De zaak werd indertijd afgedaan als een ongeluk, een aanrijding met vluchtmisdrijf. Wanneer de agent die zich al die jaren vruchteloos in de zaak heeft vastgebeten zelfmoord pleegt, komt de zaak bij afdeling Q terecht. Al snel komt de vermoedelijke dader in beeld, maar we moeten uiteindelijk 524 bladzijden lang wachten om alle feiten te kennen.

Halverwege het boek had alles wat beknopter gekund, beknopter gemoeten zelfs. Het plot van dit boek steekt echter erg goed ineen en de auteur neemt ons mee naar een absoluut boeiende, spannende en onverwachte ontknoping.

Vier sterren voor deze Jussi.