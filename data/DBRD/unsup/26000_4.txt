De was mijn allereerste luisterboek ever! Dat is prima bevallen, een boek lezen tijdens een lange rit naar Clermont-Ferrand of tijdens een fikse wandeltocht is een compleet nieuwe ervaring die naar meer smaakt. Hoewel ik het idee heb dat ik sneller lees dan luister is het op deze manier toch een win win situatie; lezen tijdens andere (ook leuke) activiteiten.
Dan het boek zelf, dat gaat over de (laatste) tsarenfamilie van Rusland, dus speelt het zich af in het begin van de vorige eeuw. Het is een (zeer) welvarende familie die in super weelde leeft terwijl het volk tijdens de oorlog armoede lijdt. Tatjana, een dochter werkt onder een andere naam (ben vergeten welke – en kan dat niet meer terugzoeken wat dan een nadeeltje is van een luisterboek) in het militair ziekenhuis waar de gewonden, waaronder Dimitri verzorgd worden.
Daar ontstaat al de liefde tussen Dimitri en Tatjana, je kunt wel stellen dat Dimitri smoorverliefd is. Als hij later ontdekt wie de verpleegster in werkelijkheid is, weet hij aanvankelijk niet wat te doen, tenslotte is hij ‘maar’ een eenvoudig zoon van een kolonel. De manier waarop hij in het begin zijn liefde voor Tjatana probeerde te ontkennen uit een minderwaardigheidsgevoel - hij een 'eenvoudige' zoon van een legergeneraal kan toch niet een relatie aangaan met de dochter van de Tsaar. De liefde wint het echter, zoals te verwachten, ze besluiten in het geheim te trouwen omdat een openbare trouwerij onder de oorlogsomstandigheden en in het licht van troonopvolgingsperikelen onmogelijk is. Ze hebben een mooie tijd tot het dramatische ogenblik dat de tsarenfamilie wordt vermoord. Er is dan nog verwarring of Tatjana wel of niet bij haar familie was ten tijd van de overval.
Dimitri zoekt jaren tevergeefs naar zijn vrouw en gaat uiteindelijk een nieuwe relatie aan met Rosa. Die besluiten niet te trouwen omdat Dimitri formeel getrouwd is (hoewel dit kerkelijk huwelijk waarschijnlijk niet in de documentatie terug te vinden is) en omdat hij nog altijd hoop heeft dat Tatjana ooit nog eens opduikt. Dimitri en Rosa krijgen wel kinderen en Kitty is daar een achterkleinkind van. Kitty is de kapstok waar het verhaal over de tsarenfamilie wordt opgehangen, door dat ze vanwege huwelijksproblemen vlucht naar de hut van haar opa waar ze een kist met spullen ontdekt.
Uiteindelijk duikt Tatjana dus inderdaad weer op en beginnen ze in het geheim een hernieuwde relatie – vandaar de titel.
Belangrijke thema’s in dit boek zijn:
- Geschiedkundig: de moorden op de Tsarenfamilie
- Ware liefde en trouw
- Bedrog en vergiffenis
- En natuurlijk: de Russische revolutie! Omdat de hele samenleving honger heeft, terwijl de Romanov's absoluut niets te kort komen, komt het volk in opstand, waarbij ze weliswaar (veel) te ver doordraven in het afslachten van de adel, maar dat laatste is ter zijde.