Esmeralda van Belle - Ordo Entia: Openbaring

Dit boek keek ik al een hele tijd naar uit. Het klonk namelijk helemaal als mijn dingâ€¦ en dat is het ook echt!

Het verhaal begint met een mysterieuze brief ( als Harry Potter fan, werd ik hier meteen al blij van). Jeroen wordt In deze brief uitgenodigd voor een vreemde ontmoeting, midden in de nacht. Hij weet niet wat hij er van moet denken, maar hij gaat toch. Hij komt dan in de wereld van zijn vader terecht. Zijn dood lijkt heel anders in elkaar te steken, dan hij aanvankelijk dacht. Zijn vader werkte voor Ordo Entia en nu wil deze geheime orde Jeroen ook inlijven. Zijn moeder wil er niets van hebben. Maar hij besluit het toch te doen. Hij krijgt les van de Orde en maakt vrienden en vijanden tijdens zijn studie. Hij komt de meest gevaarlijke en prachtige wezens tegen, in een voor hem nieuwe wereld. Hij leert ook veel dingen bij over zijn familie. Een aantal dingen had hij liever niet willen weten.

Het leest echt heel vlot, een echte pageturner. Vol met spanning en prachtige mythische wezens, die je zo voor je ziet, door het beeldend schrijven. Ik vond het heel jammer dat het boek uit was. Kijk nu dus heel erg uit, naar deel 2. Dit is echt een boek dat alles heeft wat ik zoek in een boek. Verbeelding, spanning, humor, fantasy, vriendschap, verraad en originaliteit! De sfeer in dit boek is krachtig, mysterieus en dat is ook het gevoel dat ik kreeg van Zweinstein. Dat is ook een wereld die voor de gewone mensen niet te zien is. Ik gebruik veel HP vergelijkingen, maar Ordo Entia is origineel op haar eigen manier. Maar het HP gevoel krijg ik niet zo snel in een boek. En dat is deze keer echt gelukt. Je zult er van smullen, dat beloof ik!

Als je dol bent op Fantastic Beasts, dan is dit boek een echte aanrader! In dit boek komen veel fabelwezens voor. Ordo Entia probeert ze te behouden en te beschermen. Maar er is ook een andere Orde. Zij vinden deze wezens te gevaarljk en vinden dat ze uitgeroeid moeten worden. 5 dikke sterren *****.