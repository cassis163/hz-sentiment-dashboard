Een klein, dun maar zeer heftig boekje. Het is autobiografisch maar eigenlijk is dit onvoorstelbaar; dat je moeder je in de steek laat omdat zij in de 2e wereldoorlog liever gaat werken als kampbewaakster in concentratiekampen.
Dit is de schrijfster Helga Schneider toch echt gebeurd.
Jaren later zoekt ze haar moeder toch nog een keer op in het verpleeghuis waar zij nu woont. Helga wil toch graag antwoorden op haar vragen.
De antwoorden die haar moeder geeft blijken antwoorden te zijn die nog altijd heel erg schokken.
Het boek is boeiend geschreven maar de antwoorden van de moeder zijn echt afschuwelijk met vreselijke omschrijvingen hoe ze over Joden dacht en nog heftiger waren de manieren waarop de Joden omkwamen.