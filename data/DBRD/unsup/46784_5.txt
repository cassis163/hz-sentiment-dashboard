Met zijn 60,5 miljoen exemplaren is The Da Vinci Code van Dan Brown een bestseller van formaat. Na de ontzettend populaire voorganger Het Bernini Mysterie gaat het avontuur voor Robert Langdon verder. In Nederland en België werd het boek uitgegeven door uitgeverij Luithingh. En in 2006 werd dit boek zelfs verfilmd met Tom Hanks in de hoofdrol.
Ondanks deze film, die ons allen wel bekend is, raad ik jullie toch aan om het boek te lezen. Hoewel je fantasie misschien al gestuurd is door de film vind ik toch dat het boek een nog ietwat andere sfeer oproept. Zo wordt in het boek ook de nadruk gelegd op de verschillende decors en vervaagt dit een beetje in de film, waar men het alleen visueel kan waarnemen en niet door de ogen van de integrerende hoofdpersonages. Ook vind ik het gebruik van flashbacks in het boek ontzettend goed. Men krijgt achtergrondinformatie om de situatie beter te begrijpen en eveneens ontstaat er een soort dynamiek tussen heden en verleden waardoor de lezer nieuwsgierig naar het volgende plot doorgaat. Hierdoor ontstaat er ook een spanning, want de lezer wil zo snel mogelijk weten wat Langdons conclusie is. Ook krijg je tussen de geniale ingevingen van Robert Langdon zelf de tijd om uit te zoeken hoe het aloude geheim in elkaar zit, hierdoor wordt de lezer meer betrokken bij het verhaal, en zo wordt het een boek dat je niet zomaar kan neerleggen. De lezer blijft gekluisterd aan de paginas. Ook laat het boek je kritisch nadenken over het instituut kerk en alle intriges die hier rond bestaan. Brown dwingt je bijna een ruimere blik te nemen op de verschillende verhaalaspecten. Hoewel ik vind dat we dit wel niet alles te letterlijk moeten nemen, het is en blijft fictie literatuur en daarom is het net zo leuk om te lezen. Ook de eeuwenoude geheimen zijn uitstekend verweven met hedendaagse reële objecten, waardoor het verhaal alleen maar geloofwaardiger wordt. Hierdoor blijkt maar weer eens dat Dan Brown een goede research heeft gedaan voor hij aan dit boek begon. Dit is waarschijnlijk het onderdeel van het boek dat het zo goed maakt, de lijn tussen realiteit en verzinsel wordt alsmaar kleiner.
Ik denk dat het ondertussen wel duidelijk is dat ik jullie dit boek zeker aanraad. De interessante verhaalstijl van Dan Brown verrast je na elke pagina opnieuw. Een aanrader voor elke thriller liefhebber.