{ “Het huwelijk komt steeds dichterbij Ben. Hoe moet het dan met ons? “}

De elementen:
De cover ziet er mooi uit, een vrouw loopt in een mooie rode jurk de trap op. Ze heeft een beetje sexy uiterlijk, waar gaat zij heen? En naar wie?
De titel Verblind, doet een hoop vermoeden. Is Sophie verblind in haar uitjes en waarom stopt ze niet met haar geheime afspraakjes? Patricia Snel heeft hiermee een mooi verhaal neergezet. De vertelwijze is de ik-vorm. Ik moet hier altijd even aan wennen, maar het is een fijne schrijfstijl zoals we van Patricia Snel gewend zijn. Het leest goed weg. Je zit meteen in het verhaal over Sophie, die Ben ontmoet. En eigenlijk gaat trouwen met har grote liefde Mark. Ze is een beetje “verblind” door de avonturen die ze met Ben beleefd. Ze kan er moeilijk mee stoppen. Want het smaakt naar meer.

Mijn mening:
Patricia Snel neemt je mee in een bloedstollend verhaal. Eenmaal in begonnen is er geen houden meer aan, en wil je alleen maar doorlezen en doorlezen. Eigenlijk wil je Sophie laten stoppen, voordat er iets goed misloopt.
In heerlijke zinnen, met een verhaal vol bruisende actie, weet Patricia Snel opnieuw haar lezers te boeien. Waar veelal mannen hun “kleine vriend” achterna lopen, zo loopt hoofdpersoon Sophie achter de spanning en het avontuur aan. Sophie laat zich meeslepen in een heel andere wereld. Je zou bijna zeggen “ho nou Sophie”, maar Sophie heeft ervan geproefd en is bijna verloren.

Het is een bijzonder verhaal over liefde en verdriet, spanning opzoeken en te ver gaan.

Gewaardeerd op 4 sterren.