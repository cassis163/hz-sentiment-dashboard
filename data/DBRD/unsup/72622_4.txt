Samenvatting:
Het boekje is deels een vervolg op de gedachten uit "Dat kan niet waar zijn".
In het ( betrekkelijk dunne ) boek wordt de maatschappelijke moraal beschreven.
Ook wordt een duidelijk beeld geschetst wat er allemaal mis is. Het mond uit
in een betoog tegen teveel economisch denken waarbij de moraal wordt uitgeschakeld. In de maatschappij krijgen van de combinatie Macht-Markt-Moraal alleen de Markt en de Macht alle aandacht. Moraal is verdacht en macht niet ter sprake komen, anders ben je een moraal-ridder. Dat wordt als erg negatief weggezet en is omringt door een jaren-50 mentaliteit en een spruitjes-lucht.
Na de eerste inleiding worden gesprekken weergegeven met allerlei mensen
die midden in de samenleving staan. Daarmee wordt zichtbaar gemaakt dat de huidige tendensen niet goed zijn voor de samenleving en dat dit moreel slecht is. amoraal is hetzelfde als zonder moraal en blijkt niet te kunnen. Bij alles wat
je doet, ook al is dat amoraal, maak je toch gebruik van een moraal.
immoreel is tegen een moraal. Dus ook iemand die tegen populistische denkbeelden is,
is immoreel bezig t.o.v. populistische denkbeelden.
Dus voor een goed maatschappelijk debat moeten we eerst een grootste gemene deler vinden als een gemeenschappelijke moraal.

Opinie:
Erg goed geschreven, door de bevlogenheid soms wat kort door de bocht.
Kort maar krachtig en geeft veel handvatten voor verdere studie.
Eigenlijk te kort. De auteur wekt de indruk dat hij zich diepgaand met het
onderwerp bezig is, dus dat hij veel meer richting aan de discussie zou kunnen
geven of in ieder geval veel meer informatie heeft voor verdere studie.
Door de opbouw met korte hoofdstukken en interviews met diverse ook
maatschappelijke mensen die met foto zijn afgebeeld, nood het uit om
alleen dat interview even snel te lezen. Maar dan mis je wel de grote lijn
in het betoog, wat erg jammer zou zijn.