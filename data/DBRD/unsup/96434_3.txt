Dit is het eerste boek van James Patterson dat ik gelezen heb. Een mooi boek, heel spannend maar ik zal niet direct nog een boek van hem lezen. Het boek is nl. geschreven in de "ik" vorm, en daar houd ik niet zo van. Het boek vertelt eigenlijk 2 verhalen, het verhaal van Jack & Jill, die de ene moord na de ander plegen en bij ieder lijk een briefje achterlaten. Het hele boek door heb je geen flauw idee wie deze daders zouden kunnen zijn. Pas op het allerlaatst kom je daarachter en heb je zoiets van, zijn zij dat nou??

Het 2e verhaal gaat over de moord op een meisje van en nabijgelegen school. Dit verhaal staat echt helemaal los van het andere, de rechercheur Alex Cross is met beide zaken tegelijkertijd bezig. Hoe dit verhaal in elkaar steekt kom je wel ruim voor het einde achter. Wel een stuk minder spannend dan het andere verhaal. Ik snap eigenlijk ook niet goed waarom de schrijver in dit boek 2 verhalen in één schrijft, waarschijnlijk om het boek wat dikker te krijgen, maar naar mijn mening onnodig. Toch vond ik het wel de moeite waard om te lezen, maar geef mij maar een echte topper van o.a. Elisabeth George of Mo Hayder.