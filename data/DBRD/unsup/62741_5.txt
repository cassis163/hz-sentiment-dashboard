Evenals het vorige boek wat ik las van Niccolo Ammanti (ik haal je op, ik neem je mee) verveelt deze roman geen moment. De personages zijn zonder uitzondering origineel en mooi gelaagd. De verhaallijn is spannend en het plot zonder meer verrassend en zelfs schokkend. Wat een klasse verteller is deze auteur.

Na een reeks schokkende ontdekkingen komt de jonge Michele klem te zitten tussen de loyaliteit jegens zijn familie en zijn geweten. Niccolo Ammanti haalt je op, en neemt je mee in een prachtige vertelling over een opgroeiende jongen die alle uitdagingen trotseert en bewijst echt niet bang te zijn.