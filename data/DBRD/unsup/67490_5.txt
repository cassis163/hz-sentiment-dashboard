Geweldig boek! Indringend, meeslepend verhaal met als protagonist de blinde politievrouw Jenny Aaron. Locaties: Berlijn en Barcelona.
Even wennen aan de schrijfstijl van Andreas Pflüger, maar eenmaal op gang is zelfs een korte pauze tijdens het lezen van 'Voor eens en altijd' geen optie meer. De auteur kruipt als het ware ín Aaron en laat de lezer meebeleven hoe het is alleen maar duister om je heen te hebben. Ondanks haar blindheid staat Aaron haar mannetje, wat welhaast een understatement is. Zij is intelligent, scherp, meedogenloos en nietsontziend. Een personage waar je niet omheen kunt.

"Sollte am Ende noch Zeit sein,
will ich mich nicht fragen,
warum ich sterben muss,
sondern wissen,
warum ich gelebt habe."

Ik heb deels de Duitse en deels de Nederlandse versie gelezen. Vertaler Renée Vink heeft goed werk geleverd, er is niets verloren gegaan van de sfeer in 'Endgültig'.

In oktober 2017 verschijnt Jenny Aaron #2: Niemals. De boekbeschrijving - http://andreaspflueger.de/?project=739 - klinkt alvast veelbelovend!

[spanning 5, plot 5, schrijfstijl 5, leesplezier 5, originaliteit 5, psychologie 5]