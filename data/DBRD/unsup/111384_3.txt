De kleine ridderman, met houten zwaard en vergiet op de kop, zoekt een vriendje. Ventje wil graag vriendschap. Waar kan hij bij horen, bij wie kan hij aansluiten? Maakt het uit hoe iemand er uit ziet om een vriend te zijn? Vriendschap is niet af te dwingen, soms loopt het gewoon mee op jouw pad.

Ingrid en Dieter Schubert hebben dit prentenboek met rijmende tekst weer voorzien van passende illustraties en er zijn een paar leuke verwijzingen naar de kunstwereld in verwerkt.

Een kerntitel Kinderboekenweek 2018, groep 1/2, Kom erbij! Een klassiek vriendschapsverhaal die vaker inzetbaar is dan alleen in de Kinderboekenweek.