Bij het zien van de schitterende cover van Het Album van Cornelis Dumoulin krijg je het idee dat de jongen een bal wil vangen van iemand die buiten beeld staat. De titel maakt nieuwsgierig. Je wilt meer weten over het album. Wat voor verhaal, of misschien wel meerdere verhalen, zit(ten) erachter? Wat voor belevenissen staan er op de foto's. Zou je een letterlijke inkijk krijgen door middel van foto's of blijft het bij beschrijvingen ervan?
Meteen vanaf de eerste bladzijde word je meegenomen in het verhaal van de hoofdpersoon. Hij vertelt je hoe zijn leven verloopt tot op heden, over waarom hij een cursus moest volgen en wat hij ervan vindt en hoe hij het ervaart. Je wilt weten wat er echt is gebeurd op school waarom hij op cursus werd gestuurd en wat er speelt in zijn huwelijk. Je voelt dat er meer aan de hand is dan hij eerst vertelt. Langzaam aan kom je meer te weten en begin je te begrijpen waarom hij liever niet de waarheid vertelt, waarom hij liever leugens vertelt aan anderen. Op het moment dat je denkt dat je weet hoe het verhaal zal eindigen, gaat het verhaal een heel andere kant op en blijken bepaalde gebeurtenissen anders te zijn dan gedacht.

Lees verder op https://surfingann.blogspot.com/2019/03/het-album-cornelis-dumoulin.html .