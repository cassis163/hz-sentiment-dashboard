Ik mocht dit boek buzzen voor de leesclub van Hebban. Wat leuk om al een boek te mogen lezen en beoordelen voor de officiÃ«le publicatie. Ik was erg nieuwsgierig naar dit verhaal. Je leest mee met de ingetogen journaliste Kate. Ze woont al een hele tijd in Londen maar is eenzaam. Als ze voor haar werk een artikel mag schrijven over het openluchtbad in de buurt wat met sluiting wordt bedreigd veranderd haar leven. Ze sluit vriendschappen voor het leven en de vriendschap met de 87 jarige Rosemary in het bijzonder. Samen strijden ze om het bijzondere zwembad te behouden. Er sluiten tegenwoordig zoveel sociale voorzieningen die vaak een belangrijke functie hebben voor de samenleving. En pas als ze gesloten zijn blijkt hoe belangrijk ze zijn geweest. Kate bloeit op door de vriendschap en liefde die ze vind. Ik las het boek met veel plezier. Aan het einde moest ik wel even slikken.