Voorafgaand aan het lezen, had ik na aanleiding van een aantal korte recensies en de cover een beetje het gevoel dat dit boek op De Selectie van Kiera Cass zou gaan lijken, een serie waar ik trouwens enorm van genoten heb. Toen ik eenmaal begonnen was bleek dit echter niet het geval, maar ik vond het concept van een minderjarig die voor zichzelf moet zorgen en brood op tafel krijgt door te strippen erg interessant. Dit veranderde helaas halverwege het boek. Ik vond het verhaal een beetje langdradig worden en het was niet het soort drama waar ik normaliter erg veel van houd. Vrijwel het enige waar het verhaal op dat moment om draaide waren broer en zus ruzies en middelbare school probleempjes. Er leek geen einde aan te komen, maar godzijdank hebben de andere meiden van de YA Club me aangemoedigd door te lezen, want het einde was fenomenaal. Watt weet precies op de goede manier de verschillende situaties te beschrijven en je er helemaal in mee te trekken, als je snapt wat ik bedoel. Desondanks ben ik nog wel een beetje sceptisch over het tweede deel en of het beter zal zijn dan dit deel, maar het is zeker het proberen waard. Al met al heb ik een leuke leeservaring gehad en zal ik dit boek zeker aanraden. Vooral als je net uit een reading slump komt en houdt van knappe jongens.