Valentino Achak Deng is een jong ventje die samen met zijn familie en zijn vriendjes woont in Marial Bai (Zuid-Soedan)als de burgeroorlog uitbreekt en hem een onvoorstelbare vlucht om te overleven wacht, hij weet totaal niet wat er gebeurt en wie zijn vijand is.
Gedurende het verhaal is het werkelijk niet voor te stellen wat Achak allemaal moet meemaken en dat hij dit allemaal heeft volbracht op zo'n jonge leeftijd.
Zijn vlucht (vol dood en verderf) brengt hem uiteindelijk via Ethiopie naar Kenia, waar hij 10 jaar in een vluchtelingenkamp verblijft en uiteindelijk daar vrij belangrijk wordt.
Als hij te horen krijgt dat hij naar Amerika mag, gaat dat ook niet zonder slag of stoot; en als hij uiteindelijk in Amerika kan gaan wonen na een tocht vol ellende wacht hem nog meer tegenspoed, maar eigenlijk (hoewel hier ook dingen gebeuren die je niet begrijpt) met wat hij al heeft meegemaakt in het niet valt.
Het is net als wat Maria hieronder schrijft, ik heb me nog nooit echt verdiept in de Afrika problematiek (Soedan), maar je komt door het lezen van dit boek er toch wel achter dat je ontzettend veel geluk moet hebben gehad (vooral als je op het platteland van Soedan leeft) om het te overleven en als je wat ik al eerder zei dat dit door de ogen van een pakweg 10 jarig jongetje wordt beschouwd is het bijna niet te geloven dat dit op onze aardkloot kon gebeuren.

Kortom, prachtig op papier gezet, en dat is zeker ook de verdienste van Eggers.