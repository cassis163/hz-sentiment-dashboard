Twee vrouwen. De ene rond de 80, bijna Victoriaans, geboren op een landgoed in Zuid-Afrika, een echte moeder. De ander een bijna vijftigjarige carrierevrouw in Londen, die in beleggingen doet, vrijgezel uit eigen keuze.
Die twee zijn moeder en dochter. Die een liefdevolle relatie hebben, maar nogal moeizaam, zoals dat gaat bij zulke verschillende karakters.
Hun afzonderlijke en gezamenlijke belevenissen zijn adembenemend. En leren je ook nog wat over de Boerenoorlog. En, naar ik aanneem, over werk dat met beleggen te maken heeft. Niet dat dat mij heeft geholpen, maar dat ligt vast aan mijn beperkte belangstelling voor dat onderwerp. Het heeft mijn enthousiasme voor het boek niet gedrukt en ik ben meteen met een nieuw boek van Mason begonnen.