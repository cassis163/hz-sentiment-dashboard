'Ik gebruik alleen de ik-figuur
om de lezer ervan te overtuigen
dat het verhaal echt is'.
Ethel Portnoy



Wie scheurt die blijft of wie schrijft die blijft?

Das Mag is met een geweldige scheurkalender gekomen, met de intentie om je in 365 dagen een volleerd schrijver te laten worden. Wil je graag schrijver worden dan kan je deze kalender natuurlijk niet laten liggen. Vele lezers hebben de wens om zelf ook te schrijven, dus ziehier de uitgelezen kans om je talenten uit te breiden.

Het enige wat je ervoor hoeft te doen is langere tijd op het toilet verpozen, dus laat een ander de afwas dan maar doen.

Maar niet getreurd wanneer je niet de ambitie hebt om boeken vol te schrijven, want het is een kostelijke verzameling van literaire quotes van allerlei auteurs - zoals William Faulkner, Anna Enquist, Jean-Paul Sartre, Hella S. Haasse, Albert Camus - en andere bekendheden - zoals Sigmund Freud, Wim de Bie, Bob Dylan, Donald Duck - in boekenland. Ook voor de lezer is er meer dan voldoende te vinden om van te genieten

'Van de vele manieren om niet te lezen is de radicaalste om geen enkel boek open te slaan'.
Pierre Bayard

'De Franse letterkundige Pierre Bayard schreef een heel boek over hoe je geen boeken hoeft te lezen. In de dagelijkse praktijk, maar ook in het intellectuele debat hoef je de inhoud van een boek helemaal niet te kennen: je hoeft alleen de context van een boek te kennen, oftewel de plek van een boek in de cultuur. Je hoeft 'Op zoek naar verloren tijd' niet gelezen te hebben, je hoeft alleen te weten: Proust, begin twintigste eeuw, sentimenteel, lange zinnen, Parijs. Voil√†, meer heb je niet nodig'.
Hoe te praten over boeken die je niet hebt gelezen (2007)
Pierre Bayard

Marja Pruis, Joost de Vries en Kees 't Hart - al jaren samenwerkend bij de redactie van De Groene Amsterdammer - hebben hun eigen verzameling notities, boeken, tijdschriften en andere bronnen doorgespit, op zoek naar mooie quotes of passages, die grappig zijn, handig om te weten of gewoonweg heel erg leuk om te lezen.
Op de achterkant van elk velletje staat weer een schat aan informatie die te maken heeft met de quote op de voorkant.

Wat is er nou leuker voor de lezer om steeds weer leestips te krijgen en voor de beginnende schrijver om schrijftips te krijgen?
En dat wel 365 dagen lang!!!!!!

Conclusie

Ik besef me terdege dat het inmiddels al begin februari is, maar dat mag de pret natuurlijk niet drukken, want wat is er nou fijner voor de fervente lezer om op het toilet een hele maand in te kunnen halen?

Nu is het wel mijn beurt om iets te bekennen........................
Ik heb de kalender al uitgelezen, mijn gezin heeft het huis aan kant, mijn baas is blij dat ik me weer 'beter heb gemeld' en ik heb weer een hele lijst met tips over auteurs en boeken.

Wat een ontzettend leuke scheurkalender. Een aanrader!!!!!!!!!