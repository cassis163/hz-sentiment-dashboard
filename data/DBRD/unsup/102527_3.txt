Britt Hulsman, een echte horecaondernemer in hart en nieren, heeft 4 koffiebars en is al 26 jaar getrouwd met accountant Richard. Samen hebben zij 3 dochters. Door hun drukke bestaan heeft Richard voor hen beiden een romantisch tripje geboekt naar Zeeland.
Zij overnachten in een B&B. De volgende ochtend wanneer Britt terugkomt van de bakker met verse warme broodjes, is de B&B opeens “onvindbaar” en blijkt Richard ineens van de aardbodem te zijn verdwenen. Wanneer zij ten einde raad aangifte gaat doen bij de politie en aanbelt bij het huis wat de B&B zou moeten zijn, geloven zij haar niet. Echter de politie ziet haar als hoofdverdachte. Britt denkt dat Richard wat ergs is overkomen.. De onduidelijkheden en de vragen worden alleen maar groter en groter. Wie is Richard nu echt? Blijkt het huwelijk van Britt dan toch een façade te zijn?

“Hoe goed ken je de persoon van wie je houdt échtt?


Een ander verhaallijn wat erbij samen komt is Mara Weststrate. Mara is mantelzorger voor haar moeder Emma die na een zwaar auto-ongeluk noodgedwongen in een verpleeghuis verblijft. Emma speelt gaandeweg het verhaal ook een grote rol. De kosten worden steeds zwaarder voor Mara. Echter heeft zij een nieuwe vriend leren kennen en hij biedt aan om haar te helpen….maar niets is wat het lijkt.

De schrijfstijl van Ellen is makkelijk te lezen, korte hoofdstukken die zijn onderverdeeld in Britt en Mara. Op deze manier kom je steeds iets meer over hen te weten.
De personages hadden wat mij betreft meer uitgediept mogen worden, de vrouwen vond ik echter naïef. Evenals de 3 dochters van Britt.
Toegegeven het plot had ik absoluut niet aan zien komen. Dit is knap doordacht.

Ellen de Vriend schrijft al twintig jaar, variërend van verhalenbundels tot reisboeken. De erfgename is na Geruisloos, Vermist, Bitterzoet en de YA-thriller Crush, haar vijfde thriller. Daarnaast is ze journalist voor diverse kranten en magazines en heeft ze een eigen tekstbureau.