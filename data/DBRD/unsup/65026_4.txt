In eerste instantie verwachtte ik een wat dramatische roman over de MH17 ramp. De schrijver maakt hier gedurende het boek ook opmerkingen over. Meedrijven op het leed van anderen, van de bekendheid van de ramp profiteren... maar dit boek doet dat totaal niet! Ja, het gaat over MH17, maar voornamelijk toch over psychische ziekte en verlies, wat iedereen kan overkomen. De auteur heeft met dit boek wat mij betreft bewezen een schrijver te zijn, en niet mee te drijven op de bekendheid van de ramp. De schrijfstijl is sterk en weergeeft goed de emoties van angst, verdriet en chaos die leven na een dergelijke ramp. Ik ben onder de indruk! Ook ben ik benieuwd wat deze schrijver ons in de toekomst zal brengen.