Ik ben echt iemand die constant op haar telefoon zit, zelfs tijdens het lezen. Afgelopen maand heb ik, met name door ‘Off’ van Tanya Goodin, geprobeert mijn telefoon meer links te laten liggen. Ik heb notificaties uitgezet, maar heb ook geprobeerd mijn telefoon minder op te pakken tijdens het tv kijken bijvoorbeeld.

Tanya Goodin laat je in dit kleine boekje zien hoe vaak mensen hun telefoon oppakken en hoeveel invloed dat heeft op je beleving, maar bijvoorbeeld ook je sociale leven. Ze geeft korte tips, die je makkelijk in kan passen. Maar, er zitten ook tips bij die ik dus al uitvoer, zoals een boek lezen of beginnen met haken. Ik had eigenlijk meer tips en opdrachten verwacht, het is nu meer een vrijblijvend boekje wat je zo nu en dan eens oppakt.

Of het mijn online gedrag heeft veranderd? Ja, dat zeker. Het uitzetten van notificaties heeft al voor flink wat rust gezorgd. Ik pak nu tijdens het tv kijken vaak een haakwerk op, zodat ik niet zo snel mijn telefoon pak. Maar het is niet zo dat ik echt het idee had dat ik ‘Off’er echt bij nodig had. Het meeste is vrij logisch als je erover nadenkt en Tanya Goodin heeft dus niet heel veel originele opdrachten en eyeopeners in haar boek neergezet.

Voor een tientje is ‘Off’ van Tanya Goodin een leuk kadootje voor de decemberdagen, voor de mensen die altijd op hun telefoon zitten. Het geeft je tips en vrijblijvende opdrachten, maar verwacht geen vernieuwende theorieen.