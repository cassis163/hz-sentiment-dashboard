Recensie voor het boek “Frisse waterstromen” geschreven door Yvonne Rijnsburger
Op de achterflap staat: Daniela werkt al jaren bij een reisbureau. Haar verleden speelt haar nog steeds parten en op een gegeven moment heeft ze het met alles gehad en verliest ze ook haar vertrouwen in God.
Wanneer ze een advertentie leest waar in een hotel een receptioniste in Oostenrijk wordt gevraagd, solliciteert ze meteen. Ze wordt aangenomen en vertrekt in de hoop haar verleden achter zich te kunnen laten. In Oostenrijk leert ze Ethan, de hotelmanager, kennen die ook het nodige heeft meegemaakt. Daniela wordt opnieuw met haar verleden geconfronteerd, maar met vallen en opstaan leert ze God te vertrouwen en voor het eerst in haar leven ervaart ze wat echte liefde is.
“Frisse waterstromen” is een geloofsopbouwende roman die makkelijk wegleest over de geestelijke woestijn waarin je als christen terecht kunt komen.
Het verhaal is fictief, maar gedeeltelijk gebaseerd op eigen ervaring van de auteur. Zij kreeg het gevoel om dit boek te schrijven nadat ze zelf in een geestelijke woestijn terechtkwam met als doel met name vrouwen te bemoedigen, hetgeen dit boek meer maakt dan zomaar een roman.
Ik vond het een boek dat heel gemakkelijk wegleest. Ik werd zo meegesleept in het verhaal dat het was alsof ik er deel van uitmaakte. De verhaallijn is beeldend beschreven. Ik kan mij daarom voorstellen dat het boek als een baken voor je kan zijn.
“Frisse waterstromen” is een geloofsopbouwend boek voor ieder christen in tijden van geestelijke droogte. Heb jij weleens geestelijk drooggestaan? Misschien herken jij je dan ook in de strijd van Daniela en Ethan. Lees je mee?
“ Frisse waterstromen” is uitgegeven door Scholten Uitgeverij www.scholtenuitgeverij.nl maar ook verkrijgbaar via Bol.com, Bruna, AKO en natuurlijk uw plaatselijke boekhandel.
Deze recensie is geschreven door
Esther Scholten
Auteur van het boek "Liefde door scherven heen" verschijningsdatum 16 maart 2019