Bij het zien van de schitterende cover van De gesloten piano van Monique van Roosmalen wil je weten waar het meisje op de toetsen aan denkt, waar ze over droomt. De titel maakt nieuwsgierig. Moet je de titel letterlijk nemen? Of is het een synoniem van iets?
De gesloten piano van Monique van Roosmalen speelt zich af in zowel het heden als in het verleden. Leonie gaat in haar dromen terug naar het verleden waarin haar leven niet altijd op rolletjes is gegaan. In het heden worstelt Lieke met iets, dat achteraf gezien, lijkt op iets wat haar oma ook heeft meegemaakt. Oma en kleindochter blijken meer met elkaar gemeen te hebben dan dat ze van elkaar weten. Zou de geschiedenis zich herhalen of kan oma ervoor zorgen dat de geschiedenis zich niet herhaalt? En hoe zit het met de tante van Lieke? Wat is de reden dat ze doet zoals ze doet?
Door de dromen van oma kom je meer te weten over een deel van haar leven. Een leven waarin de kerk heel belangrijk voor haar is, net zoals haar vader die ze op een voetstuk heeft staan. Tegelijkertijd worstelt ze geregeld met wat ze echt wil en wat anderen van haar verlangen.

Lees verder op https://surfingann.blogspot.com/2019/02/de-gesloten-piano-monique-van-roosmalen.html .