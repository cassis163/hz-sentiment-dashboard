Algemene beoordeling: 5/5 | Originaliteit: 4/5

Dromen is geschreven door de 15 jarige Sara Zonneveldt. In het begin van het boek dacht ik telkens: wow, knap dat iemand dat van 15 heeft geschreven. Maar na een tijd dacht ik er niet meer aan en merk je er niets van. (Wat je nog wel eens hebt bij een boek geschreven door een jonger iemand, kinderlijk en veel clichés) Maar Sara, wat heb je een mooi boek geschreven zeg! Het was verrassend tot op de laatste bladzijde! Ik heb erg van je boek genoten!

In het boek leef je erg mee met Lucy, het hoofdpersonage. Ze heeft een beste vriendin, Karen, en samen komen ze vaak in het café. De ouders van Lucy willen dat ze het café overneemt als ze klaar is met school, maar Lucy heeft maar een grote droom: op wereldreis gaan. Ze droomt er van om nieuwe mensen te ontmoeten en op verschillende plekken te werken in allerlei landen. Je maakt het dagelijks leven van Lucy mee, haar eerste liefde en een hartverscheurende breuk. Je maakt mee hoe ze worstelt met haar droom of de wens van haar ouders. En dan is er nog het geheim van haar ouders…

Ik vind het verhaal origineel en goed uitgewerkt. Het verhaal heeft diepgang maar ook luchtige momenten. Ik heb vaak hardop moeten lachen om Lucy en haar vrienden. Dromen is een van de betere boeken geworden die ik de laatste tijd heb gelezen!

Dromen van Sara Zonneveldt kan ik je zeker aanbevelen als je houd van een leuk, origineel verhaal met romantiek en keuzes maken. Want kies je voor de wens van je ouders, of ga je je eigen droom achterna? Het klinkt gemakkelijk, maar in het boek wordt het je al gauw duidelijk dat het helemaal nog niet zo gemakkelijk is. Sara, van mij krijg je de gouden griffel!