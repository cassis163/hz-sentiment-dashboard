Het boek heeft een mooie gekleurde cover en die blijft steeds de aandacht trekken wanneer je niet aan het lezen bent.

Black Eyed Susans is een intrigerend boek. Je kunt Tessa haast zien als twee personen, de boze en gekwelde tiener en de volwassen, angstige volwassen moeder.
De constante omschakelingen tussen tiener en volwassene maken het tot een dynamisch verhaal. In hele kleine stukjes leer je Tessa steeds beter kennen, de mensen om haar heen en haar herinneringen.
Doordat Tessa zich haar trauma niet kan herinneren en ook omdat ze geheimen met zich meedraagt, blijft het boek tot op het einde boeiend.

Een klein minpuntje aan het boek vond ik de procesomschrijving aan het eind. Hier gebeurde vrij weinig in dat zo uitgebreid toegelicht moest worden. Het proces is een essentieel onderdeel maar het was beter geweest als ook dit stukje volledig vanuit Tessaâ€™s beleving geschreven zou zijn.

Voor een thriller is het allemaal behoorlijk mild, wel spannend maar geen boek dat je uit je slaap houdt.