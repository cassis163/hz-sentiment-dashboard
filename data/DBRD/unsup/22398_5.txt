Dit boek is anders dan alle andere boeken die ik hiervoor gelezen heb. Een boek die mij uit mijn leesdip haalde; Ik wist hem binnen 2 dagen te Verslinden!

Brooke Davis neemt je mee in het verhaal van Millie Bird. Een bijzonder meisje van 7, die het leven net even anders ziet. Wanneer haar moeder haar op een dag achter laat in een warenhuis, begint voor Millie de ongelooflijke zoektocht. Tijden het lezen word je voorgesteld aan Karl de Typist en Agatha Panta, die ook hun eigen verhaal mogen vertellen. In het begin wil ik liever meer van Millie weten, maar beide oudjes weten een plek in mijn hart te veroveren, en al gauw voelen ze als "familie". Het boek is een tikkeltje gek, maar dat maakt het juist zo bijzonder. En wat is nou eigenlijk normaal? De schrijfster weet je goed mee te nemen in de gedachtegang van een 7-jarige (want een buik is toch doorzichtig als je zwanger bent?), het eenzame bestaan van een weduwe die zich van de wereld teruggetrokken heeft (schreeuwen door je woonkamerraam naar voorbijgangers is heel normaal), en een weduwnaar die ontsnapt aan het vooruitzicht van een eenzaam bestaan in een verzorgingstehuis (wanneer stop je met alles uit het leven halen wat er in zit?). Een avontuur zoals je nog nooit gelezen hebt, met mensen die in je hart kruipen. Een absolute aanrader!