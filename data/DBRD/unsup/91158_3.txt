Als eerste boek in mijn 2018 challenge koos ik iets wat totaal niet mijn genre is. Een Konsalik. Al zoveel over gehoord, schrijver van stuiver romans, flutboeken enz. enz. Ik wilde mij eens zelf een oordeel geven over deze schrijver (kan dit na het lezen van 1 boek van hem?) en moet zeggen dat het mij toch wel verraste.

Het verhaal speelt zich af ten tijde van tsaar Nicolaas II en diens vader. Nicolaas wordt verliefd op een balletdanseres, wat dus niet mag, en trouwt Alice (een kleindochter van Koningin Victoria van Engeland). Alles is historisch correct weergegeven. Alle grootvorstinnen worden genoemd (en gelukkig gaat het niet over Anastasia ....), de bloedziekte van de tjarevitz wordt genoemd (afkomstig van de tak van de Koningin van Engeland). Het verhaal hangt eigenlijk een beetje. Nicolaas is verliefd op het balletdanseresje en zij op hem. Er komt nog een complot in voor. Zij danst meerdere malen voor hem en dat is het eigenlijk. Het eindigt nogal plotseling. Zij viert triomfen na de dood van de tsaar, keert niet terug naar Rusland en einde .....

Het boek is vermakelijk, makkelijk te lezen en echt een tussendoortje. Leuk voor een keer, maar ik denk niet dat ik nog andere boeken van Konsalik zal lezen. Maar goed, ieder zijn voorkeur.

Voor de historische correctheid geef ik toch 3 sterren.