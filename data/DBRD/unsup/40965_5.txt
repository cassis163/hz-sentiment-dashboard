Wederom een spannend boek van John Grisham. Het verhaal gaat over Malcom Bannister, die door een noodlottige gebeurtenis wegens witwassen van crimineel geld voor 10 jaar vast zit. Na 5 jaar begint eigenlijk de verhaallijn pas, als hij een minutieus voorbereid plan start waarmee hij zich vrij weet te maken, in samenwerking met de FBI. Daarna komen er 2 verhaallijnen tot ontwikkeling. EÃ©n met een crimineel die Malcom aangeeft als moordenaar van Rechter Fawcett en een andere naar blijkt ook een crimineel die een grote som geld heeft verstopt. Beide verhaallijnen ontwikkelen zich spannend en brengen de nodige wendingen met zich mee. Uiteindelijk weet Malcom de echte moordenaar van de rechter in de handen van de FBI te spelen en scoort hij zelf met zijn companen een zeer grote som geld. Zeer spannend boek in de reeks van John Grisham. Hoe krijgt hij het iedere keer weer voor elkaar. Zijn oeuvre is ondertussen gigantisch, dus hij schrijft bijna net zo snel als dat wij kunnen lezen, nou ja bijna dan. Hoewel dit niet zijn beste boek is wat ik heb gelezen, krijgt hij zonder meer 4 sterren.