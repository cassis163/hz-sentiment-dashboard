Helaas is het boek uit, maar w√°t een meeslepend verhaal! Dat is altijd het enige nadeel van mooie boeken, dat je baalt dat het voorbij is. Heerlijk om mee te leven met al die mooie mensen (want het voelde als echte mensen en niet zomaar karakters in een boek) en knap hoe een ware gebeurtenis door de schrijfster is uitgebouwd tot een verhaal over generaties. Het verhaal begint in 1918 en dit is zo realistisch neergezet dat je je als lezer echt verliest in die tijd. En dan opeens weer even lekker terug in 2018. Echt genieten hoe je een kijkje krijgt door generaties heen. De beschrijvingen zijn krachtig en zinnenprikkelend. Ik kon het gras ruiken en de tuin van Elza, 1 van de hoofdpersonen, voor me zien. Stond dit boek maar op mijn verplichte boekenlijst destijds op de middelbare school. Een heerlijk boek en een waar literair hoogstandje!