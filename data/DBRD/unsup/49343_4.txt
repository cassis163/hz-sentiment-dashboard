12 Jaar wordt Maria. Verwachtingsvol kijkt ze uit naar de verrassing die haar vader voor haar in petto heeft. Het cadeau wordt in of liever gezegd op, een zware, zilveren schaal binnengebracht. Wat blijkt: Maria krijgt haar eerste eigen slaaf. Een kleine jongen Kobo. Zo begint de documentaire over het leven van Maria die op een plantage woont. Niets geen vriendschap tussen haar slaaf en haar, niets geen romantiek of veranderende kijk op de slavernij. Vanuit de ogen van Maria ervaar je als in een journalistiek verslag het leven waarin mensen andere mensen tot hun eigendom maken. Indrukwekkend en stof om met kinderen vanaf een jaar 10 over te praten. Ruime bladspiegel met veel witregels en passende zwart wit tekeningen die aan Mance Post doen denken maar van Veronica Nahmias zijn.