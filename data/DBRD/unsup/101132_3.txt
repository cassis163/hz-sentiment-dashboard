Boeiend, instructief, complexe structuur. Minnie Panis is een zeer succesvolle fotografe door haar fotografische projecten die niet erg voor de handliggende thema's hebben en toch dus bewondering oogsten. Bv een project over het eigen geproduceerde afval.
Kijken en bekeken worden is het thema van dit boek. En daar blijft het dan ook bij. De kunst prevaleert ver boven de onderlinge communicatie die blijft op afstand. Opmerkelijk is de parallel in dit opzicht tussen moeder en dochter. Het vaderschap wordt volkomen genegeerd.

De lezer leert veel over diverse kunststromingen; het boek is goed onderbouwd. De schrijfstijl is prettig, licht en duidelijk. Maar, toch, door de complexe structuur komt de lezer niet gemakkelijk in het verhaal. En door het open einde blijft hij/zij zeker met nogal wat vragen zitten. Je zou zelfs kunnen denken dat er een deel 2 van De Consequenties komt.
Deze roman is niet geschikt voor het brede publiek maar wel voor leesclubs. Ik zou diverse vragen en/of discussies kunnen bedenken.... Bv Over de portemonnees. En dan speciaal het verhaal rondom de eigenaar van de vierde portemonnee. Mijns inziens had dat spannender gekund, vooral na de invloed van de creditcard op Minnie's moeder... en de daaruit volgende ontmoeting met deze man. Minnie had daarin actief betrokken moeten worden, vind ik.