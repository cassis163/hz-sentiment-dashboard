Quote van Clary "Ouders waren gewoon mensen op wie je reageerde, je hoefde niets aan hen te dóén: ze waren er gewoon – aanwezig. Dat wilde niet zeggen dat ze je niet af en toe ongelukkig konden maken, maar wat ze ook deden, je was niet voor hen verantwóórdelijk. "

Aftellen is het tweede deel over de familie Cazalet. Het eerste deel heb ik niet gelezen maar gaat over de familie voor het uitbreken van de Tweede Wereldoorlog. In deel 2 leer je ze beter kennen en is de Tweede Wereldoorlog begonnen. Je krijgt meer inzicht in diverse personages, je ziet ze als het ware opgroeien in het boek. Van heel weinig merken dat er oorlog is tot dat de werkelijkheid inslaat met heuze bommen op London en de vermissing van Rupert. De diverse verhaallijnen met bijbehorende minnaressen en geheimen maken er een boek van om te genieten bij een haardvuur.

Ik geef het boek 3.5 ster. Ik ben ondanks dat ik moeilijk in het boek kwam door de vele namen in het begin door de pagina`s heen gerold omdat het verhaal steeds meer ging lopen zonder dat er personages ineens verschenen.