WOW. Ik vond deel een al heel goed en deel twee deed daar niet voor onder. Het laatste (voorlopig althans, want de vriendin van Stieg Larsson heeft nog een manuscript in bezit van een 4e deel, dat ze vasthoudt omdat ze door de familie van de royalties is uitgesloten voor de delen 1 t/m 3) deel leest geweldig en werkt naar een climax toe. De ontknoping van deze gehele geschiedenis rond Lisbeth Salander is werkelijk ronduit bevredigend als je van gerechtigheid houdt. De titel dekt zeer zeker de lading.

Ik ga niet in op de inhoud als zodang. Dat is werkelijk zonde als u het boek nog gaat lezen. Maar het boek is zer de moeite waard en is een prachtige afsluiting van deze trilogie. Er zitten zoveel plots en subplots in..... wat een noeste arbeid om al die verhaallijnen goed in het verhaal te zetten. Wat briljant van deze schrijver om alles zo nauwkeurig uit te werken. WAT EEN LEESGENOT!

Overigens blijf ik hopen dat het 4e deel ooit nog eens wordt vrijgegeven want er zijn nog wat openstaande punten. Vooral zit ik met de vraag of Lisbeth en Mikael nog echt een issue worden.

Toen ik de boeken kocht zei de vrouw waarvan ik de boeken kocht tegen mij: "Ik ben jaloers op u omdat u de boeken nog gaat lezen". Nu ik ze uit heb begrijp ik precies wat ze bedoelde!