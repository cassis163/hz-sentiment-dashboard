De laatste getuige vliegt er meteen in. Het verhaal start in de rechtbank en je krijgt onmiddellijk het gevoel "Oh, nee, dat kan niet waar zijn". Na wat er allemaal gebeurde in "Vergelding" en hoe C.J. Townsend zich daar doorheen gesleurd heeft, hoop je nu echt dat het een droom is. Alright, de spanning gaat gewoon verder waar ze geÃ«indigd is.

Helaas is de spanning van korte duur. Na het inleidend hoofdstuk valt de spanning helemaal terug en vind ik het verhaal eigenlijk vrij langdradig. Het boek heeft ook veel minder bladzijden dan het vorig boek en het duurt tot meer dan over de helft van de boek vooraleer er terug een beetje spanning opgebouwd wordt.

Zelfs het einde vond ik alles behalve spannend. Het is wel duidelijk dat de kous hier nog niet af is. Ik ben een beetje teleurgesteld in dit boek, zeker omdat in "Vergelding" de lat heel hoog werd gelegd.