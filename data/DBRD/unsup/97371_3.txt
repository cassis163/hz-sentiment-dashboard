Het boek was niet helemaal wat ik ervan verwachtte. Al moet ik ook eerlijk bekennen dat ik me er niet helemaal in had verdiept. Ik heb vast een keer op TV of op de radio horen langskomen dat Martine Bijl een boek had geschreven over de gezondheidsproblemen die haar de afgelopen jaren hebben getroffen. Ik verwachtte een boek te gaan lezen waarin zij met haar kenmerkende humor zou omschrijven wat zij allemaal heeft moeten doorstaan.

Deels kwamen mijn verwachtingen wel uit. Martine Bijl omschrijft hoe ze moest knokken na haar hersenbloeding om de gewone dagelijkse handelingen weer aan te leren en dat ze in beginsel ook veel last had van wanen. Heel heftig en confronterend om te lezen.

Op sommige momenten kwam de humor die we van Martine Bijl kennen tevoorschijn. Alleen minder dan verwacht. Al is dat eigenlijk helemaal niet zo vreemd, want in zo'n situatie is het allemaal niet grappig. Helemaal niet eigenlijk.

Conclusie: verwacht niet al te veel humor, maar wel een kijkje innde beleefwereld van iemand met een hersenaandoening.