Gouden jaren beschrijft het leven in Nederland in de jaren '50. Het is niet eens zo heel lang geleden. Toch is er een heleboel veranderd: de welvaart is enorm toegenomen, de voortgang in techniek heeft veel werk uit handen genomen (denk aan de stofzuiger), omgang met elkaar is veranderd, net als regelgeving, bureaucratie etc. In gouden jaren waren er nog weinig mensen met telefoon en televisie, computers waren er nog helemaal niet.
Annegreet van Bergen beschrijft het allemaal. In veel gevallen is het zeer herkenbaar, ook voor degenen die de jaren '50 niet hebben meegemaakt. Zoals vakanties die steeds verder en luxer worden, tegenover het logeren bij familie in de zomervakantie als "hoofdvakantie". Ook kleinere herinneringen vullen het boek: het bord met warm eten goed en schoon leegeten, want daarna ging de yoghurt op hetzelfde bord.
Er komen persoonlijke ervaringen van de schrijfster aan bod, maar ze schreef het boek toch feitelijk.
Een leuk en informatief boek over een betrekkelijk verleden tijd.