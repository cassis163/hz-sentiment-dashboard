Crichton wil iets duidelijk maken. En dat doet hij dik 450 bladzijden lang. Vanaf het begin tot het eind is de boodschap exact hetzelfde en op een gegeven moment weet je het wel.

Het verhaal zelf is leuk bedacht maar nogal ongeloofwaardig en dat is eigenlijk jammer voor een boek wat een dergelijk belangrijke (want dat is het) boodschap over wil brengen aan de lezer.

De hoofdpersoon is niet een klein beetje naief, maar naiever dan geloofwaardig is. Om eigenlijk onbekend blijvende reden mag deze advocaat mee op stap met een wel heel bijzondere geheim agent. En niet alleen hij, er mogen steeds meer mensen mee gedurende de 'ride', wat niet echt bijdraagt aan de geloofwaardigheid.

Neemt niet weg dat het een leuk verhaal is, met spannende gebeurtenissen. Maar met zo'n thema had het verhaal van mij ook wel wat geloofwaardiger gemogen.