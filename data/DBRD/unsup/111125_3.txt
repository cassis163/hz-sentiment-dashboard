De eenvoudige en mysterieuse cover laat weinig zien van het verhaal. Berkhof begint zijn boek met een pakkende inleiding waarbij de misdaad (?) wordt beschreven en de omstandigheden. De nodige vraagtekens worden er bij gezet. Om echt als 'spannend' betiteld te worden mist het boek vaart, zeker in het eerste deel. Wanneer de ontwikkelingen zich verder zetten, zeker naar het einde komt er meer spanning in het verhaal. De plot is wel origineel, maar veel 'dialogen' zijn langdradig uitgesponnen. Berkhof heeft ook een eigen stijl om de gesprekken op papier te zetten. Hij vertelt de dialoog en brengt daartussen gezegden om een manier dat het aanspreekt. Ook zijn korte zinnen versnellen zijn anders trage verhaalstijl. Zijn karaktertekening van zijn personnages neemt zeer veel plaats in, af en toe zonder er zelfs veel meerwaarde of diepgang aan te geven.

Angelina, de hoofdfiguur, is een erg naief persoontje. Bijna het domme blondje. Toch is er van in het begin twijfel over haar daderschap, ondanks dat er een pak aanwijzingen zijn voor het tegendeel. Het is een fraai verhaal, maar ik kan het moeilijk als een goede thriller of misdaadroman kwalificeren. Taalkundig staat het bovenaan, maar ik hou het het op drie sterren.