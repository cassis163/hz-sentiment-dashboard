Inspecteur Banks en zijn team moeten de moord van voormalig universitair docent Gavin Miller onderzoeken. Het lichaam van Miller is gedumpt bij een verlaten spoor vlakbij zijn huis. Wanneer hij lichamelijk onderzocht wordt zien ze dat Miller in armoede heeft geleefd; hij is ondervoed en qua hygiëne is het ook niet helemaal zoals het zou moeten zijn. Maar wanneer ze £ 5000,= in zijn broekzak vinden, wordt het raadsel alleen maar groter. Een roofmoord kan het niet geweest zijn, maar wat dan wel?

Banks en zijn team duiken in het verleden van Gavin Miller. Het kluizenaarsleven van Miller lijkt allesbehalve interessant totdat ze erachter komen dat Miller in het verleden aangeklaagd is wegens seksuele intimidatie. De aanklacht heeft hij altijd ontkend, maar het heeft desondanks dat toch geleid tot zijn ontslag en uiteindelijk was er niets meer van zijn carrière over.

Omdat Miller op het moment van overlijden zo’n aanzienlijk bedrag in zijn broekzak had, doet vermoeden dat hij wellicht betrokken was bij chantage. Banks duikt in zijn telefoongegevens en komt erachter dat hij vlak voor zijn overlijden contact heeft gehad met Lady Veronica Chalmers; een beroemd schrijfster die getrouwd is met een zeer bekend theaterproducent. Ondanks het nadrukkelijke verbod van zijn meerdere vervolgt Banks zijn onderzoek en richt hij zijn pijlen op Lady Veronica. Wat houdt zij achter en waarom is ze zo nerveus?


Dankbare dood is het 21e boek uit de serie en nog steeds zijn de verhalen goed en trakteert Robinson de lezer op een boek met mooie zinnen en sterke dialogen. De boeken van Robinson zijn geen ‘rechttoe rechtaan’ thrillers, maar er zit zoveel meer in.

Bijvoorbeeld in Dankbare dood. Beetje bij beetje laat Robinson DCI Banks een tipje van de sluier oplichten. In het verhaal draait het dan ook niet om de harde spanning zoals we die kennen van de boeken van Mo Hayder, maar de ontrafeling van een mysterieuze moordzaak. Dat bij het oplossen van zo’n moordzaak ook tegenvallers onderdeel vormen van het proces zal een ieder dan ook niet verbazen. Goed recherchewerk kost tijd en dat laat Robinson ook zien in zijn boeken.

Lees verder op mijn blog via de volgende link: http://boekenz.nl/2015/01/peter-robinson-dankbare-dood/#more-2881