...
Zoals we het van haar gewoon zijn is Nora Roberts’ schrijfstijl vlot en slaagt ze er zonder probleem in om de lezer van begin tot einde te boeien. Ik zou het boek eerder als meeslepend omschrijven dan spannend. Natuurlijk zit er een degelijke portie spanning verwerkt in ‘Geboorterecht’. Het is echter het geheel van de voor haar kenmerkende vlotte schrijfstijl, de realistische personages met herkenbare karaktertrekken, het tegengewicht van zowel humor als ontroering én de intriges die er voor zorgden dat ik dit verhaal – dat een blik toont op het soms hartverscheurende verhaal dat achter één van de vele vermist posters schuil gaat – in één ruk wilde uitlezen.