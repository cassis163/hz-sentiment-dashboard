Tony Hawks
A Piano in the Pyrenees
Uitgeverij: Ebory Press
Aantal pagina’s: 307
ISBN: 9780091903336

De cover laat al wat zien waar het boek overgaat, een rustige plattelandsomgeving met een koe en een arbeider en de bergen op de achtergrond. De gebruikte kleuren rood en oranje geven je een zonnig gevoel.
Het is een humoristisch geschreven boek, dat weergeeft hoe iemand kan opbloeien in een andere omgeving en zekerder van zichzelf gaat worden en uiteindelijk zijn passie vindt.
Als Tony aan zijn vriendengroep in het cafe aangeeft niet meer met de jaarlijkse voetbalwedstrijdjes mee te willen doen, omdat hij zich te oud voelt worden is dit besluit de aanleiding tot verandering van omgeving.
Zijn vrienden stellen hem de vraag, wat hij dan wil gaan doen? Zijn antwoord een soulmate vinden en een idyllische plek in het buitenland om te wonen! Als Tony met Kevin gaat skieën in de Pyreneën en Kevin last van zijn enkel heeft gaan ze naar een makelaar.
Dit bezoekje resulteert in een impulsieve aankoop van een huis met uitzicht op de bergen door Tony in Bagneres.
Zijn droom is daar lekker te studeren op de piano en deze zelf te transporteren vanuit Engeland. Hij vindt, dat als je het werk uitbesteedt, je er niet emotioneel bij betrokken bent en dat je door het zelf te doen ervaringen opdoet waarvan je kunt leren.
Hij wordt met open armen verwelkomd door vriendelijke, warmte uitstralende mensen in Bagneres, zodra hij daar zijn eerste passen heeft gezet.
Zijn vrienden helpen hem te verhuizen, maar hij houdt wel zijn woning in Engeland aan.
Wat Tony in Bagneres leert is, dat liefde geven en ontvangen het allerbelangrijkste is in het leven.