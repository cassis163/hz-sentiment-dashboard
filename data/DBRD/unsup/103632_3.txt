Codenaam Verity is geschreven door de Amerikaanse Elisabeth Wein, een prive pilote die met haar man en twee kinderen in Schotland woont.
De auteur wilde graag een verhaal schrijven over vrouwen in de tweede wereldoorlog, de oorlog waarin het boek speelt.
Voor het schrijven heeft ze eerst grondig onderzoek gedaan, hoewel het verhaal niet alleen uit feiten bestaat, maar geromantiseerd is.

Het eerste deel van het boek handelt over het dagboek van spionne Julie (Verity)
Ze doet er een bekentenis in en schrijft o.a. hoe en waarom ze haar vriendin, de pilote Maddie heeft achtergelaten in een gestrand vliegtuig.

Deel twee handelt over Maddie en dit verhaal is een stuk beter geschreven.
In dit tweede deel wordt het verhaal veel duidelijker en vallen alle stukjes op hun plaats.

Ik had zelf nogal wat moeite met deel een, kwam er moeilijk doorheen. Het lezen van het verhaal ging gedurende het tweede deel een stuk beter, waardoor ik het gemakkelijker vond om door te lezen, zonder het boek aldoor weg te leggen.

De personages zijn goed beschreven, waardoor ik er geen moeite mee had met hen mee te leven.

De schrijfstijl is verder - zoals past bij een young adult boek - niet al te moeilijk.

Kortom, een niet al te moeilijk maar wel soms moeilijk door te komen young adult boek.
Voor mij drie sterren.