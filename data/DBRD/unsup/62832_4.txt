Kinderen van de jungle van Torsten Krol speelt zich af in de jungle van Zuid-Amerika, net na de Tweede Wereldoorlog.
De Duitse weduwe Helga vertrekt met haar kinderen Zeppi en Erich naar Venezuela. De broer van haar overleden man, Klaus, zal zich over het gezin ontfermen. Tijdens een vliegreis naar de binnenlanden verongelukt het toestel, ze storten neer in een rivier middenin de jungle. Noodgedwongen vinden ze onderdak bij een Indianenstam, de Jajomi waar zich een bizarre situatie ontwikkelt.

De jongste zoon Zeppi ondergaat een gedaanteverwisseling, moeder Helga trekt zich steeds verder in zichzelf terug, men vreest voor krankzinnigheid. Stiefvader Klaus raakt meer zelfvoldaan en vertelt niet zonder trots over zijn werkzaamheden tijdens de Tweede Wereldoorlog in Duitsland. Zoon Erich lijkt nog de enige te zijn die probeert samen te leven met de stam. De stam heeft zo zijn eigen leefgewoontes en opvattingen, het leven in de jungle is voor het gezin niet zonder gevaar...

Kon het boek Kinderen van de jungle in het begin nog met enige humor worden gelezen, later komen er schokkende en vreemde, grillige feiten in voor. Het boek Kinderen van de jungle van Torsten Krol is een spannende belevenis!