De eerste bladzijdes een schuingedrukte tekst, gedachtes van een meisje, een onsamenhangend verhaal. Ik heb totaal geen idee waar dit heen gaat en wie het is. Natuurlijk is dit de bedoeling. Tijdens het lezen komen er nog een aantal schuingedrukte stukken voor en leer je meer over deze persoon. Tijdens het lezen heb ik vermoedens van wie deze gedachtes zijn, dan denk ik weer een ander, een stukje verder ben ik weer terug bij mijn eerste idee en natuurlijk kom ik weer uit op een ander.

Het begin van het boek gaat wat snel en daar moet ik aan wennen. Dagen en zelfs een week wordt overgeslagen. Allerlei mensen komen er voorbij in een korte tijd. Allerlei ontwikkelingen in een aantal bladzijdes en dan komt het boek gelukkig op een rustiger tempo en dan snap ik wie, wat en hoe. Deze "snelle" intro is nieuw voor me maar een heel uitgebreid "langzaam"begin had nu ook niet gehoeven ik vond dit achteraf gezien wel fijn. Hij is van mij is een boek waar echt goed over nagedacht is, dit merk ik vooral aan de stukken waar er mensen worden gedrogeerd en hoe ze daar op reageren. Het is geloofwaardig en dat maakt het verhaal fijner om te lezen omdat ik niet twijfel of het wel of niet kan gebeuren. De spanning is er in het begin nog niet maar hoe verder ik kom wordt het steeds spannender. Aan het einde bij de laatste bladzijdes zat ik echt van "Nee, dit het einde, dat kan niet. Hoe, wat, nee". Echt zo stom maar dat gevoel had ik gewoon.

Chinouk Thijssen heeft met Hij is van mij een boek geschreven wat me in het begin wat vraagtekens gaf maar daarna werd de spanning opgebouwd naar een Young Adult Psychologische Thriller voor mij. Mijn vragen waren na het lezen van dit boek beantwoord. Dit is het genre wat ik miste toen ik jonger was, toen ik te oud was voor de jeugd boeken maar te jong voor de volwassenen thrillers. Ik weet zeker dat ik het toen graag had gelezen, gelukkig kan ik nu alles lezen wat ik zelf wil dus dit genre gaat vaker gelezen worden en de andere boeken van Chinouk gaan zeker nog gelezen worden.