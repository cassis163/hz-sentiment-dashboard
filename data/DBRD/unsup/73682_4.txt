Het zal je maar gebeuren dat je zo gepest wordt op school en dat niemand er iets aan durft te doen, om ook niet het mikpunt van pesterijen te worden. Pesten hoort niet, maar gebeurt nog te vaak. Gelukkig niet altijd zo heftig als in dit boek van Helen Vreeswijk. 
Ik heb al meerdere boeken van haar gelezen en meisjes uit groep 8 op mijn basisschool vinden dit goeie boeken. Ik heb dan ook een aantal titels van Helen Vreeswijk op school gezet.
Nadia komt vanuit België in Nederland wonen, bij de vriendin van haar vader. De vriendin Desiree heeft een zoon die bij Nadia op school zit. Hij wil zijn moeder niet delen met een relatie van zijn moeder en diens dochter.
Hij stookt het pesten van Nadia nog meer op, en verwacht dat vader en dochter weer teruggaan naar België. Als dat niet goed lukt, schakelt hij twee vrienden in om het laatste zetje te geven. Nadia is echt bang voor hem. Het duurt even voordat Desiree en Kurt doorhebben dat Ron niet de ideale zoon/stiefzoon is.

Een goed boek, ik geef het dan ook 4 sterren ****