Acht jaar geleden verloor Geniver Loxley haar dochter Beth tijdens de geboorte. Sinds die dag worstelt Gen met haar eigen leven. Terwijl haar echtgenoot Art hun leven probeert voort te zetten en aan zijn carri√®re en inkomsten werkt, kan zij Beth nog steeds niet loslaten. Totdat op een dag alles verandert...
Een onbekende vrouw staat op hun stoep en beweert dat Beth nog in leven is. Dat is krankzinnig. Waarom zou iemand dat verzinnen? Maar het zaadje voor hoop is geplant bij Gen. Ondanks de waarschuwingen van haar echtgenoot en vrienden en hun bezorgdheid voor haar welzijn, gaat Gen op zoek. Ze kan haar ogen niet meer voor de waarheid sluiten. Totdat haar hoop in angst en paranoia omslaat. Wie kan ze nog vertrouwen? Waarom ontmoedigt Art haar de dood van hun dochter te onderzoeken? Om haar, zoals hij zegt, voor nog meer pijn te behoeden? Of is er meer aan de hand?

In het begin van het verhaal wordt je compleet in de wereld van Geniver gezogen. Je voelt de spanning, de onrust en de verwarring heel goed met haar mee.
Iedere keer als je denkt iets wijzer te worden, duiken er weer andere vragen op.
Terwijl Gen zoekt probeert ze hulp te zoeken bij haar man Art en haar beste vriendin Hen, maar die verklaren haar voor gek. Zij vinden dat ze Beth moet loslaten, dat ze daarom al die rare verhalen geloofd en dat hulp moet zoeken bij een therapeut.
Doordat haar vrienden en familie haar niet willen geloven en Art overal een logische verklaring voor lijkt te hebben begint ze heel erg aan zich zelf te twijfelen. Is ze misschien echt gek aan het worden? Als ze er dan ook nog eens achterkomt dat Hen en Art haar situatie achter haar rug om bespreken maakt ze de keuze om iedereen buiten te sluiten.
Ze besluit dat als ze een antwoord wilt het zelf moet gaan halen en er is niemand die haar nu nog tegenhoud.

Ik vond het een spannende en vooral zenuwslopende thriller. Ik heb het boek dan ook in anderhalve dag uitgelezen want ik kon hem gewoon niet wegleggen. Omdat Gen zoveel hints en tips vind die je weer een andere kant uitwijzen wil je verder lezen om te zien of ze op het goede spoor zit. Alle opties maken het verhaal zo onvoorspelbaar wat bijdraagt aan de spanning van het verhaal.
Ook heeft het verhaal geen typisch einde. Het einde is zo verrassend en zelfs angstaanjagend dat je na het verhaal echt blijft zitten met een: Owjeej, gevoel.

Een echte aanrader dus voor de thriller liefhebber!