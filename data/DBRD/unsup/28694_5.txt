Dit verhaal zit boven op de lippen van de realiteit. Je zou bijna zeggen: een must voor ieder die in het onderwijs werkt. Maar het gaat veel verder. Moord en fraude, okay, het is een thriller. Maar dan ook nog passie tegenover nuchter calculeren, bezieling tegenover kilheid, een joch dat hunkert naar een vaderfiguur en daarom zijn mentor stalkt. Een boek van hoog empathisch gehalte. En dan is er nog de Draad van Hitchcock: de onschuldige hoofdpersoon die alle schijn tegen zich heeft en zelf op zoek moet naar gerechtigheid. Grote klasse.