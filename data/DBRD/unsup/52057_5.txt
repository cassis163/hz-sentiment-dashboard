Walvisvaarders is een lekker dik boek, waar je uren in kunt wegduiken. Het verhaal vertelt het ijzige avontuur van de jonge Tijs die meevaart op een walvisvaarder. De reis loopt anders dan verwacht en het avontuur wordt steeds grimmiger en kouder. Zal Tijs Texel ooit nog zien?
Het boek is echt een aanrader. Het is ontzettend knap dat de auteur het verhaal zo echt neerzet. Het is alsof je er zelf bij bent, je kunt de kou en ontberingen voelen. Daarnaast leer je ook nog eens van alles over de walvisvaart, en dat zonder dat de spanning inzakt.
Lees dit sfeervolle boek!