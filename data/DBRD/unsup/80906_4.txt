Elin gaat werken als sociotherapeut in een TBS kliniek. Ze is opgegroeid bij ouders die niet haar echte ouders zijn. Via een tante heeft ze vernomen dat haar vader een TBS patiënt is. Door in de TBS kliniek te gaan werken hoopt ze achter de waarheid te komen. In de TBS kliniek komt ze in contact met zware criminelen. Zou een van hen haar vader kunnen zijn? Ze krijgt een affaire met Rem een van de patiënten. De beveiliger die er werkt is echter ook voor Elin gevallen en doet verwoede pogingen Elin voor zich te winnen. Aan het eind van het boek komt het tot een confrontatie waardoor de waarheid aan het licht komt.

De titel van het boek sprak me niet aan, die vind ik nogal deprimerend. Het verhaaltje op de achterzijde van het boek maakte mij heel nieuwsgierig. En zo zie je maar je moet niet alleen op de titel van het boek afgaan want hij leest als een trein. Een heerlijk boek dat je meesleept en een kijkje geeft in het reilen en zeilen in een tbs kliniek. Een goed verhaal. Het leest makkelijk weg mede door de relatief korte hoofdstukken. Een boek dat je niet loslaat en dus in een ruk uit wilt lezen. Een aanrader!