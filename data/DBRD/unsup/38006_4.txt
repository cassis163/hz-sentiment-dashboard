Het boek is opgedeeld in verschillende hoofdstukken. In ieder hoofdstuk verteld het personage zijn of haar verhaal. De ene persoon is Peter, rechercheur. De andere is Hanne en zij werkt voor de politie in deze zaak. Dan is er Emma. En Emma is het personage waar het in dit boek over gaat. De Minares is een geschikte titel. Tussen Hanne en Peter borrelt er liefde op.
Maar vooral Emma, zij is de minares van Jesper Orre. Jesper wil dat dit geheim blijft. Hij is baas van een groot winkelketen. En er wordt veel over hem geschreven en geroddeld. Emma werkt in een van die winkels van Jepser Orre. Emma woont in een flat en heeft stiekeme afspraken met Jesper. Ze hebben samen wel grote plannen en gaan zich verloven.
Tot dat moment laat Jesper het afweten en Emma hoort weken niets van hem. Boos en teleurgesteld gaat ze op onderzoek uit. Is Jesper wel de lieve en fijne man die zij denkt dat hij is.

In het huis van Jesper Orre wordt een onthoofd lijk gevonden. Het hoofd is neergezet alsof het wil zeggen: kijk naar mij of is het juist ik kijk naar jou. Een groot raadsel wie deze onthoofde vrouw is.
Aan Peter en het team met daarin Hanne de uitdaging om erachter te komen wie deze vrouw is en waar Jesper Orre is.

Peter, een rechercheur met een moeilijk sociaal leven. Een zoon waarmee hij geen omgang heeft, en lang geleden had hij een relatie met Hanne. De manier waarop hij Hanne heeft laten zitten komt in het verhaal naar voren.
Hanne, ook zij heeft geen makkelijk leven. Ze heeft net de beslissing genomen om haar vriend te verlaten. Geen gemakkelijke keuze omdat ze lijdt aan dementie, in een vroeg stadium. Ze maakt overal notities van zodat ze hopelijk niks vergeet.

Het verhaal ontrafelt beetje bij beetje meer over de personages, die zich nog verder kunnen ontwikkelen, hopelijk in een vervolg van dit boek.
En zo kom je ook steeds dichter bij de waarheid; wie is de moordenaar van de onthoofde vrouw in het huis van Jesper Orre.

Het boek is niet super spannend, maar wel mooi geschreven. Door heen en weer te gaan tussen heden en verleden krijg je een prima beeld van de personages.

Een boek waar je vrij snel denkt te weten hoe het zit, maar dan toch een andere wending krijgt.