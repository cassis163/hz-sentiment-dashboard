Titel: Het isolement
Auteur: Chantal van Mierlo
Uitgeverij: Ambo|Anthos
Publicatiedatum: Mei 2016
Aantal bladzijdes: 318

"Verstoten door haar eigen moeder, het intense gevoel van verraad door iemand van wie ze zoveel hield"

Cover
Een mooie cover, die eruit springt vanwege de drie verschillende delen, waarop een vrouw te zien is die op bed zit. Wie is de vrouw en wordt ze bekeken zonder dat ze het zelf weet?

Auteur
Chantal van Mierlo volgde de studie International Business, waarna ze werkte in diverse marketing- en pr-functies. Het boek "De nummers" was haar thriller-debuut waarmee zij op de shortlist voor de Hebban Thriller Debuutprijs stond. Het isolement is haar tweede thriller.

Achterflap
Razvan raakt na een avond uit in Amsterdam geobsedeerd door Coco. Hij heeft na een moeilijke jeugd zijn weg gevonden in de internetcriminaliteit en gebruikt zijn kennis van cybercrime om haar te isoleren. Hij plundert Coco's bankrekening, hackt haar webcam en haar social media en zet haar hele leven op zijn kop. Door toedoen van deze catfish raakt ze steeds verder in de problemen, en ze wordt opgevangen door een vriend. Samen proberen ze de identiteit van haar online stalker te onthullen. Maar kan ze haar vriend vertrouwen? . Mening Het Isolement neemt je mee in de wereld van Coco, een jonge vrouw die regelmatig in het uitgaansleven van Amsterdam te vinden is. En in het leven van Razvan, een internet crimineel, een Roemeense jongen die geadopteerd is door een Nederlands echtpaar.. Coco heeft er geen weet van dat haar leven elk moment op z'n kop gezet gaat worden door Razvan, die voor hun een toekomst heeft uitgestippeld. Door Coco's computer te hacken probeert Razvan het leven van Coco te beïnvloeden en haar te isoleren. De gevolgen voor Coco zijn groot, haar bankrekening is geplunderd, haar beste vriendin wil niets meer met haar te maken hebben en tot overmaat van ramp wordt ze ook nog ontslagen. De enige die Coco nog heeft is Rocket, haar gehandicapte broer. Tijdens een van de bezoeken aan Rocket leert Coco Jeroen kennen. Rocket is bij Jeroen onder behandeling. Coco en Jeroen raken bevriend, maar kan ze, met alles wat er gebeurd in haar leven, Jeroen wel vertrouwen? Lukt het Razvan om Coco dusdanig te isoleren dat hij Coco's redder is en ze samen een leven op kunnen bouwen in Roemenië. Wie is Razvan eigenlijk en wat is er precies gebeurd in het verleden? Het Isolement is een boek wat vlot geschreven is en je door de korte hoofdstukken, waarin afwisselend Coco en Razvan gevolgd worden, snel leest. Ik vond het verhaal niet heel erg spannend, maar wilde wel graag weten wat er ging gebeuren en hoe het af zou gaan lopen. Het Isolement is een boek met een goed verhaal en je aan het denken zet over de gevolgen van internet criminaliteit en hoe iemand met een paar handelingen vanachter een computer iemands leven totaal overhoop kan gooien. Gevaarlijk! .

Spanning: 3
Plot: 4
Leesplezier: 4
Schrijfstijl: 4
Originaliteit: 4,5
Psychologie: 3,5