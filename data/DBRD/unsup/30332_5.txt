In deze prachtroman worden de tienerjaren beschreven van Michel (van zijn 12e tot zijn 17e)die opgroeit in Parijs eind 50-er begin 60-er jaren.
Michel groeit op in een gezin (samen met zijn broer Franck en zus Juliet)waarin zijn moeder de scepter zwaait, die samen met zijn zachtaardige vader een succesvolle onderneming voert in badkamerartikelen.
Buiten het gezin krijgt hij te maken met de extreme Pierre en zijn zus Celin, maar hij trekt toch veelal op met zijn vriend Nicolas, waarmee hij een onoverwinnelijk duo vormt op het gebied van tafelvoetbal, zodoende komt hij ook terecht in de bar Le Balto, waar hij deel gaat uitmaken van de club (van onverbeterlijke optimisten) die zich vooral bezig houdt met schaken.
Meerdere figuren hebben een verleden in landen achter het Ijzeren Gordijn.
Als op een gegeven moment Sasja, een rus opduikt in de club wordt hij volkomen genegeerd door de oudere mensen van de club, ergo hij wordt zelfs hardhandig geweigerd.
Michel vindt dit vreemd, maar krijgt zijn vinger er niet achter waarom ze iets tegen Sasja hebben, maar uiteindelijk krijgt hij de duidelijkheid die hij wenst.
Een buitengewoon intrigerend beklemmend boekwerk, die de sfeer uitstraalt van de heerlijke stad Parijs, zonder in oeverloze details te treden.

Op en top leesgenot