Maggie Smit heeft in Amsterdam verschillende ontbijtcaf√©s. Ze wint de prijs voor beste Amsterdamse ondernemer. Haar gezin geeft haar een weekje Ibiza voor een yoga retreat. 17 jaar geleden heeft Maggie stage gelopen op Ibiza en ze keert terug naar oude bekende en het feestelijke leven. Maar haar verleden is nog niet klaar met Maggie. Want sinds de prijsuitreiking ontvangt Maggie dreigende berichtjes van een anoniem nummer.

Frank de Wit woont op Ibiza en heeft een mank been. Vroeger was hij spits bij de voetbalclub Barcelona. Hij had 17 jaar geleden een relatie met Maggie.

Op Ibiza worden posters verspreid met foto's van meisjes met een overlijdensdatum in de toekomst. Deze meisjes worden vermoord op het eiland teruggevonden. Frank wordt door de politie verdacht van deze moorden.

Kiki van Dijk is een pseudoniem van een bekende Nederlandse auteur. Maar ja wie? Dit boek is een zomerse thriller. Een beetje in de stijl van Suzanne Vermeer.

Het is een vrij dun boek, namelijk 167 bladzijden. Hierdoor gaat het verhaal snel en is het niet langdradig.

De personages zijn prima uitgeschreven. Het plot vond ik wel voorspelbaar maar er zat toch nog een goede twist in.

Kiki van Dijk heeft ook Zeevlam geschreven en 13 april komt Ibiza - De erfenis (zo te lezen geen vervolg op Ibiza) uit.