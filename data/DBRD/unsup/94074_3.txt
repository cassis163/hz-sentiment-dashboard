Paula Hawkins, een Britse schrijfster die wereldfaam kreeg door de roman The Girl on the Train, komt wederom met een thriller. .

Plaats van handeling is een de zgn. Drowning Pool. Een water waar 'troubled people' besluiten zich te laten 'wegen'. Net als Libby die in 1679 in opdracht van de dorpsgemeenschap werd verdronken als heks.

Het verhaal begint met de vermeende zelfmoord door verdrinking van Nel Abott.

Achtereenvolgens komen Erin, Mark, Jules (de zus), Lena (de dochter), Louise, Nickie, Anne Ward, Sean, Helen en Josh aan het woord.

Het verhaal is niet meer dan een samenraapsel van gedachte en handelingen, die tezamen het testament vormen over wat er is gebeurd, nu, in 1920 en in 1679.

De snelle wisseling van perspectief is verwarrend, en maakt het lezen niet makkelijk. Je krijgt weinig informatie; niet alleen wordt het perspectief razendsnel gewisseld, ook heden en verleden lopen door elkaar.

Uiteindelijk wordt het allemaal wel duidelijk, maar met 357 bladzijden te lang om echt boeiend te blijven. Even doorbijten dus.

Standaard thriller en overgewaardeerd.