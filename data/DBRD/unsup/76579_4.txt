Peter een 17 jarige wiskunde genie heeft last van erge paniekaanvallen. Gelukkig is zijn zus Anabel (Bel) er altijd voor hem. Zijn moeder heeft een prijs gewonnen voor een baanbrekend hersenonderzoek dat ze heeft gedaan. Tijdens de uitreiking krijgt Peter een aanval en als hij bijkomt, is zijn moeder neergestoken en waar is zijn zus?
Hij wordt meegenomen door een geheim genootschap van spionnen. Zijn hele wereld is veranderd en staat op de kop. Wie kan je vertrouwen en wie niet? Wat is waar en wat niet?

Het boek is geschreven met flashbacks en in het heden. Dit geeft wat extra's aan het boek en zo leer je Peter en Anabel beter kennen. Het boek is geschreven vanuit Peter zijn perspectief. Hierdoor worden de paniekaanvallen met veel details en realistisch omschreven. Ook staat in het boek humor bijvoorbeeld: 'Mama's mondhoeken krulde om. Als er toch een volgende keer komt- en ik verbied het je nadrukkelijk, dat snap je- laat die regenwormen dan met rust. Het zijn leuke diertjes die dit niet verdienen. Neem cola, dat is pijnlijker.'
Aan het einde van het boek snap je ook waarom het boek Wit konijn/ Rode wolf heet.Naarmate het boek vordert, leer je de karakters steeds beter kennen en worden ook schokkende dingen onthuld over ze. Hierdoor ga je anders naar ze kijken.

Wit Konijn/ Rode wolf is een boek voor liefhebber s van Young Adult, Spanning en Psychologie. Het boek heeft mijn verwachtingen overtroffen vanwege de spanning, de plottwist en het open einde waar je nog enige tijd over na moeten denken.
Ik geef het boek 4 sterren.