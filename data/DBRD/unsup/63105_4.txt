De 28-jarige Christina Kaakmans werkt als profielanalyticus bij de politie en doet onderzoek ter bestrijding van criminaliteit. Haar toen 6-jarige broertje Colin is 5 jaar geleden spoorloos is verdwenen en zij bijt zich vast in de onderzoeken hierover. Ze krijgt hierbij steun van haar collegaâ€™s. Haar vriend en collega Bart werken goed samen en kennen elkaar door en door. Ellen, de moeder van Christina, heeft heel vaak zware migraine en functioneert hierdoor nauwelijks, ze is dan tot niets in staat en ligt dagenlang op bed. Haar vader probeert zo goed mogelijk voor iedereen te zorgen. Wanneer hij werkt is Christina er voor haar moeder. Wanneer er op een dag gruwelijk nieuws komt over Colin lijkt de situatie thuis te veranderen. De schuldgevoelens van Christina zijn niet meer weg te stoppen en ze verliest zich in drugs. En dan bemerkt Christina dat er vreemde dingen gebeuren. Haar moeder begint vreemd te doen. Is Christina in staat werkelijkheid en fantasie te onderscheiden? Kan zij zich staande houden? Of raakt ze het spoor bijster door de coke?
Het boek begint met een krantenbericht wat direct uitnodigt om te gaan lezen. De korte hoofdstukken over Christina en Ellen nemen je mee in hun gedachtewereld. De hoofdstukken voeren je mee in de tijd en maken het verhaal spannend. Het gevaar en bijwerkingen van de drugs worden erg goed beschreven. Hiervoor heeft Tamara dan ook goed onderzoek gedaan en dat is goed te merken. Tevens een goede waarschuwing om dan ook nooit aan drugs te beginnen dus ook nog educatief. Ook de problemen van Ellen zijn mooi omschreven, ook bijzonder origineel gevonden. Het verhaal zette mij een beetje op het verkeerde been omdat ik bepaalde verwachtingen had, maar dat neemt niet weg dat de mindtwist erg mooi is. Het boek leest makkelijk weg, maar laat je wel nadenken want het zet je voor vragen die gaandeweg duidelijk worden. Ik heb me prima vermaakt en hoop snel meer te lezen over de familie Kaakmans want ik hoorde uit betrouwbare bron dat er waarschijnlijk een vervolg komt. Ik geef 4 **** sterren voor dit heerlijke boek.

Ik wil graag Vrouwenthrillers bedanken dat ik mee mocht doen met deze mooie leesclub.