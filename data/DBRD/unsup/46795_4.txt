Het Zeeparfum van oom François door; Dieuwke Maria Parlevliet met illustratie's van Vera Verseput.
Deze keer bespreken we een jeugdboek wat ik samen met onze jongste dochter Mara (11 jaar) heb gelezen. Om de beurt lazen we elkaar een hoofdstuk voor en alleen al daarvan hebben we erg genoten.

In het Zeeparfum maken we kennis met oom François en zijn neefje Rafy. Oom is nu een oude man maar heeft in zijn leven alle wereldzeeën bevaren. Samen met zijn grote liefde Sinaz is hij altijd op zoek geweest naar de ultieme geuren waarvan hij uiteindelijk zijn Zeeparfum van wilde maken.Nu bevaart oom François de wereldzeeën niet langer en ligt zijn schip (De Sinaz) eenzaam en verlaten in de haven en woont oom in verpleeghuis Sint Barabara.

Het boek verhaalt niet alleen over oom François en zijn neefje Rafy met wie hij een bijzondere band heeft. Maar maak je ook kennis met Halima de beste vriendin van Rafy en haar familie, de ouders van Rafy, de kleurrijke bewoners van Sint Barabara en niet te vergeten Nies de hond van oom François. Nies die na het vertrek van oom van zijn schip De Sinaz bij Rafy is komen wonen.
Om te zien alleen al een prachtig boek, hardcover, een leesbandje en werkelijk prachtige illustraties van Vera Verseput.Als je tijdens het lezen de tekeningen van Vera goed bekijkt gaat het verhaal steeds meer leven.

Samen met Mara het boek besproken, we vonden het beide heel mooi. Mara moest in het begin even wennen want er staan best moeilijke woorden in het boek. Het bijzondere aan dit boek (vonden we allebei) is dat dit boek heel anders is dan alle andere jeugdboeken die wij tot nu toe lazen, echt van deze tijd! Op een mooie manier pakt het de problemen van onze maatschappij aan met in het bijzonder de vraag; Hoe gaan wij om met onze ouder wordende medemens. Samen konden we ook vaak lachen om het boeken. Vooral Mara vond het leuk dat er ook 'lelijke' woorden in het boek staan. (Dhr Antonio tegen Gabriella van Nijlen; "U bent een ster, een diva......Schijtlijster"). Zelf heb ik om het boek moeten lachen maar heb er ook een traan om gelaten. Jong,oud, weemoed, verlangen.....en dan toch het onherroepelijke einde.
Voor Mara was het niet herkenbaar dat er over de dood wordt geschreven maar iedere volwassenen zal het zeker herkennen.

Een citaat; 'Zet er maar vaarwel boven". 'Gaat er vannacht iemand vertrekken oom François?' vraagt Rafy. Hij heeft een raar gevoel in zijn buik.Het blijft stil. Het blijft vervelend lang stil. Oom François trilt erg. 'Ja, Lilar,ik. Vannacht vaar ik uit. Tijdens het ochtendgloren, als de wind wat is gaan liggen. Dat is het moment dat je de zee het allerbeste ruikt.

Het Zeeparfum van oom François door Dieuwke Maria Parlevliet.
Met illustraties van Vera Verseput.
Uitgegeven door Stichting Zeeuws Blauw.
219 bldz
Hardcover.
Eerder verscheen van deze auteur; Perdonia Dael (2012, Poëzie).