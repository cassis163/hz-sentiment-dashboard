Dit boek laat me een beetje tweestrijdig achter. Vond ik het nu goed of heel goed? Geef ik het boek 3 sterren of 4? Omdat het einde zo abrupt was, moest ik het boek spijtig genoeg 3 sterren geven. Ik had nog best wat intriges verder kunnen lezen.
In het begin kon het boek mijn aandacht niet echt houden omdat ik dacht dat het een roman was. Na de introductie van Machteld en haar capriolen begon het wel leuk te worden. Nadien had het mijn volledige interesse en wat eerst een klein beetje hekel aan Machteld was, werd snel het gevoel van "mag ik dit mens wurgen?". Grootheidswaanzin, obsessie, manipulatie, psychopatische trekjes, zijn enkele woorden die bij het figuur Machteld wel degelijk passen. Met andere woorden, ze is niet gewoon een bitch maar eerder een krankzinnig en gestoord mens.
Al bij al heb ik toch weer een vermakelijk boek gelezen dat ik anderen kan aanbevelen.

Ik moet eerlijkheidshalve naar de auteur toe nog iets toegeven. Mathilde Hoekstra kan heel goed schrijven. De zinnen zijn perfect georchestreerd en getuigen van taalkunde. Haar opleiding Nederlandse letterkunde heeft met dit boek zeker vruchten afgeworpen.