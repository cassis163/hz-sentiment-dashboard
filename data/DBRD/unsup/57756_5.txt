Review kan SPOILERS bevatten...

Schaduwzwart is het vervolg van Vogelvrij en is het tweede deel in de Spellslinger-serie.

Het eerste deel was al veelbelovend maar dit tweede deel is ook weer fantastisch.

In dit deel volg je Kellen, Ferius en Reichis, nadat ze weggegaan zijn uit het Jan'Tep gebied. Op een gegeven moment komen ze Seneira en Rosie (een andere Argosi) tegen. Seneira is geblinddoekt, maar alles behalve blind.
Kellen, Ferius en Reichis sluiten zich bij Seneira en Rosie aan en gaan onderweg naar Teleidos, het thuis van Seneira. Haar vader is de directeur van de academie. Zodra ze bij Seneira's thuis aankomen is er van alles veranderd en moet ze op zoek naar haar vader en broertje die ziek in de ziekenvleugel van de academie ligt. Na een tijdje komen ze in aanraking met een tovenaar, maar deze tovenaar is niet wie hij zegt te zijn...

De auteur weet goed de spanning erin te houden en het verhaal loopt lekker vlot. Je vliegt door het boek heen. Wat ik heel fijn vind aan deze boeken is het feit dat je door het hele boek heen spanning en vele gebeurtenissen heb i.p.v. opbouw tot een gebeurtenis alleen op het einde.
Zelf ben ik ook groot fan van Reichis, de 'zakenpartner' , van Kellen.

Ik ben erg benieuwd wat het volgende deel gaat brengen. Dit deel is genaamd Talisman. Sowieso ben ik erg fan van de covers, wat ik wel een minpunt vind, maar dat is een uitgeverij punt, is dat ze het eerste deel in hardcover uitgebracht hebben en nu verder gaan in paperback. Hardcovers zijn in, mijn opinie, veel mooier.