Vragen die ik kreeg over de Holocaust van Hédi Fried is een boek vol vragen die wij (volwassenen) zelf waarschijnlijk hadden willen, maar nooit hadden durven stellen.
Hédi Fried is een Joodse vrouw, die in de oorlog oa in Auschwitz heeft vastgezeten. Sinds de jaren ’80 geeft zij lezingen over de Holocaust, oa op scholen. Hier kreeg zij vragen van kinderen, die zonder gène, vragen wat er in hun hoofd opkomt.
Het resultaat is dit boek, aangrijpend, openhartig en eerlijk geschreven en met een prettige schrijfstijl. Ondanks het zware onderwerp leest het boek luchtig en wordt het nergens zwaarmoedig. Het geeft een duidelijk beeld van de aankomst in de kampen, het leven en het overleven in de kampen en hoe het iemand lukt na zoveel verschrikkingen zijn leven weer op te pakken.