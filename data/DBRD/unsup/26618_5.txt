Dorst naar meer Harry Hole na dit boek. Het is ook duidelijk dat er nog een vervolg moet komen.

Een internetdate wordt een jonge vrouw fataal. Al is ze nog zo voorzichtig, uiteindelijk wacht het kwaad haar op en wordt ze brutaal vermoord. Kort daarop een tweede.
De politie moet snel iets doen en Harry Hole, docent aan de politieschool, wordt gedwongen het onderzoek op zijn manier te doen. Hij heeft er niet zo veel zin in want is gelukkig met zijn werk, zijn vriendin en haar zoon. Het leven lacht hem toe dus waarom zou hij terug willen naar de waanzin die hem wakker houdt, die hem weghoudt van zijn gezin. Bovendien maakt hij een persoonlijk drama mee in zijn persoonlijk leven.
Toch doet hij het omdat hij nu eenmaal Harry Hole is. Al snel moet hij toegeven dat een oude bekende, aartsvijand, terug is. Nu wil hij hem wel pakken.

Iedere keer wanneer je denkt dat het verhaal gedaan is, komt er toch nog meer, een los draadje dat Harry niet kan laten liggen. Het is een beetje als trekken aan een los velletje, het doet wel pijn, maar je blijft trekken tot het eraf is.

Topboek met meteen ook al een opstapje naar een vervolg.