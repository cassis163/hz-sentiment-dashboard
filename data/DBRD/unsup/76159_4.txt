Zucht.. het is ze wéér gelukt...
"Ze" als in: de heren Roslund en Hellström. "Wéér" als in: voor de derde keer op rij. En "het" als in: mij in een moordend bijna zonder adem te laten halen tempo zowat in één ruk een boek uit te laten lezen. What a rush!

Weer een strakke pliesiethriller met erg korte hoofdstukken dit keer. Die combinatie leest als een sneltrein kan ik je melden. Fyra uitgezonderd...

In Zweden wordt een man gearresteerd vanwege ernstig letsel toebrengen aan een ander. Het blijkt dat deze man eigenlijk niet bestaat (huh?). Hij is zes jaar geleden in de VS ter dood veroordeeld op verdenking van het vermoorden van zijn vriendin... maar is vlak voor de uitvoering van het vonnis gestorven in zijn cel (hè?). En nu wil de VS (met name de invloedrijke vader van de vermoorde vrouw) hem terug om het vonnis alsnog te kunnen voltooien. Maar moet een land een (verondersteld) misdadiger uitleveren aan de VS zodat ze hem daar kunnen executeren?

Nationale en internationale instanties buitelen in hun machtsuitingen over elkaar heen. Net iets voor de nurkse tegendraadse ouwe rot in het rechercheursvak Ewert Grens, die niet alleen aan de schuld van de man twijfelt maar zelf ook zo zijn probleemdingetjes heeft.

Spannend, snel, boeiend en weer een razendknappe R&H thriller.