Dit was voor mij het eerste boek dat ik las van Heleen van der Kemp, en ik moet zeggen dat het zeer goed bevallen is. Britt Franken is een karakter waar je van gaat houden, en waar je meer van zult willen lezen. Ik ga dan ook zeker de andere boeken van Heleen lezen.
Het verhaal van Onschendbaar is gruwelijk, en de ergste nachtmerrie van iedere ouder. Toch zou ik dit boek wel aan iedereen willen aanraden. Het leest namelijk als een trein, je wordt echt in het verhaal gezogen. Je hoopt op een goede afloop, maar tot vlak voor het einde weet je niet wat er precies zal gebeuren. Dit zorgt er voor dat je het boek bijna niet weg kunt leggen.
De schrijfstijl is heel prettig, Heleen schrijft mooie zinnen die gemakkelijk lezen. Ondanks het zware onderwerp heb ik mij prima vermaakt met dit boek. Ik zou het dan ook aan iedereen aanraden die van een spannend boek houdt!