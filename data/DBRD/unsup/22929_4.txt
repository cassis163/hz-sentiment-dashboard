Ondanks haar eerdere werken niet te hebben gelezen, weet McDermid me met haar werk De wrede hand meteen te overtuigen.
In dit boek vormt het nog niet eerder kennisgemaakt hebben met de hoofdpersonages Tony en Carol geen enkele belemmering.
McDermid slaagt er met deze prima thriller in om een dubieuze moordzaak tot in de puntjes uit te werken. Ondanks het feit dat er nog een tweede verhaallijn doorheen loopt, blijft het boek prima te volgen. De 'terroristische' aanslag en de verschillende dubieuze moorden blijken los van elkaar te staan, maar in de beginfase van het boek weet McDermid dit prima te verhullen. Met Tony Hill als indrukkwekkend beschreven personage in de hoofdrol zit er een uitstekende vaart in het verhaal, waardoor het geen moment saai wordt: absoluut een aanrader!