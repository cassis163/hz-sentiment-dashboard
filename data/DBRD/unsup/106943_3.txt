Dankzij de website thrillzone en Cees van rhienen mocht ik het boek ‘Meisje in het ijs’ van Robert Bryndza lezen, waarvoor dank.

Een meisje wordt dood aangetroffen onder het ijs. Erika Foster, die met een persoonlijk trauma kampt, wordt er bijgehaald om de zaak te onderzoeken.

Al gauw komt ze in de clinch met haar oversten, met de rijke familie van het slachtoffer en met establishment. Gelukkig wordt ze gesteund door haar team en blijkt haar intuïtie haar niet in te steek te laten.

Het boek leest als een vlotte trein. De hoofdstukken eindigen met een cliffhanger zodanig dat je blijft lezen en nieuwsgierig bent naar de ontwikkeling en afloop. Er wordt ook zeer visueel geschreven zodanig dat je het in je hoofd helemaal kan voorstellen.

Het beste aan het boek is het hoofdpersonage. Zij is gedreven, koppig, intuïtief en worstelt met haar persoonlijke demonen. Zij maakt ook de meeste ontwikkeling mee in haar karakter en leven.

Daardoor worden andere personages misschien niet zo uitgediept en dat mag wel in de vervolgboeken. Ook het psychologisch aspect is een beetje een onontgonnen gebied. Er wordt niet ingegaan waarom bepaalde personages zijn wie ze zijn of waarom ze bepaalde dingen doen.

Ik kijk zeker uit naar de vertaling van de volledige reeks en hoop dat hij groeit als schrijver en zijn andere personages meer uitdiept.

Ik geef het boek ***1/2.

Perfect boek om tijdens deze koude temperaturen onder een dekentje te lezen en te blijven lezen.