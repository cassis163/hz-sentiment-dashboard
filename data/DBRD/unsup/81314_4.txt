Vier vrienden, Roy, Toby, Fried en Imke hebben een vriendenclub "De Kloefkappers". Ze hebben ook een super clubhuis, een leegstaand huis. Als ze daar gaan camperen (hun ouders weten niet dat ze daar camperen) vinden ze een hele toffe zolder met vier spiegels. En dan begint het avontuur.

Een helblauwe bliksemschicht flitst door het gladde vlak van deze eigenaardige spiegel, vrijwel gelijk gevolgd door een enorme witte wolk. Toby verstart helemaal maar hij niet alleen. Ook wij kijken niet begrijpend naar het beeld in de spiegel, dat stilaan vorm begint te krijgen.

Een paar regels uit dit jeugdboek om aan te geven dat het echt een heel leuk en ook spannend verhaal is. De vrienden zijn allemaal anders dan de andere kinderen. Misschien hebben ze daarom wel een vriendenclubje. Maar ook in een vriendenclubje van buitenbeentjes kun je moed en trouw vinden.
En samen sta je sterk. Keuzes blijven altijd moeilijk maar ze worden wel gemaakt. Lees zelf maar in dit leuke jeugdboek.

Enige minpuntje vind ik de kleine druk die is gebruikt in dit boek. Maakt het wat moeilijker te lezen.