Voor de leesclub van De Meisjesmagneet mocht ik voor het eerst kennismaken met een boek van Jackie van Laren. Ik had al zoveel positieve reacties over haar boeken gehoord. Ik was reuze benieuwd of ik ook zo enthousiast zou worden. Eén ding kan ik alvast verklappen: dat ben ik nu zeker!

De Meisjesmagneet gaat over de keurige Reinout Hollebeecq uit Baarn. Een onzekere, angstige, slimme jongeman van 22 jaar. Voor zijn studie verhuisd Reinout naar het (ruige!) Amsterdam. Daar maakt hij al snel kennis met zijn benedenbuurmeisje Ratter (Leia). Uiterlijk een stoere, ruige metalhead, maar vanbinnen eigenlijk gewoon onzeker en beschadigd. Als de zanger van Vinculum (de metalband waar Ratter in speelt) plotseling ziek wordt, vraagt ze of Reinout in wilt vallen bij een optreden. Muzikaal is Reinout zeker, maar alleen wat betreft Klassiek....
Hoe gaat dit muzikale avontuur verder? En is alles wel wat het lijkt?

De Meisjesmagneet is zeker geen standaard Feelgood-verhaal. In het begin vond ik het boek wat saai en eentonig. Het was vooral optreden-seks-optreden-seks. Pas later in het boek krijgt het verhaal een dubbele lading. Niks is wat het lijkt. En die processen vond ik leerzaam. Ik noem het zelfs inspirerend. Van de ontwikkeling die Reinout in dat deel doormaakt, viel mijn mond open. Dat is ook het moment dat het verhaal interessant wordt. Opeens gebeurt er van alles. En dat is allemaal nog best heftig!

In het begin van het verhaal lag ik het boek nog geregeld weg. Ik vond het zelfs een beetje teleurstellen. Maar als het verhaal vordert en in een spannende stroomversnelling komt, kan ik het boek niet meer wegleggen en heb ik het in één ruk uitgelezen. Leg het boek dus niet te snel weg.

Ik had wel wat moeite met de soms te lange zinnen. Soms waren er (naar mijn mening) te veel komma's eer dat de punt kwam. Liever had ik gezien dat die zin in wat meer aparte zinnen was verdeeld. Dit kwam een aantal keer in het boek voor,

Ik heb dit boek uiteindelijk vier sterren gegeven. Vooral die dubbele laag vond ik dus erg interessant. Daarnaast is ook het onderwerp van het verhaal erg origineel. Tel daar de mooie cover bij op, en het resultaat is een topverhaal van Jackie van Laren.
Ik ben zeker overtuigd van haar kunnen en ik ga zeker haar andere boeken nu ook lezen.