Mijn volledige recensie is terug te vinden op:
https://www.linda-linea-recta.nl/jij-kan-me-helpen/

Kristin Harmel is een meesteres in het bespelen van je emoties. Met haar allereerste zin heeft zij mij al te pakken!

Ze slaapt naast me, haar smalle borst gaat op en neer, en ik mis haar nu al.

JIJ KAN ME HELPEN
Hoofdpersonen in het boek zijn Ruby Henderson en Charlotte Dacher.

RUBY
Ruby is een jonge net afgestudeerde Amerikaanse vrouw, die groots en meeslepend wil leven. Na een korte romance trouwt ze met Marcel Benoit en tegen alle waarschuwingen in vertrekt ze met hem naar Parijs. Ze wordt door hem niet op waarde geschat. In het door oorlog verscheurde Parijs neemt ze, na dramatische gebeurtenissen, een aantal besluiten die onomkeerbaar zijn waardoor haar leven een heel andere wending krijgt.

*Ik snap heus wel dat je je horizon wil verbreden, had haar vader haar vlak voor de bruiloft met een asgrauw gezicht gezegd. Maar Europa is op dit moment een kruitvat, liefje. Het continent heeft een kort lontje en er hoeft er maar één te zijn die het wil aansteken. Hitler heeft volgens mij de lucifer al in zijn hand.
Ruby had haar hoofd geschud Per slot van rekening las zij The New York Times. Zij begreep wat er speelde in Europa.*

CHARLOTTE
Charlotte een tienjarig joods meisje die in 1939 al de gevolgen van de behandeling van de joden op school ondervind.

*Papa zuchtte en zette zijn bril af: Charlotte, Jood zijn is iets om trots op te zijn, niet iets waarvoor je je hoeft te schamen.
Maar waarom word ik dan uitgescholden op school?
Charlotte zag hem ineenkrimpen, maar hij gaf rustig antwoord. Omdat ze onwetend zijn. En wreedheid is het wapen van de onwetenden.*

CONCLUSIE
Ik heb genoten van het verhaal en van de verandering van de karakters gedurende het verhaal. Ruby groeit van een van het leven genietende jonge vrouw in de rol van een doorsnee huisvrouw die haar mooie hoofdje niet moet breken over mannenzaken. Gelukkig kan zij zich hier van losmaken en wordt een stoere moedige vrouw. Charlotte is een jong maar wijs meisje die meer in de gaten heeft dan haar omgeving denkt en die snel naar een jonge moedige veel wetende vrouw veranderd. Samen zetten zowel Ruby als Charlotte hun gevoel van onmacht om in daden. Soms heb ik het gevoel dat het een beetje te (klap)rooskleurig wordt beschreven, maar dat blijft bij soms. Het is een mooi, triest en spannend verhaal wat je wel door moet blijven lezen.