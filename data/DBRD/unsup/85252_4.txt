“Soms is het perfecte huwelijk de perfecte leugen” Deze zin op de achterkant van het boek vat mooi samen waar Achter gesloten deuren over gaat. Jack is naar buiten toe de perfecte man die alles over heeft voor zijn vrouw en die in de rechtbank strijdt voor het leven van mishandelde vrouwen. Grace hoeft zelf niet meer te werken omdat haar man zo goed verdient en heeft een leven waar veel van haar vriendinnen jaloers op zijn, toch weet niemand wie Grace eigenlijk is. Ze leren haar niet goed kennen omdat ze haar nooit alleen zien, ze is altijd bij Jack. Behind closed doors of Achter gesloten deuren was het debuut van de Frans-Ierse schrijfster B. A. Paris, het boek werd over het algemeen goed onthaalt en is al in 26 verschillende talen verkrijgbaar.

Het verhaal en de spanning worden langzaam opgebouwd, je leert eerst Grace en Millie kennen en pas daarna Jack. Doordat er in het verhaal steeds gewisseld wordt tussen het heden en het verleden leer je de personages goed kennen en dit zorgt ervoor dat je doorheen het boek alleen maar kan hopen dat alles goed komt met Grace en Millie. De spanning in het boek ligt echter niet in de gebeurtenissen maar meer in de personages. Als je Jack doorheen het boek beter leert kennen, wekt hij meer en meer weerzin op en zou je willen dat je Grace kon helpen. Je voelt na een tijd een bepaalde haat voor Jack omwille van hoe hij doet.
Het boek is geloofwaardig geschreven maar op bepaalde momenten in Grace te naïef om echt geloofwaardig te blijven. Omdat je ook zo met het boek bezig bent terwijl je het niet aan het lezen bent verhoogd dit de spanning alleen maar. Het personage Grace is zo goed uitgediept dat je haar spanning, angst en wanhoop bijna zelf kan voelen terwijl Millie en Esther je dan weer hoop geven dat iemand toch door heeft dat niet alles zo perfect is als het lijkt. Schijn bedriegt zoals weleens gezegd wordt. Als je het boek begint te lezen zou je niet vermoeden dat Millie en Esther nog zo een grote rol gaan spelen in het boek. Millie haar vindingrijkheid ondanks haar handicap en Esther haar kritische blik naar alles wat Jack doet zijn heel belangrijk voor het verloop van het verhaal.
Je merkt voor de eerste keer dan Jack niet echt is wie hij voordoet wanneer Jack en Grace trouwen. Millie wou er die dag heel graag bij zijn, nog voor de ceremonie begint heeft Millie een ongeluk waardoor ze de rest van de dag er niet bij kan zijn. Dit doet haar duidelijk veel pijn, wat ze later ook aan Grace laat weten.

Ondanks dat de spanning niet in de gebeurtenissen zit maar meer in de personages, zit je toch tijdens het lezen op het puntje van je stoel. Soms werden bepaalde gebeurtenissen of plannen iets te snel verklapt waardoor daar de spanning wegviel maar omdat er nog genoeg andere spanningen waren, bleef het een heel spannend boek. De manier van schrijven zorgt dat je je kan verplaatsen in de personages en het boek dus beter begrijpt.