De auteur neemt ons afwisselend mee naar 2010 en 2014. Wisselen van tijd, locatie of perspectief, het zorgt sowieso voor een bepaalde vorm van spanning, ik hou daar enorm van. Het verhaal is schitterend opgebouwd, je vraagt je heel de tijd af wat er in 2010 toch gebeurd kan zijn, waardoor journalist Viljar nog maar een schim van zichzelf is. De personages zijn goed uitgewerkt, zowel de journalisten als de politiemensen. En dan is er de dader waar heel het boek door jacht op wordt gemaakt, de auteur gunt ons regelmatig een kijkje in zijn hoofd. De lezer weet daardoor dat de moordenaar een meesterwerk wil realiseren, hij ziet zichzelf als de maestro die een muziekstuk tot in de perfectie moet uitvoeren, valse noten kan hij niet gebruiken. Conclusie: Bijzonder vlot leesbaar boek, goed opgebouwde plot, bevredigend einde, dit smaakt naar meer!