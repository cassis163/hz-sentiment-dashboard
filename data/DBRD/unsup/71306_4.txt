Omdat Nora vanwege complicaties tijdens haar zwangerschap noodgedwongen bedrust moet houden, nemen zij en haar man Signora A. in dienst. Na de geboorte van hun zoontje zijn ze zo verwend door haar goede zorgen, dat ze niet meer zonder haar willen en zo wordt Babette – hun koosnaampje voor haar - van Nora’s verpleegster Emanuele’s kinderjuf.
Maar Signora A. is veel meer dan een oppas of huishoudster en na haar vrij plotselinge overlijden blijft het gezin ontredderd achter. Vol heimwee komen ze tot de ontdekking dat zij zelfs nooit de tijd hebben genomen om haar te vertellen wat ze voor hen heeft betekend. Een mooi, integer verhaal over een jong echtpaar dat een nieuwe richting moet geven aan hun leven en hun relatie tot elkaar.