Het verhaal van twee dorpsgenoten Andrej, de postbode en Josip, de kabelbaanbediende gaat zijn gewone gangetje. Een groepje vrienden spreekt 's zaterdags af in het plaatselijke café, maar Andrej hoort daar aanvankelijk niet bij. Hij is een buitenbeentje in het dorp, op zoek naar een droomvrouw uit de glossy magazines die hij in de kiosk van Josip koopt. Wanneer Andrej ontdekt dat Josip er een vriendin op na houdt om zijn saaie huwelijk te ontvluchten, ziet hij zijn kans schoon om Josip een hak te zetten en begint hem af te persen. Dit wordt een ietwat onbeholpen onderneming van briefjes leggen en geld ophalen.
Na een ongeval ontfermt het groepje vrienden van het café zich over Andrej. Josip ontdekt zo dat Andrej bepaalde post openmaakte. Op zijn beurt begint hij Andrej daarmee af te persen. Het komische is dat beiden niet weten dat ze mekaar afpersen. Het over en weer gaan van geld is een komische bedoening.
De onlusten in het Kroatische dorpje zorgen echter voor een ommekeer in het dorpsleven. Wie is nog vriend van wie? Sommigen houden er heel andere opinies op na wat betreft de onlusten en het patriotisme in het voormalige Joegoslavië. Uiteindelijk sterven beide hoofdpersonages. De ironie van het lot wil dat ze eigenlijk elkaars dood sterven.
Het einde van het verhaal is eerder abrupt en had misschien iets betekenis mogen krijgen.
Al bij al een mooi verhaal dat meerdere thema's aan boord heeft om over na te denken.