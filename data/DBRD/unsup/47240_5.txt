Barbara gaat met haar zoontje Rens en haar vriend Robbert op vakantie naar de Ardennen. Robbert is uitgever en via één van zijn schrijvers heeft hij dit huisje kunnen boeken. Het verhaal wordt geschreven vanuit de ikfiguur van deze schrijver.
In de omgeving is niet veel te doen. Robbert houdt zich vooral bezig met zijn werk, waardoor Barbara besluit een speurtocht uit te zetten voor haar zoon deels gebaseerd op de verdwijning van een meisje in dezelfde omgeving een aantal jaren geleden. Barbara, Rens en de schrijver gaan helemaal op in het spel, maar is het wel een spel of zit er meer achter?
Dit maakt het een spannend boek met een verrassend einde. Het leest zich heel makkelijk. Vooral de insteek vanuit de schrijver die in de Ardennen woont sprak mij erg aan.