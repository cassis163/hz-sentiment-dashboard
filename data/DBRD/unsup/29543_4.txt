Toen ik dit boek in mijn handen had en de achterflap las leek het me een spannend verhaal. In het voorwoord wordt duidelijk dat dit verhaal echt heeft plaatsgevonden, alleen dat de kinderen zijn verzonnen.
Ik vond dat de schrijfster dit heel goed heeft neergezet. Je leest de gedachten van het meisje Anna, die samen met haar broertje Plak (Alex) en haar ouders gaat kamperen. Er gebeurt iets vreselijks met de ouders en vanaf dat moment moeten Anna en Alex in het bos overleven.
De gedachten zijn echt zoals een vijfjarig kind. Vol fantasie, met schrijffouten en denkwijzes. Dat maakt dit verhaal ook levensecht.
Een ontzettend goed boek!