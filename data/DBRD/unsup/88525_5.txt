'Door jouw ogen' is een debuutroman geschreven door de Vlaamse schrijver Hans Fiers.

De cover van het boek is een retrofoto waarop twee gelukkige kinderen afgebeeld zijn. Alleen de tekst ' ik kom je halen kleine broer. Beloofd' roept al van bij het begin vraagtekens op.

'Door jouw ogen' vertelt het verhaal van Driek die opgroeit op een Limburgse fruitboerderij samen met zijn zus en vader. Zijn moeder is gestorven wanneer hij nog heel klein was. Haar dood is voor hem een mysterie. Zijn hardvochtige vader vertelt hem dat het de schuld is van een Duitse seizoenarbeider. Helaas is dit niet waar. Alleen zijn vader en zus weten hoe ze eigenlijk gestorven is. Wanneer zijn zus plots verdwijnt, wordt er terug met de vinger naar een Duitser gewezen. Driek is vastbesloten om zich te wreken op de Duitsers en meld ik zich vrijwillig bij het leger aan...
Hans Fiers heeft 4 jaar aan dit boek gewerkt. Het is een roman die ons een beeld geeft over het harde boerenleven in het begin van de 20ste eeuw. Het tweede deel speelt zich af tijdens de eerste wereldoorlog. Hij beschrijft alles zo authentiek dat je ahw de modder proeft wanneer hij ons meeneemt in de loopgraven en in het oorlogsgebied. De persoon van de harde vader kan je je zo voor de geest halen. Mijns inziens zou dit verhaal perfect kunnen verfilmd worden.

Dit verhaal blaast je een beetje omver.
Het is een verhaal met een duidelijke vredesboodschap.
Eentje die je niet vlug kan en mag vergeten