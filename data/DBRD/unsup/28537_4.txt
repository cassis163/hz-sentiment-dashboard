Hij heeft geen verdere introductie nodig, R.J. Ellory is een bekende thrillerauteur die al wat goede titels op zijn naam heeft staan. Een oudje, als je tenminste in dit verband kunt spreken wanneer je een boek uit 2010 in je handen hebt, is Een volmaakte vendetta. Maar daarom niet minder goed!

Gouverneursdochter Catherine Ducane is ontvoerd en de ongeruste familie wacht in spanning af wat de ontvoerder gaat eisen voor de vrijlating. Maar de verrassing is groot als verantwoordelijk rechercheur John Verlaine van Ernesto Perez te horen krijgt dat hij Catherine heeft ontvoerd en alleen wil praten met Ray Hartmann. Hartmann is pas van zijn drankverslaving af en als onderzoeker bezig met de georganiseerde misdaad.
Als beide mannen zich terugtrekken in een overlegkamer, is dat het begin van een uitgebreid levensverhaal dat Hartmann uit de mond van Perez te horen krijgt. Pas aan het einde dat de Cubaan zelf zal bepalen, komt Hartmann de verblijfplaats van Catherine te weten, als ze dan tenminste nog in leven is.

Een volmaakte vendetta is een verhaal waarbij Ellory het uiterste vergt van de lezer. Langzaam, soms zelfs tergend langzaam, is het verplicht het verhaal van Perez aan te horen. Alle belangrijke gebeurtenissen komen langs zoals de opkomst van Castro, het conflict tussen de USA en de USSR over Cuba, de rol van de KennedyÂ’s en Nixon voor de maffia etc. etc.
Een stukje internationale jonge geschiedenis wordt door Ellory voorgeschoteld in een robuust en verrassend verhaal met een even verrassend slot.

Eindoordeel: 4 sterren

Spanning: 3 sterren
Plot: 4 sterren
Leesplezier: 3 sterren
Schrijfstijl: 4 sterren
Originaliteit: 4 sterren
Psychologie: 3 sterren