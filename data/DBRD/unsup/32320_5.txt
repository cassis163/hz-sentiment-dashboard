De meisjesmagneet.. totaal geen idee wat ik me hiermee moest voorstellen. Zeker niet toen ik kennismaakte met Reinout. Een klassiek geschoolde studiebol, opgegroeid in een klein boerengat. Reinout gaat voor zijn studie naar Amsterdam en huurt er een leuke flat. Al snel ontmoet hij zijn buurvrouw Ratter, een dame met pit, die geen blad voor de mond neemt en ook nog eens lid blijkt te zijn van een metal band.
Beide hebben meteen een klik, maar zijn zo verschillend. Maar als snel weet Jackie je mee te nemen in de metamorfose van Reinout naar “Nout” de ruige metal rocker. De Nerd met klassieke scholing valt pardoes uit zijn saaie leven in het metal gebeuren.
Een leuke wending in het verhaal is het opduiken van een oude bekende, heel leuk om kort te vernemen hoe het hem is vergaan..
Het is een totaal ander boek dan de standaard feelgood. Maar het is zoals we van Jackie gewend zijn weer een verhaal dat ontroert, doet lachen en hopen op nog zoveel meer van haar.