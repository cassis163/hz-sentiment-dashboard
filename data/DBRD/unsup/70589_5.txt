Wat een goed boek is dit. Emotioneel, avontuurlijk, liefdevol en beklemmend spannend met veel verrassende wendingen. Het is vrij zeldzaam dat een boek mij zo raakt. Een meisje vertrekt met haar ouders, die rust zoeken, naar Alaska. De vader van Leni kan zijn plaats niet meer vinden in de maatschappij, nadat hij na jaren van krijgsgevangenschap terugkomt uit Vietnam. Maar het ruige Alaska biedt weinig rust voor iemand met een posttraumatisch stress syndroom. Hoe ver gaat de liefde voor een geesteszieke man, die zijn gezin geweld aan doet?