Vol verwachting begon ik aan het lezen van het boek. 'The fault in our stars' vond ik een prachtig boek, dus ik was ontzettend benieuwd naar dit verhaal! Zeker door het, voor mij, onvoorspelbare verloop van 'The fault in our stars', was ik heel erg benieuwd naar hoe dat in dit verhaal zou gaan. Het boek stond vol met details, wat ik erg prettig lezen vind, omdat ik mezelf dan echt een voorstelling kan maken van het verhaal en een soort film kan afspelen in mijn hoofd. Op sommige moment vond ik deze details alleen juist wat vervelend worden, het verhaal werd wat langdradig en ik miste een ontknoping, omdat ik echt geen idee had van hoe het verhaal zou lopen. Ook vond ik de ontknoping niet zo verrassend als ik had verwacht, na het lezen van 'the fault in our stars'. En ik vond het einde ook nogal open, wat ik erg jammer vond.
Desondanks heb ik onwijs genoten van het boek, vol details en een prachtige verhaallijn. John Green is een geweldige schrijver en ik kan niet wachten om nog meer boeken van hem te gaan lezen!