Het verhaal is spannend en vlot geschreven. Je zit meteen in het verhaal. Er gebeurd zoveel en iedere keer weer iets anders, dat je zelf ook niet meer weet wat echt is en wat niet. De korte hoofdstukken lezen heerlijk. De hoofdpersonen worden goed beschreven en je leeft meteen mee met Mikayla. Het is zo geschreven dat je iedereen wantrouwt en dat is denk ik ook de bedoeling. Je wordt steeds heen en weer geslingerd in werkelijkheid en waan(zin). Het verhaal zit zo goed in elkaar dat je niet weet welke kant het opgaat en je steeds op het verkeerde been wordt gezet. Je ziet het einde dan ook helemaal niet aankomen. Heel erg verrassend en origineel. Het is wel van belang om eerst het boek "Het vervloekte huis" te lezen, anders zou je een heleboel context missen. Ik heb dit boek met heel erg veel plezier gelezen. Het was veel te snel uit. Het is een rollercoaster van gevoelens, emoties, waanzin en werkelijkheid. Dit boek is beter dan de hersenspinsels van Stephen King.