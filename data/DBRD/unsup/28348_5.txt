Ik heb al veel van de thrillers van Elizabeth George gelezen, dit was de 14e in de reeks van Linley en Havers. En voor mijn gevoel de beste tot nu toe. In sommige recensies wordt de lengte van haar thrillers wel eens als een nadeel genoemd, maar ik heb daar geen probleem mee. Zolang haar boeken boeiend zijn - en dat zijn ze - maakt het niet uit of 600 pagina's of meer omvatten. Ik heb er een gelezen van haar die meer dan 1000 pagina's dik was. En alle 1000 de moeite waard.
Elizabeth George schrijft makkelijk, ze is humoristisch, haar plots zijn sterk en ze heeft enkele fascinerende karakters ontwikkeld. Na enkele thrillers raak je ge√Ønteresseerd in de levens van Linley en Helen, Saint James en Deborah en niet in de laatste plaats in dat van Barbara Havers. Wat een type zeg. Met name in deze 'In handen van de vijand' speelt zij een geweldige rol. Ik heb weer genoten!
Op naar de volgende.