De onder een schuilnaam levende Freedom Oliver gaat gebukt onder tal van geheimen voor haar omgeving. Ze leeft in een getuigenbeschermingsprogramma in Oregon, nadat ze jaren daarvoor aan de terreur van haar man is ontsnapt nadat hij was vermoord waarvoor zij in eerste instantie als dader werd gearresteerd. Niemand weet dat ze haar twee kinderen moest afstaan, het leven wat ze nu leeft knaagt aan haar en ze heeft ontzettende spijt dat ze haar kinderen niet bij zich heeft..
Als ze hoort dat haar dochter wordt vermist, mogelijk ontvoerd laat Freedom de "veiligheid" van het getuigenbeschermingsprogramma los en reist af naar Kentucky in de Amerikaanse bijbel belt om haar dochter Rebekah te vinden. Niet langer beschermd komt haar verleden hard op haar pad.

Het grove plot biedt voldoende uitgangspunten om een spannende en origine thriller te worden, echter mist het boek wat samenhang en leest het als een bundeling van losse scenes die meer een eerste aanzet zijn tot een ontwerp van een thriller. Nooit kreeg ik het gevoel dat ik kon doordringen in de personage Freedom.Nooit had ik het idee dat er veel samenhang zat in de gedachten en handelingen van Freedom mogelijk ingegeven door het grote getal aan flashbacks. Pas diep over de helft van het boek komt het wat beter bij elkaar. De gekozen tijdlijn komt ook zeer onwaarschijnlijk over.
Het idee van het plot spreekt me nog steeds aan, maar het vraagt veel meer uitwerking dan wat dit boek brengt, ook de ondersteunde karakters bleven veel te oppervlakkig, De auteur zou als het ware meer tijd met ze door moeten brengen om echt onder de huid te gaan zitten, een bundeling scenes met soms wat spanning en actie is niet voldoende om het een voldragen boek te laten zijn

Eindoordeel 2,5 ster

Spanning 3***
Plot 3***
Leesplezier 2**
Schrijfstijl 3***
Originaliteit 3***
Psychologie 2**