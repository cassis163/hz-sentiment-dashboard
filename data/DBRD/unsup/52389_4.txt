Het huis op de heuvel gaat over Black Rabbit Hall, het zomerverblijf van de familie Alton. Het gezin heeft 4 kinderen, voortgekomen uit een heerlijk romantisch huwelijk tussen een Amerikaanse en een Engelsman.
Het gezin keert jaarlijks tijdens de vakanties naar Black Rabbit Hall om er hun tijd samen door te brengen...
30 jaar later is Lorna op zoek naar dé perfecte trouwlocatie en ze komt uit bij Black Rabbit Hall een oud landgoed waar ze dolgraag wil trouwen met de liefde van haar leven, Jon.
Lorna ontdekt foto's van haar als kind voor het landgoed en dan gaat ze op zoek naar de connectie tussen haar verleden en Black Rabbit Hall...

Eerst en vooral is het boek prachtig afgewerkt, hardcover, mooie lay-out en afwerking van de hoofdstukken.
Maar dat is niet alles, het boek leest heerlijk vlot door, met tijdsprongen tussen het gezin en 30 jaar later de zoektocht van Lorna.
Ook beschrijft het verhaal mooi de vakantieliefde die oplaait op het landgoed desondanks blijft het boek nuchter en is het niet zomaar een cliché liefdesverhaal.
De negatieve kanten van liefde en gevolgen van geldzorgen etc. worden goed beschreven waardoor het boek meer diepgang krijgt.

Het is boek is geen standaard liefdesverhaal doordat er tijdens het lezen spanning en raadsels in het verhaal verweven worden, waardoor je snel verder wil lezen.
Het boek zit ook vol met kleine details die in volgende hoofdstukken terugkomen, geen ramp als je er over leest, maar extra leuk als je ze opmerkt.
Het einde kwam mooi samen er bleven geen vragen onbeantwoord.

Persoonlijk heb ik het boek heel graag gelezen, ontspannend en spannend tegelijk. Een echte aanrader voor wie houdt van romantiek met een vleugje mysterie!