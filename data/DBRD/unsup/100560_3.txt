“Meester dood”, geschreven door het duo Maes & Wade. Ria Maes is de schrijfster en Aron Wade draagt de ideeën aan. Die combinatie heeft weer, na hun debuut “Pan”, een thriller opgeleverd. Het begin is even wennen, maar ja, dat is bij veel boeken. Het is niet steeds vanaf het begin duidelijk, wat de bedoeling is van deze losse stukken. Dat is soms wel eens jammer. Maar allengs komen er veel spannende, verrassende delen in voor, die aan het eind bij elkaar komen. Daarentegen is het verhaal kunstig in elkaar gedraaid. Leuke anekdotes, leuke en minder leuke figuren die langskomen, en een leuk slot. En nog onverwacht ook, voor mij tenminste.
De hoofdfiguur is natuurlijk “Meester Dood”, vanaf pagina 1 draait het verhaal om hem. Maar wetsdokter Tom Beckx speelt ook een grote rol met zijn problematische verleden. En dan zijn er ook nog de rechercheurs Alexandra en Raoul, de één erg serieus, de ander nonchalant.
Toch mist het verhaal de echte spanning, die ik bij een thriller verwacht. Ook het eind geeft mij een onvoldaan gevoel, net of er nog een hoofdstuk achteraan moet komen.