Dit boek speelt in de dagen rondom 9/11.
Bryce Fenston, een voormalig Roemeense vluchteling en nu Amerikaanse bankier, leent geld aan noodlijdende mensen in de hoop dat ze hun schulden niet kunnen betalen zodat hij de hand kan leggen op hun kunstverzameling die veel meer waard is dan hun schulden. In het geval dat deze mensen daar zelf achterkomen voordat hij beslag kan leggen op de verzameling, worden ze vermoord. De FBI is hem op het spoor en volgt al enige tijd zijn medewerkster en kunstkenner Anna Petrescu, de hoofdpersoon van dit verhaal.
Archer houdt de vaart erin. Geen onnodige uitweidingen in dit boek maar wel veel achtervolgingen en actie. Het Van Gogh bedrog is een boek met een goed doordacht plot dat moeilijk weg te leggen is.