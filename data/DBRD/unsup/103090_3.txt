Zoek je een boek voor onderweg? In de wachtkamer? Gewoon voor in de tas? Met 'Doorkijk' van Sara Kroos zit je goed; nog geen 130 pagina's voor 24 korte verhalen. Ik vond het heerlijk om 1 kort verhaal te kunnen lezen in de metro voordat het werk weer begon.

De auteur heeft een geheel eigen vorm gevonden waarin ze haar verhaal vertelt en ieder verhaal is origineel, treffend, vaak grappig (en lichtelijk absurd) en heeft toch een ietwat droeve ondertoon. En dat allemaal in meestal toch maar zo'n 4 pagina's. Knap hoor!