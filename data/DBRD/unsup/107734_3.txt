Wraakzusters is het thrillerdebuut van Machteld van Zalingen. Het verhaal start in 1993 waar drie vriendinnen Petra, Juliet en Manon per ongeluk getuige zijn van een moord op een prostituee door een student. Vervolgens lees je een stuk over een vrouw, we zitten dan in 2007. Na deze introductie gaan we verder met 2008 en komen we er langzamerhand achter wie de drie vriendinnen zijn en wie de vier studenten. Als Peter Paul (een van de studenten) dronken in de auto stapt verliest hij de macht over het stuur en komt met zijn auto tot stilstand tegen een boom. Hij is op slag dood. De vriendinnen hopen door middel van zijn dood een hoofdstuk te kunnen afsluiten maar dan gaat de beerput open.
Een vlot geschreven thriller die uit verschillende personages wordt geschreven, alhoewel Juliet de boventoon voert. Je leert ze over het algemeen goed kennen. Als Machteld met een nieuwe thriller uitkomt, zal ik deze zeker lezen. 3,5 ster geven is helaas niet mogelijk anders had ik het gedaan, maar 4 is nog net te veel.