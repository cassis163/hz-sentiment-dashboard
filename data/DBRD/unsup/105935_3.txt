Het allereerste boek van Sophie Kinsella dat ik las was Ken je me nog? en ik vond deze geweldig! Wat heb ik gelachen tijdens het lezen. Daarna nog meerdere boeken van haar gelezen maar er is er niet eentje bij die me zo aan het lachen maakte als Ken je me nog? Vol verwachting begon ik dus in dit boek met de gedachte hopelijk is deze weer zo ontzettend leuk! Het verhaal is goed maar de humor ontbreekt. Heb soms wel moeten grinniken maar hardop gelachen...Nee dat niet. Niet te filmen is eigenlijk een verhaal over een vrij serieus onderwerp, de veertienjarige Audrey lijdt aan een angststoornis. Beetje bij beetje komt ze hier overheen met de hulp van haar familieleden en Linus een vriend van haar broer Frank. Het boek leest lekker weg en was ook best leuk maar verder niet heel bijzonder. Ooit hoop ik nog eens een boek van haar te lezen die net zo goed is als Ken je me nog?