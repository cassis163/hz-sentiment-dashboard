Er heerst een vreemde ziekte. Kinderen en tieners kunnen het krijgen, ze sterven dan zomaar ineens. Daarom worden alle kinderen en tieners naar speciale kampen overgebracht. Daar kunnen ze in bedwang gehouden worden omdat ze vrijwel allemaal een bijzondere kracht bezitten. De personen met de gevaarlijkste krachten, wacht een onzeker en vreselijk lot. Rugby is 16 jaar en ze zit al vanaf haar tiende in kamp Thurmond. Ze heeft het voor elkaar gekregen om haar kracht zo goed als geheim te houden. Maar als men er achter komt wat ze werkelijk is, moet ze proberen weg te komen, anders zal ze sterven. Vanaf dat moment staat haar wereld op het punt om voor altijd te veranderen.
Het voelt aan als een race tegen de klok. Je voelt dat de tijd dringt. Wie is er te vertrouwen en wie gaat deze zieke wereld overleven?
Ze ontmoet Liam, Chubs en Zu. Wat daarna volgt is een spannende roadtrip, waarbij de auteur de spanning steeds meer opbouwt. Je wilt verder lezen omdat je moet weten wat er aan de hand is. Mysterieus in het begin. Een Dystopische wereld, waarin er nog weinig jonge mensen leven.
De schrijfstijl is lekker vlot. Het boek moet wel even opgang komen. De auteur houdt de spanning er daarna goed in, waardoor je Het boek zeer moeilijk weg kunt leggen.
Spannend, meelevend en overleven zijn maar een paar sleutelwoorden. De titel is perfect gekozen.
Het einde vond ik heel erg goed. Het werd best emotioneel en ik moest een paar keer goed slikken. Ik kijk uit naar het tweede boek, die lees ik binnenkort. 4,5****