Manzanilla; een prachtig woord, ook al ken je het woord niet. Zoals vermeld in de kop, licht ziltig in de afdronk.
Zo ook het verhaal achter Manzanilla. Oud hoofdcommissaris Wolfgang wordt door zijn Spaanse collega Javier verzocht om achter de duistere praktijken van het hoofd van de politie Felipe Gordillo te komen. Hij krijgt te maken met de verdwijning van een peuter, een chique urbanisatie en hun bewoners alsmede met de familie van de eeuwenoude traditionele bodega van Manzanilla. Welke verbanden zijn er? Wat speelt er allemaal op de achtergrond? Wie heeft belangen waarin?
Op een verrassende wijze eindigt de zoektocht van Wolfgang.

Manzanilla is het vierde deel in de reeks met politieman Wolfgang in de hoofdrol maar is zeker goed als stand-alone te lezen.

Ellen G. heeft een vlotte pen met hier en daar een vleugje humor. Het bijzondere aan dit boek is dat de omgeving waarin het verhaal zich afspeelt heel mooi treffend is neergezet. Je voelt als lezer de zinderende hitte, de smaak van de Manzanilla, de ogen van noeste Spanjaard op je gericht.

Voor liefhebbers van politie-thrillers en houden van cultuur raad ik dit boek zeker aan.