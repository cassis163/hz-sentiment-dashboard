Ik vond dit een heerlijk boek om te lezen, de spanning laat wel lang op zich wachten, maar het plot maakt veel goed. Ik had dit dan ook echt niet zien aankomen. Ellie en haar zoon Tim verhuizen naar Cape God om haar scheiding te verwerken en aan een nieuwe toekomst te beginnen. Ze raakt bevriend met haar buurvrouw en met haar zoon Joe. Aanvankelijk zijn ze gelukkig en krijgt Ellie een mailvriend in Londen, dit wordt haar uitlaatklep, ze vertelt hem haar diepste geheimen. Althans Ellie denkt dat ze het aan hem vertelt, maar schijn bedriegt. Gaandeweg vinden er dingen plaats die verwijzen naar het geheim van Ellie. Ze deelt haar geheim met haar beste vriendin, buurvrouw Louisa. Wanneer ze denkt dat haar mailvriend Daniël overkomt, verschijnt haar ex-man Charly. Dan komt zijn ware aard naar boven. Er volgt een spannend gedeelte en een somber eind. De epiloog vond ik jammer, want nu had het verhaal in één keer een open einde. Ik ben benieuwd of er een vervolg komt. Dit boek kan ik niet echt plaatsen onder de noemer thriller, meer een spannende roman.