Guillaume Musso (1974,Antibes,Fra) heeft sinds 2001 al vele publicaties op zijn naam, Een appartement in Parijs, is het 7e werk van zijn hand dat naar het Nederlands is vertaald.

het verhaal:
Als Madeleine afreist naar haar gehuurde appartement in Parijs om daar tijdens de kerstdagen helemaal tot rust te komen, blijkt bij aankomst dat dit dubbel geboekt is. De beroemde maar vooral ook beruchte toneelschrijver Gaspart blijkt zijn intrek te hebben genomen om daar in een maand tijd zijn nieuwste stuk te schrijven. Al direct botsen de persoonlijkheden van de twee. Het appartement blijkt het huis te zijn van de overleden schilder en kunstenaar Sean Lorenz en is nog in de zelfde staat als toen die nog leefde. Onafhankelijk van elkaar komen Madeleine en Gaspart er achter dat Sean's zoontje werd vermoord en dat dat de opmaat was tot het tragische einde van Lorenz.Beide raken in de ban van het raadselachtige en fascinerende lot van Sean en gaan op zoek naar drie verdwenen werken van de kunstenaar, ondanks de weerstand naar elkaar. Een fascinerende zoektocht volgt, maar vooral ook de confrontatie met zichzelf, hun egocentrische karakter, hun onhebbelijkheden en hun eigen verleden.

Een appartement in Parijs is een verrassende vertelling met de nodige knipogen naar de suspense traditie.en wat doorlopend boeit. Interessante hoofdkarakters,een prikkelend verhaal, plotwendingen, soms wat mysterieus en een vrij verrassende climax maken het boek absoluut de moeite waard.

3,5 ster