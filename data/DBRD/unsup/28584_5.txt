Dit is een boek dat je het liefst in één keer wilt uitlezen. Elk hoofdstuk eindigt op een manier dat je niet kunt wachten om de bladzijde om te slaan. Het boek begint vrij rustig met een opbouw waardoor je de personages leert kennen, toch is dit begin al erg interessant om te lezen. Vader werkt bij de post, een beroep dat je niet heel vaak voorbij ziet komen in boeken. Dan, een geheimzinnige brief, je wilt graag weten van wie die brief afkomstig is en hoe het 'grote' probleem wordt opgelost. De manier van schrijven zorgt dat je je goed in kunt leven in de personages in het boek en bijvoorbeeld ook medelijden kunt krijgen met bepaalde personen. Een boek gericht op de jeugd, wat ook heel wat leesplezier aan een volwassene kan bieden.