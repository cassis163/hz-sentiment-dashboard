De kanarie in de kolenmijn is een boek geschreven door twee schrijvers vanuit een verschillend perspectief. Edward Engelen is hoogleraar financiële geografie aan de Universiteit van Amsterdam en bekend vanwege zijn kritiek op de vrijhandelsverdragen CETA en TTIP. Marianne Thieme is fractievoorzitter van de Partij voor de Dieren in de Tweede Kamer

Edward Engelen bekijkt vanuit economisch perspectief ons huidig economische systeem en wat dat voor mens en dier betekent. Hij betoogt dat dit huidige systeem niet houdbaar is omdat het uitgaat van ongebreidelde groei, desnoods door schulden te maken. We leven op de pof

Marianne Thieme doet dit zelfde vanuit ecologisch perspectief want onze manier van leven zorgt voor een overuitpuitting van natuurlijke hulpbronnen als water, olie, gas, hout enz. Daarnaast zorgt onze manier van produceren voor een hoge uitstoot van CO2 en Stikstof.. We vissen de zeeën leeg, maken het leefgebied van dieren te klein om in te leven en verzieken onze eigen leefwereld op zo manier dat het de vraag is of de aarde voor de mensen na ons nog leefbaar is zowel qua luchtvervuiling, voedsel- en watervoorziening

Het is een boek dat ondanks de grote vragen die het stelt gemakkelijk weg leest en met duidelijke voorbeelden en heel belangrijk ook met oplossingen komt.. Aangezien het geschreven is door iemand van de Partij voor de dieren is het soms een licht politiek pamflet maar dat is niet storend omdat de meningen goed onderbouwd worden.

De kernboodschap we moeten radicaal veranderen want we kunnen niet blijven leven op de pof