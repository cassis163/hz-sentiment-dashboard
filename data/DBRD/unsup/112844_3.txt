Het boek is een YA, maar ik zou hem zelf niet zomaar aan een meisje/jongen van 14/15 geven. Ja, de wereld is een stuk harder geworden, maar als iemand nog wat naïef in het leven staat, hou dan lekker even zo. Het drugs gebruik in dit boek is namelijk enorm. Er wordt gesnoven, gedronken, geblowd en geslikt. Het komt bijna om het hoofdstuk wel aanbod en het lijkt wel of sommige personages nooit nuchter zijn. Dit vind ik een heftig beeld van de huidige maatschappij.

Het eerder genoemde heeft er ook lange tijd voor gezorgd dat ik twijfelde over mijn eindoordeel. De manier van gebruiken is wel duidelijk omschreven, dus dat is krachtig, aan de andere kant vond ik de karakters af en toe heel oppervlakkig, zeker Hayley en Jenny. Aan de andere kant zit er in dit boek een enorm goede plottwist. Het verhaal komt snel opgang, er gebeurd veel, er worden veel personages geïntroduceerd en de verschillende vertelwijzen. Daarna kabbelt het verhaal lange tijd door. Tot de laatste paar hoofdstukken, waarin er ineens heftige wijzigingen in het beeld plaatsvinden en dit heeft mijn eindoordeel wel geboost.