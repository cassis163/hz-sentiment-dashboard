In Bloedband van Jonathan Kellerman krijgt de lezer te maken met de zieke geest van een tirannieke vader. In een sekteachtige omgeving probeert hij zijn volgelingen zijn wil op te leggen die ook geen enkele tegenspraak duldt. Zijn dochter ontvangt een speciale behandeling in deze opvoeding die ernstige gevolgen blijkt te hebben voor haar toekomst.
Een vrij heftig geschreven verhaal waarin Kellerman niet schuwt om de driften van een gefrustreerde huisvader op een pakkende wijze te verwoorden.
Dit alles en nog meer komt boven drijven tijdens de zoektocht naar een jongentje dat uit een hospitaal is verdwenen en een speciale behandeling nodig heeft ter bestrijding van de kanker die bij hem is geconstateerd.
Het verhaal is dit keer niet zo erg lang maar indrukwekkend genoeg om toch even na te mijmeren over de gevolgen die een foutieve geest met andere mensen kan doen. En als we even goed nadenken dan gebeuren zulke dingen ook nog steeds in onze gemeenschap. Het is schokkend te lezen hoe een zieke geest kan oordelen over de behandeling van zieke lichamen waarbij natuurlijk nooit is zeker te stellen dat een behandeling zal slagen. De zekerheid dat niet behandelen geen enkele overlevingskans heeft is in ieder geval 100% volledig.
Kellerman geeft in dit verhaal een blik in de zieke geest van een aantal mensen en wat dit teweeg kan brengen.
Als boek vind ik het zeker niet tot zijn top behoren, als verhaal heeft het wel indruk op me gemaakt. Dus samengevat kom ik tot een waardering van 4 sterren.