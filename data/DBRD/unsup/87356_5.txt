Met Galgenveld heeft Isa Maron bewezen dat ze echt bij de top van Nederlandse vrouwenthrillerschrijfsters behoort. Ze schrijft vlot en lekker. Na het lezen van dit eerste deel van de vierdelige Thrillerserie De Noordzeemoorden kan ik alleen maar zeggen: Dat smaakt naar meer.
De negentien jarige Kyra Slaghter wil graag forensisch rechercheur worden. Als ze op een vroege ochtend door haar broer gebeld wordt dat er op de kade van het IJ een lijk aan een lantaarnpaal hangt, aarzelt ze geen moment om zo snel mogelijk ter plaatsen te zijn. Ook rechercheur Maud Mertens wordt uit haar bed gebeld. Zij moet deze moord gaan onderzoeken, en is niet erg blij met de bemoeienissen van Kyra.
Als vlak er na nog een moord gepleegd wordt blijken de suggesties van Kyra heel nuttig te zijn voor Maud. Hebben de moorden en de verdwijning van de zus van Kyra vier jaar eerder iets met elkaar te maken?



Gerlinda