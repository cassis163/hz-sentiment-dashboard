Na het ietwat langdradige Stalker was Jager weer een boek om volop van te genieten. Een boek met Joona Linna in een hoofdrol, dat is in vorige delen wel eens anders geweest. Aanvankelijk had ik het idee dat de tekst op de achterflap niet echt paste bij het boek dat ik aan het lezen was, maar dat is verder van geen belang. De belangrijkste personages zijn vrij goed uitgewerkt en de vaart zat goed in het verhaal deze keer, ook dat hebben we wel eens anders gezien. Kepler neemt weliswaar nog steeds ruimschoots te tijd om alles te vertellen, heel veel details en uitvoerige beschrijvingen, maar het stoorde niet. Minpunt aan dit boek is dat het wel heel gewelddadig is, er wordt niet op een dode meer of minder gekeken en de verwondingen zijn niet van de minste. De epiloog vond ik een beetje raar, ik ga er maar vanuit dat die een opmaat naar het volgende boek is.