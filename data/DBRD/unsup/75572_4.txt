Dit boek bevat de twee bekende sprookjes, Psyche en Fidessa, van Louis Couperus, maar met de prachtige illustraties van Bep Reith. Het boek is uitgevoerd op groot formaat en zwaar papier wat de Jugendstil illustraties nog meer tot hun recht laat komen.

Voor de sprookjes hebben ze de tekst genomen van de eerste uitgaves van eind 19de eeuw. Het was in het begin wennen, vooral ook omdat Couperus heel bloemige taal gebruikt, maar na een paar bladzijdes merk je het niet meer dat de taal meer dan 100 jaar oud is. Het draagt juist toe aan het gevoel van het verhaal.

Beide sprookjes gaan over het verliezen van de onschuld, over liefde en verlies in het leven. Couperus gebruikt hiervoor vele metaforen en analogieÃ«n. De sprookjes doen nog niet onder aan de vele Fantasy boeken die nu worden uitgegeven. Maar in de verhalen vind je ook veel terug van zijn tijdgeest en dat moet je liggen.

De sprookjes Psyche en Fidessa krijgt van mij 3 sterren, maar omdat dit boek zo mooi afgewerkt is met mooie illustraties, een inleiding en een biografie van B. Reith, krijgt deze uitvoering van mij 4 sterren.