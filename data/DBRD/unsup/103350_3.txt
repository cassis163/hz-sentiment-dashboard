In De illusionist neemt Deaver ons mee in de magische wereld van illusionisme, mentalisme, fysieke Â– psychische misleiding, vingervlugheid enz. Een moordenaar bedreven in al deze technieken gebruikt deze vormen om zijn slachtoffers te misleiden en om te brengen. Aan Rhyme en Sachs de lastige taak om deze ingewikkelde zaak op te lossen. Ze krijgen daarbij o.a. assistentie van de leerling illusioniste Kara. Met haar hulp lukt het om de moordenaar steeds verder in het nauw te drijven of is dat juist wat de moordenaar wil want niets is wat het schijnt te zijn?

Ik vond het een zeer spannend verhaal maar op een bepaald moment werd het me toch iets te ongeloofwaardig. Dat heeft De illusionist uiteindelijk een ster gekost maar het boek is desondanks een aanrader!