Het verhaal

Simon is een stoere jongen van 10 jaar. Hij heeft 1 grote droom en dat is schaakmeester worden. Net als zijn oom Arnold. Want zijn oom is Nederlands schaakkampioen. Simon zou graag meer willen leren van zijn oom, en vraagt hem of daarvoor hij tijd heeft. Het is even stil en daarna zegt oom Arnold dat hij geen tijd heeft voor onbenullige dingen. "Op dat moment lijkt zijn loerende blik op de kat van de buren" denkt Simon. Oom Arnold is dus helemaal niet aardig, maar meer een arrogante man.

Zijn oma heeft een schaakcomputer, die Simon mag gebruiken. Tijdens het spelen verschuiven de stukken, hoe kan dat nu? De vader van Simon vindt het schaken maar niets. Hij wil er helemaal niets van weten. Hoe kan dat nou? En wat gebeurt er toch met die schaakcomputer? Je leest het in Simon de schaker deel 1.

Mooie cover en spannend verhaal

Simon de schaker, Akelige Arnold is het eerste deel van een avontuurlijke reeks kinderboeken. Het kaft ziet er superleuk uit. Je ziet Simon en Nikki. Schaken is best cool en dat vindt Nikki ook. Joyce van der Meijden heeft hiermee een superleuk boek geschreven. Het verhaal is makkelijk te begrijpen, ook al weet je nog niet veel van schaken. De schrijfster laat een mooi spannend verhaal zien, met veel humor lees je over Simon, Nikki en oma. Simon is de hoofdpersoon. Oma is een ware heldin. Ze is wat op leeftijd maar ze is ook niet van de poes.


¶"Waarom klop jij niet"? (zegt oma tegen Arnold). Mijn oma is een held. Maar kan ze mij helpen? "Dat doe ik nooit", (zegt Arnold). "Nee, maar nu ben ik in gesprek met mijn kleinzoon. En dat is privé." (zegt oma).¶


Conclusie

Simon de Schaker is een heerlijk boek vol spannende momenten en grappige humor. En als je het dichtslaat is het gewoon heel jammer, dat het al uit is. Het boek heeft alles wat een mooi jeugdboek nodig heeft.

Waardering 5 dikke sterren, voor dit coole boek.
Zeker genoten, groeten, Annette Overvoorde, Birdy's Kids Blog.