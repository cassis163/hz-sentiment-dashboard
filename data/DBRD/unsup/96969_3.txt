Het boek is opgebouwd uit vooral korte hoofdstukken die wisselen tussen 2003, waar je leest over de gevonden skeletten en de moord op oud verzetsman Krogh en de oorlogsjaren vanaf 1939, waar je leert kennen met Nazi\s en verzetshelden.
Door de korte hoofdstukken krijg je ook telkens maar een klein beetje nieuwe informatie.
Dit zorgde soms voor frustratie omdat je meer wilt weten maar het zorgde er ook voor dat ik bleef doorlezen.
Door het boek heen word je vaak op het verkeerde been gezet.
De spanning komt pas laat op gang, maar uiteindelijk was de oplossing van de moord een verrassing voor mij.
De verhaallijnen worden goed samengebracht, en als je van historie houdt en graag wilt lezen hoe de oorlog voor mensen met verschillende idealen moet zijn geweest, zou ik dit boek aanraden.
Als thriller vond ik het toch iets minder geslaagd omdat het pas op het eind echt spannend wordt en vaart krijgt.