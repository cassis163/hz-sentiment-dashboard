Mare Barrow leeft in een wereld waarin een onderscheid wordt gemaakt tussen mensen met zilver bloed en mensen met rood bloed.Zilveren hebben de overhand doordat hun bloed hen speciale krachten geeft. De Zilveren leven in luxe, de Roden werken en sterven om deze luxe in stand te houden. Mare en haar familie zijn Roden. Op haar 18de verjaardag zal Mare, omdat ze geen werk heeft, naar het front gestuurd worden om net als haar broers te vechten in het leger van de koning. Door een onverwachte ontmoeting weet Mare aan dit lot te ontkomen en komt ze als bediende in het paleis terecht. Hier komt ze in aanraking met de koninklijke familie en ontdekt ze dat ze over een kracht beschikt die ze onmogelijk kan hebben.

Aanvankelijk lijkt het boek een beetje clich√© (roden versus zilveren, rood meisje beschikt over bijzondere krachten), maar het verhaal gaat verder dan dat. Het boek is doorweven met listen, spanning en een vleugje romantiek. De personages waren goed uitgewerkt. De verhaallijn is goed opgebouwd, met genoeg spanning om de lezer helemaal mee te nemen in het verhaal. Af en toe waren er momentjes waar je je even door moest worstelen, maar al bij al was het een zeer aangenaam boek om te lezen.