Een jihad van liefde is een ontroerende boodschap van de auteur naar aanleiding van de aanslagen in Brussel op 22 maart 2016, waarbij zijn echtgenote Loubna om het leven kwam.
Het is zeker geen biografie van Mohamed El Bachiri, maar een oproep naar liefde, menselijkheid en verdraagzaamheid over de grenzen van de godsdiensten heen. Mohamed schrijft prachtige teksten neer om op die manier het onrecht dat hem en zijn familie is aangedaan, te verwerken. Je wordt stil na het lezen van zoveel emotionele woorden.
Respect voor Mohamed El Bachiri voor dit kleine maar zo ontroerende boekje.