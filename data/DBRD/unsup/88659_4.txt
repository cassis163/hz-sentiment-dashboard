Dankzij een winactie via Hebban kreeg ik dit boek cadeau.
Een prachtig vormgegeven boekje. Volgens de achterflap bevat het 31 gedichten, 2512 woorden en 18 illustraties.

Ondanks de geringe omvang komen er verschillende thema's aan bod; liefde, leven en dood, vriendschap, nog meer liefde. Duidelijk thema's die de YA doelgroep aan zullen spreken. Een aantal gedichtjes vormt samen een kort verhaal, anderen staan op zichzelf. Sommige serieus, andere met een knipoog. De illustraties sluiten goed aan op de thema's.

Al met al een leuk boek om cadeau te doen of te krijgen. Hier blijft het nog een tijdje liggen, gewoon om af en toe nog even open te slaan en te herlezen.

Echt

Ze zeggen dat mensen
In een fractie van een seconde
Een oordeel over je vormen
Op straat of in de menigte
Driehonderd vonnissen per minuut

Iemand begrijpen
Jezelf of een ander
Is niet het belangrijkst
Niet verkeerd begrijpen
Dat is al heel wat