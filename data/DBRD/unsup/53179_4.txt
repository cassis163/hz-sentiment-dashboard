In Heerlijk Rotterdam staan de favoriete culinaire adressen van de oprichters van De Buik van Rotterdam. De Buik van Rotterdam is een website met restaurants, winkels, festivals en markten in Rotterdam, eigenlijk een beetje als dit boekje Heerlijk Rotterdam.
Net als Heerlijk Amsterdam is de stad opgedeeld om het overzichtelijker te maken. In de inleiding wordt je al enthousiast gemaakt voor Rotterdam, ik heb er dus al echt zin in. Deze keer gaan we iets beter voorbereid, vorige keer met Heerlijk Amsterdam waren we veel tijd kwijt met het zoeken naar de adresjes. Ik ga met dezelfde vriendin als vorige keer, zodat we het samen weer kunnen beoordelen en vergelijken.

Vanaf het station lopen we richting de Nieuwe Binnenweg. In Gouda hebben we een eettentje dat vol trots verteld dat ze hun gebak bij de Koekela uit Rotterdam halen. Nou dan wil ik wel eens bij de bron kijken. Het is een lang smal pand, en ze hebben een deel waar je kan afhalen en een deel waar je lekker kan zitten. Wij gaan natuurlijk zitten, maar ik zit al te bedenken wat ik allemaal we mee zou willen nemen. We nemen lekker een cappuccino met een cheesecake met kersen en een lemon en merenguepie. Kinkt misschien gek maar ik ben blij dat het niet zo’n megapunt is, het formaat is precies goed. Op deze manier hebben we straks tenminste nog plek voor de lunch.

De Markthal is de volgende op het lijstje, eerst heerlijk struinen in de kookwinkel. Het boekje Heerlijk Rotterdam ligt hier in de schappen en later op de dag komen we het nog meerdere malen tegen. In de supermarkt Sānsān hebben ze een uitgebreid assortiment met veel ingrediënten die ik nog nooit eerder heb gezien. De volgende keer dat als ik oosters ga koken hier maar boodschappen doen denk ik bij mezelf.

Na alle Markthal tentjes te zijn afgelopen gaan we verder naar de Pannekoekstraat. We gaan Charlies’ Kitchen binnen. Het is een lunchroom vol met retromeubeltjes en accessoires. Er staat leuke muziek aan maar op het moment dat wij binnen komen is het leeg. Charlie verteld ons dat net iedereen weg is. We gaan zitten en bestellen een courgette, avocado en muntsoep en een sandwich baba ganoush met gemberbier. Het is verrukkelijk, we zullen wel vertrekken met een walm van knoflook om ons heen, maar we zitten te smullen.

Ook hier vertellen we dat we haar hebben gevonden via het boekje Heerlijk Rotterdam. De reactie is heel anders dan die in Amsterdam. “Oh ja ze waren hier geweest”. Ze is heel enthousiast en wil het gelijk zien. Voor we vertrekken krijgen we nog een plattegrond mee en allemaal tips van nog meer leuke winkeltjes en terrasjes in de buurt.

Het is knap dat ze met eigenlijk zo weinig tekst toch de sfeer kunnen weergeven van de verschillende adresjes. Ook met dit boekje ben ik nog lang niet klaar. Er staan nog zoveel leuke verschillende zaakjes in waar ik nog wel langs wil. Kortom ook dit is weer een ‘must have’ in je kast.