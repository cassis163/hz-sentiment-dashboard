Ik kende Christine Bols niet, maar ze heeft mij met "Waverly" echt verrast.

De cover van het boek is mysterieus en zet aan tot lezen.

Het verhaal begint met een zeer pakkende proloog, waarin duidelijk wordt dat het verhaal draait om kindermishandeling.

Een jonge zwangere vrouw wordt vervolgens dood aangetroffen voor een flatgebouw. Is het zelfmoord of moord? Het onderzoek komt in handen van de doorwinterde inspecteur Tim Sackley en zijn collega-inspecteur Mike Delano.
Tijdens hun onderzoek wordt de eigenaar van een hotelketen vermoord en als klap op de vuurpijl worden een regeringsambtenaar en zijn vriendin op een luxe-jacht in Seattle vermoord. Deze laatste moord wordt een case voor de FBI.
De FBI legt een paar linken en toont vervolgens veel interesse in de cases van Tim en Mike. Deze moeten naast hun twee gevoerde moordonderzoeken, het FBI bijstaan in hun onderzoek. De vraag die zich stelt is: Welke link is er tussen deze al deze feiten?

Christine Bols weet met veel accuraatheid en finesse de lezer constant te boeien. Het hoofdonderwerp  kindermisbruik  wordt mooi verpakt in het verhaal. Als Vlaamse een verhaal schrijven in Amerika getuigt van heel veel lef en durf.

De auteur weet de lezer van begin tot eind te boeien. Het boek leest zeer vlot weg en verveelt nooit. Ze weet tevens de lezer listig maar verfijnd te misleiden. Het boek getuigt van een zeer goed gepleegde research.

De plot is en blijft verrassend.

Het boek mist spanning, doch leest vlot weg.

Christine Bols is een aanwinst voor het genre en graag lees ik meer van haar.

Spanning: 2 sterren
Plot: 4 sterren
Leesplezier: 3 sterren
Schrijfstijl: 3 sterren
Originaliteit: 3 sterren
Psychologie: 2 sterren