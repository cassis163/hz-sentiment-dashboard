Nog even in het kort de inhoud:

Irene probeert de draad van haar leven weer op te pakken nadat ze per ongeluk een peuter heeft doodgereden.
Maar het verleden achtervolgt haar, ze ontvangt anonieme bedreigingen waarin staat hoe het voelt om voor het einde van het jaar haar eigen dochter te verliezen. Wie probeert haar gek te maken of is ze zelf niet meer te vertrouwen ?

Ik heb zeer genoten van dit geweldige psychologische thrillerdebuut van Ilse Ruijters.
Ilse weet zich uitstekend in te leven in hoe het voelt als je per ongeluk een klein kind doodrijdt.
Nadat Irene, de hoofdpersoon uit het boek, diverse bedreigingen ontvangt, ga je gedurende het boek twijfelen aan de geestelijke gesteldheid van Irene, of is er toch iemand in haar omgeving die het op haar heeft voorzien en zint op wraak ?

Er zijn diverse personen die in aanmerking komen als "dader" en pas op het einde van het boek blijkt hoe alles in elkaar steekt en word je nog behoorlijk op het verkeerde been gezet.
De ontknoping is dan ook op zijn zachts gezegd verrassend !

Erg knap hoe Ilse Ruijters zich inleeft in haar personage en je als lezer op het puntje van je stoel laat zitten gedurende het hele boek.

Ik verheug mij op een volgend boek van Ilse !