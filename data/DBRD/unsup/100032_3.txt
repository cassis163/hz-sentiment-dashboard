Camille Preaker wordt door haar redacteur naar Wind Cap gestuurd omdat er en meisje verdwenen is nadat er kort daarvoor een meisje is vermoord. Ze wil niet want WindCap is haar geboorteplaats en ze is die plek jaren geleden letterlijk ontvlucht en sindsdien ooit meer teruggekomen. Haar bekendheid met het stadje en de bewoners is de reden om haar daarheen te sturen juist omdat de bewoners van dat soort stadjes vreemden niet accepteren. Ze gaat en gaat tijdelijk bij haar moeder en stiefvader wonen. Ze heeft een zusje gehad Marian die overleden is toen zij nog klein was en heeft nu een halfzusje van dertien die ze nauwelijks kent. Direct wordt de sfeer in het verhaal beklemmend, niemand van de politie wil haar iets vertellen maar door haar vroeger contacten krijgt ze wel wat van de "roddels"te horen en dit stadje bestaat van roddels. De relatie met haar moeder is op z'n minst raadselachtig en angstaanjagend. Het vermiste meisje wordt vermoord gevonden en dat is een reden om te blijven hoewel ze liever zo snel mogelijk wil verdwijnen.
De relatie tussen haar halfzusje en de moeder roept vragen op en Camille herinnert zich de relatie tussen haar overleden zusje en de moeder. Amma, haar halfzusje lijkt een dubbel leven te leven, thuis ziekelijk en buiten uitdagend. Het verleden van Camille wordt stukje voor stukje opgerakeld en nadat er meerdere verdachten worden genoemd, is voor haar duidelijk wie de werkelijke verdachte is en als die wordt gearresteerd neemt Camille een besluit maar is dat verstandig?
Het verhaal is spannend maar het gedrag van de hoofdpersoon is zo verwarrend zonder dat er - in mijn ogen - aanleiding voor is.