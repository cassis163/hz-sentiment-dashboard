Na het overlijden van haar vader ontdekt Seraphine bij het opruimen een foto waarop haar vader, broer en moeder met baby in haar armen staan. Seraphine is de ene helft van een tweeling. Wie van de twee is de baby in haar moeders armen? En waar is de andere baby, waarom staat die niet op de foto? Bij navraag bij haar oudere broer blijkt deze foto genomen te zijn op de geboortedag van de tweeling. Een paar uur daarna heeft haar moeder zelfmoord gepleegd.
Deze foto werpt heel veel vragen op bij Seraphine en ze gaat op zoek naar antwoorden. Maar bij wie moet ze zijn na het overlijden van haar vader?
Tijdens haar zoektocht komen heel veel geheimen naar boven.
Het verhaal speelt zich af op een landgoed in Engeland, dicht bij de kust. De beschrijving van het landgoed en landschap is prachtig beschreven.
Het verhaal is mooi opgebouwd. Door de afwisseling van heden en verleden kom je als lezer steeds meer te weten over wat zich destijds heeft afgespeeld. Toch wordt de lezer telkens uitgedaagd om mee te denken welke verbanden er gelegd kunnen worden en wat er zich voor verwikkelingen hebben afgespeeld. De spanning is zo opgebouwd dat je maar door blijft lezen.
De personages zijn mooi uitgewerkt beschreven, zodat je gedurende het hele verhaal met ze meeleeft.
Een prachtige roman over een familiegeschiedenis met veel geheimen en intriges.