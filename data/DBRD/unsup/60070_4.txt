In Dark star safari reist Paul Theroux deze keer van Cairo naar Kaapstad. Dit gaat niet zonder slag of stoot, want hij krijgt te maken met vervoersproblemen, hij wordt uitgescholden, beschoten en beroofd. Toch geeft hij niet op en laat zich daardoor niet ontmoedigen, want hij is vastberaden om zijn doelstelling te bereiken.

Behalve de genoemde problemen maakt Theroux ook mooie momenten mee. Hij ontmoet diverse mensen waarvan hij het later moeilijk vindt afscheid te nemen. Hij geniet van de eenvoudige manier van reizen en spreekt oude vrienden die hij lang niet meer heeft gezien en gesproken. Ook schets Theroux een mooi en -helaas- realistisch beeld van Afrika. Hij verbaast zich erover hoe het continent in een aantal decennia veranderd is. Ten nadele. Toch heeft hij geen spijt van zijn reis. Hij vond het aan het eind zelfs jammer weer naar huis te moeten gaan.

Dark star safari is over het algemeen een interessant en boeiend boek om te lezen. Hoewel er ook wel passages in voorkomen die wat minder zijn. Vooral de wat saaiere opsommingen over de geschiedenis en politieke situatie van een aantal landen. Maar dit valt in het niet tegen de ervaringen en gesprekken die Theroux heeft met de lokale bevolking. Al met al leest het boek als een reis die zeer de moeite waard is.