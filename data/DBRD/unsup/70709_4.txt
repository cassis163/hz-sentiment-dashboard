Zelden een boek gelezen met zoveel plotwisselingen in de laatste honderd pagina's. En daarmee is gelijk een van de zwakke punten van dit overigens best wel goede verhaal blootgelegd.

De eerste tweehonderd pagina's lezen heel soepel weg, maar dan begint het te kabbelen. Ook sommige dialogen - met name die tussen Harry en Nola - zijn niet altijd geloofwaardig en soms ronduit mierzoet.

Het middengedeelte lijkt vooral bedoeld om de lezer uitvoerig op het verkeerde been te zetten. Met tweehonderd pagina's minder zou het verhaal, denk ik, aan kracht winnen. Desondanks toch wel knap geschreven.