Het verhaal is actueel, je weet dat dingen als een aanslag ook in het echt kunnen gebeuren.
Houd het je tegen om naar een evenement te gaan?

Merel is een typische puber die vooral haar eigen gang wil gaan zonder bemoeienis van haar ouders.
Impulsief en naïef. Als ze samen met vrienden naar een concert gaat van haar favoriete band Twiliz gebeurt er emotioneel gezien zoveel dat het vreemd is dat Merel impulsief en naïef blijft.
Ondanks dat ik soms mijn vraagtekens had bij sommige gebeurtenissen, is het toch een verhaal dat mij aansprak en ik door wilde blijven lezen.

Het verhaal blijft wat vlak, het verhaal had wat meer Body kunnen krijgen, wanneer de personages en de verhaallijn wat dieper waren uitgewerkt.
Alice Bakker had als persoonlijke bericht in het boek geschreven “Hij moet uit!”Slapen doe je morgen maar weer”. Dat is in ieder geval gelukt door de toegankelijke schrijfstijl en korte hoofdstukken las het boek erg vlot weg. Het boek is voor een iets jongere doelgroep dan YA.
*** 3 sterren voor Slapen doe je morgen weer