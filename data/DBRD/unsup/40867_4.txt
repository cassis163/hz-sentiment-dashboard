Wat je zelf kunt doen bij kleine en grote rampen? In dit boek lees je er alles over. Er wordt verteld over rampen die gewoon thuis kunnen gebeuren, zoals botbreuken en brandwonden. Maar ook over andere rampen, aardbevingen, hittegolven, oorlogen en aanslagen. Bedenk een ramp en er staat in dit boek wat je moet doen.

Denk nou niet gelijk wat serieus en saai. Het is door de geweldige, kleurrijke, grappige illustraties een heerlijk boek om door te bladeren en lezen.

In het boek veel tips hoe je moet handelen bij een ramp, wat moet er in een noodpakket, een survivalkit of een eerstehulpkit.

Eigenlijk alles wat een kind moet leren over rampen staat in dit boek en dan op een leuke manier. Ook als ouder kun je hier nog veel van leren.

Ramp onweer hebben we erbij gepakt tijdens het onweer. Wat moet je dan doen? Hoe weet je hoe ver het onweer van je af is (en dan samen tellen)?

Al met al een heel leerzaam boek, met vrolijke tekeningen over serieuze onderwerpen.