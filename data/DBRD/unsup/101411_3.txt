Na het lezen van de proloog van DNA en de oproep van Hebban om je aan te melden voor de leesclub van dit boek, heb ik me enthousiast opgegeven. Zodra het boek binnen was, heb ik me er op gestort en begon vol verwachting met lezen. In het begin boeide het me door de eerste moord die erin beschreven, die behoorlijk wat spanning opriep. Dat beloofde wat voor de rest van het boek! Helaas was het daarna geen pageturner voor mij en moest ik me er toe zetten om verder te lezen, omdat ik meedeed met de groep. Een goed boek is voor mij vooral een boek waarin de omstandigheden en personen zo goed beschreven zijn, dat ik ze als het ware voor me zie. Dat was hier helaas niet het geval, er was ook niet een persoon bij voor wie ik wat sympathie op kon roepen of in wiens wel en wee ik ge√Ønteresseerd raakte. Daarom geef ik dit boek 3 sterren.