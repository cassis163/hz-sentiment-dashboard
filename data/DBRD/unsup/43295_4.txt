Nooduitgang was mijn eerste thriller van Colleen Cross. Het begint met een enorme vaart waarin ik regelmatig heb moeten terugbladeren om te begrijpen hoe het zat. Ik ben namelijk helemaal niet bekend met juridische termen. De schrijfster zit helemaal in het vak en voelt zich thuis in dit wereldje.
Katherina Carter vindt het moeilijk om haar grenzen te bepalen en is op zoek naar nieuwe cliÃ«nten. Net voordat ze weer verder wil gaan met een saaie baan krijgt ze een klus waar ze zich helemaal in vastbijt. Ze komt in gevaarlijke situaties terecht en ontdekt dat er een verband is tussen bloeddiamanten en de georganiseerde misdaad. Als je even door de termen en cijfertjes heen bijt dan blijft er een superspannende thriller over die vraagt, nee, smeekt om een vervolg. Ik mag de hoofdpersoon Katerina best wel, kan me wel in haar verplaatsen, zij is namelijk een gewone meid die midden in een slechte film terechtkomt, en daarom las ik ook door op momenten dat het soms wel lastig was. Ik ben blij dat er meer delen zullen volgen. Colleen is de vrouwelijke opvolger van John Grisham.