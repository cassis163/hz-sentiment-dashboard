Ik zou deze uitgave beoordelen met een 5,5. Net het voordeel van de twijfel, maar dat is puur gebaseerd op het feit dat ik af en toe in de sfeer van de trilogie zat en ik de uitwerking van Lisbeth's familiedrama goed vond.

Het boek leest grotendeels wel als een page turner. Gaandeweg het verhaal werd ik enthousiaster, omdat er veel bekende karakters terugkwamen en met name nieuwe geheimen omtrent het verleden van Lisbeth aan de oppervlakte kwamen.

Toch vroeg ik me af wat de rol van de karakters waren. Ik werd even warm gemaakt, maar het werd voor mij niet genoeg uitgediept.

Het totale verhaal bevatte voor mij amper spanning. Daar had voor mij veel meer ingezeten.

Al met al wel blij dat ik het heb gelezen en bij vlagen wist het me te boeien. Ik kan me heel goed voorstellen dat critici afhaken, maar anderen weer helemaal in de sfeer zitten. Dat blijkt toch wel uit de reviews. Ik heb ook mixed feelings.

Op zoek naar een evenaring van de trilogie? Dan kun je wel eens bedrogen uitkomen. Wil je meer van Millennium en heb je niet al te hoge verwachtingen? Dan kan het boek je (zeker bij vlagen) weer boeien en is het een imo redelijk vervolg op de trilogie.