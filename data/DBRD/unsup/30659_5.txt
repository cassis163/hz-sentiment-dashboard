Een vlot lezende thriller waar twee verhalen op het eind heel mooi in elkaar verweven worden.
De thriller begint heel spannend met een proloog die je eigenlijk niet gelijk kunt plaatsen.

Je volgt Marrit, 25 jaar, bij afgestudeerde historia en woonachtig in Amsterdam, zij hoort onverwachts in 2013 dat ze enige erfgename is van haar oom Lodewijk Jansonius en erft een groot
grachtenpand aan de Keizersgracht en vele miljoenen.

Ook lees je mee in de aantekeningen van Marretgie Louys, rond 1628. Deze jonge vrouw is op negenjarige leeftijd wees geworden en opgenomen in het Burgerweeshuis. Ze gaat op haar zestiende werken als dienstmeid bij een koopmansfamilie aan de Keizersgracht en raakt zwanger van de heer des huizes. Deze zet haar op het VOC-schip de Batavia om een nieuw leven op te bouwen in Nederlands-Indie.

De hoofdstukken wisselen elkaar prettig af, als Marretgie aan het woord is, is aan het begin van het hoofdstuk een afbeelding van de Batavia zichtbaar. De details van het leven aan boord van de Batavia zijn heel gedetailleerd beschreven, je ziet het bijna voor je. Ook erg knap dat een echtpaar dit boek samen geschreven heeft.