Deze Clancy was al een tijdje uit, maar toch heb ik besloten om hem te gaan lezen, want ik wilde dit boek uit hebben voordat zijn nieuwste boek Teeth of the Tiger verschijnt. Ik heb hem in het engels gelezen, wat op het begin vrij lastig was, maar al snel wende. De Engelse pocketversie is 1139 bladzijden dik, maar leest lekker, vooral door het gebruikte lettertype. Maar dan nu over naar de inhoud van het boek.

Dit is een nieuw verhaal in de Jack Ryan reeks, maar in dit boek is Jack inmiddels President van de Verenigde Staten geworden. Het boek begint met een aanslag, zoals later zal blijken, op een prominent Russisch regeringslid. Dit incident lijkt zonder al te veel gevolgen, maar naarmate het onderzoek volgt, en er andere dingen gebeuren op het wereld toneel, wordt het Amerika langzaam duidelijk dat China de wereldmacht wil overnemen. Rusland heeft namenlijk in eigen land (in Siberie) een goudmijn en olievelden ontdekt. Dit zal Rusland in de toekomst een postieve impuls geven aan de economie, waardoor het land uit het dal kan klimmen. In het verhaal worden een aantal ontwikkelingen beschreven, waardoor China genoodzaakt wordt om over te gaan op een oorlog met Rusland, met als inzet de olievelden en de goudmijn. De reden is dat China afgesloten wordt van de wereldhandel en dus een tekort aan geld heeft, waardoor deze oorlog als noodzaak gezien wordt. Amerika komt hier door de intelligence diensten langzaam maar zeker achter, en vreest dus voor de wereld vrede. Amerika biedt Rusand een plaats in de NAVO aan (Clancy waagt het dus om Rusland als volledige bondgeboot te zien, en doet 60 jaar geschiedenis verbleken, heel knap en gedurfd mijnsinziens). Doordat Rusland toetreedt tot de NAVO, zal AMerika Rusland de helpende hand toesteken in geval van oorlog. Wat er hier dus ook gebeurd. Al snel rukken Chinese troepen op naar de Russische grens en zullen snel Siberie intrekken. details van deze 20e eeuwse oorlog zal ik buiten beschouwing laten, maar China wodt op een gegeven moment in het nauw gedreven (mede door hun eigen grootheidswaanzin), en dit eindigt in een spannende climax, die ik hier niet zal veklappen. Want wat zal aan het einde van deze high-tech oorlog de nieuwe wereldorde zijn? Dit is een vraag die ik open laat, omdat je gewoon het boek moet lezen hiervoor. Het verhaal is naar mijn mening extreem goed verteld. Er zit een plot in verwerkt dat zijn weerga niet kent. Clancy schetst een beeld van de hedendaagse wereldpolitiek, en doet dit op een zo realitische manier, dat je het gevoel hebt dat je een geschiedenis boek aan het lezen bent. De karakters worden ook goed uitgewerkt, helemaal Jack Ryan natuurlijk, omdat die in het zoveelste boek optreedt. De schrijfstijl is die zoals we gewend zijn, vlot en snel, switchend van het ene naar het ander perspectief (van een Russische generaal, naar een chinese secretaresse, naar de president van Amerika. Clancy heeft weer een enorm oog voor detail, wat we gewend zijn van hem. Maar het sterkste punt vind ik dat je hier een blik in de keuken van de internationale politiek mag werpen, en dat moet als een voorrecht beschouwd worden. Een punt dat Clancy in mijn ogen maakt, is dat oorlogen gemaakt worden door een handjevol mensen, en dat de bevolking niet naar een mening wordt gevraagd (in dit geval gaat het om China). Een ander positief punt vind ik dat als het ware tussen micro en macro (misschien zelfs meso) niveau switcht. Hiermee bedoel ik te zeggen dat je het ene moment de gang van zaken bij de President van de Verenigde Staten volgt, of bij het Chinese Politbureau, maar dat je het ander moment overschakelt naar individuen in bijvoorbeeld de oorlog, of naar een Chinese secretaresse. Dit geeft een goed beeld van de lijnen die worden uitgezet door de top van een land en wat voor directe (of indirecte) gevolgen dit heeft voor de burger. Heel goed gedaan.

Ten slotte wil ik hieraan toevoegen dat ik in een eerder recensie gezegd heb dat ik het Uur van de waarheid zijn beste boek vind, maar die mening moet ik na het lezen van The Bear and the Dragon bijstellen. Dit boek evenaart het Uur van de waarheid, alleen zijn ze beiden totaal verschillend, en juist daarom kunnen ze in mijn ogen beiden op plek 1 staan. Maar kortom is dit een boek met een werkelijk angstaanjagend realistisch plot, dat een mogelijke nieuwe wereldorde beschrijft. Een goter compliment kan Tom Clancy niet krijgen, dan dat je na het lezen van dit boek moeite hebt fictie en non-fictie van elkaar gescheiden te houden.