Het boek is door andere recensenten op Hebban goed beschreven, daar is weinig aan toe te voegen. Maar... kan een thriller ook een feelgoodboek zijn ? Jawel dus. Sebastian Rudd, rogue advocaat, is een interessant personage - voor de verandering geen 'loser'. Hij slaagt er meestal in om recht te laten zegevieren. Dat hij hiertoe soms onorthodox tewerk gaat mag de pret niet drukken. Als lezer heb je de neiging supporter te worden van deze pleiter die het 'establishment', in al zijn middelmatigheid, aan de schandpaal nagelt. Rudd, een blijver ?