Dankzij de Hebban Leesclub mocht ik dit boek lezen. Dit was wederom een hele leuke ervaring!

"Strijder" gaat vrijwel meteen verder waar het boek "Jager" gestopt is. Op dat gebied worden vrijwel al je vragen op het einde van dat boek beantwoord. Maar als je Strijder verder leest, krijg je steeds weer nieuwe vragen. Vragen die pas beantwoord kunnen worden in de zomer van 2018, want dan komt jawel, het vervolg op Strijder, namelijk "Inferno" uit. Ik kan je nu al zeggen dat ik er enorm naar uitkijk! :D

Strijder was een heerlijk boek om te lezen na enkele goede thrillers. Het was weer eens even iets anders dan moorden en psychologische thrillers. Draken, prachtige cover, geweldig verhaal, me love it! Bovendien was het boek erg moeilijk weg te leggen, zowel dankzij het verhaal, de vele plottwists als door de extreem aaibare cover!

Bovendien kregen de personages dieptegang mee en zag je, door de vorige boeken en zeker dit boek, een enorme groei in de personages en hun persoonlijkheden. Dat vind ik ook erg belangrijk in een serie.

Dankzij deze dieptegang kreeg je ook een enorme inkijk op de gevoelens van de personages (driehoeksverhoudingen), hun pijn, hun verdriet, hung angsten, hun strijdvaardigheid, ...

Ik ben benieuwd hoe de strijd nu verder zal verlopen. Komt alles nog goed, is het voorgoed gedaan met bepaalde zaken? Hoe zullen bepaalde zaken verlopen? Hier krijgen we pas volgend jaar in de zomer van 2018 een antwoord op. Ik kijk er alvast naar uit!

Ik wil Hebban nog heel graag bedanken voor de mooie kans die ik wederom kreeg om deel te nemen aan deze gezellige leesclub!