Thrillerdebuut van Erik Betten

Dit boek bestaat uit 3 verhaallijnen.
Homme Olivier, een Gronings - Fries kamerlid die dus meer in Den Haag is dan thuis in het noorden. Zijn vriendin werkt bij het Petrus Camper ziekenhuis in Groningen.
Kort voordat het het plan -Olivier gepresenteerd zou worden waarbij de gasproductie flink zou teruglopen en het noorden extra geld zou krijgen als compensatie voor alle ellende van de gas- olie en zoutwinning werd bij een gaswinningpunt een oeroude bacterie gevonden die een ernstige infectieziekte veroorzaakte.
De verschijnselen bij de slachtoffers waren afschuwelijk, de patiÃ«nten worden in zeer korte tijd dodelingen, op zoek naar de warmte van gezonde mensen.

Karin Werkman werkt als journalist bij 247Nieuws.
Zij probeert op allerlei manieren als eerste het nieuws te brengen, ook van hetgeen zich in de Q zone afspeelt. Daarbij neemt ze vele risico's en overtreedt vele regels.

Charlie Houblon werkt als laborant bij het Petrus Campus ziekenhuis.
Terwijl al haar collega's zijn vertrokken toen bekend werd hoe vernietigend de bacterie is en hoe gemakkelijk je besmet raakt is zij gebleven om een antibioticum te vinden waarmee ze de bacterie kan vernietigen.
Hierdoor komt ze in meerdere gevaarlijke situaties.

Mijn beleving:
Het boek is goed geschreven, de spanning is goed opgebouwd en fijne schrijfstijl.
Als ik nu iets over de gaswinning lees of hoor denk ik meteen weer aan dit boek.
Ik ben blij dat ik dit boek mocht lezen via de leesclub van Lijtingh -Sijthof.