De stijl van George Pelecanos proeft zo authentiek (hij bedient zich bij vlagen van een voorstuwende James Ellroy-achtige cadans), dat de lezer als het ware in het verhaal en de karakters wordt gezogen. Prachtige politieke sfeertekeningen, besprenkeld met talloze muzikale associaties, gesitueerd in een stad (Washington) die op het punt staat om te ontploffen (voor en na de moord op Martin Luther King). Nog lang na het lezen van de laatste bladzijde, dwarrelden bepaalde explosieve pasages door mijn hoofd. En het maakte mij hongerig naar het lezen van meer verhalen over hoofdersoon Derek Strange.