In een niet bij naam genoemd Frans plaatsje, wat overschaduwd wordt door de 1e Wereldoorlog, is een moord gepleegd. Het slachtoffer is een beeldschoon 10-jarig meisje. De hoofdpersoon en verteller van het verhaal - een wat oudere politieman - probeert de ware toedracht hiervan te achterhalen.

Door zijn gesprekken met dorpsbewoners, gemeentelijke ambtenaren, en andere betrokkenen vormt deze politieman zich een beeld van hetgeen wat gebeurt kan zijn, maar realiseert zich daarbij dat goed en kwaad in ieder mens schuilt. Niets is compleet zwart/wit, daartussen bevinden zich vele grijstinten.

Tijdloze thema's zoals: liefde, schuld, berouw, verdriet en verlies komen aan bod en worden zeer mooi verwoord; zo mooi dat levensechte beelden zich vormen.

Een aanrader voor diegene die houden van een melancholisch en ook wel een beetje droevig verhaal. Ik heb genoten!