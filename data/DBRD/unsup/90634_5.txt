Voordat ik dit boek begon te lezen was ik al fan van Judith, maar na dit boek kan ze helemaal nooit meer bij mij 'stuk'. Wat een boek.
Het is niet geschikt voor tere zieltjes, want het gaat er soms behoorlijk heftig aan toe en er waren momenten dat ik het boek bijna dichtklapte omdat ik het niet kon aanzien wat die arme Elizabeth moest ondergaan. Maar ik ben heel blij dat ik heb doorgelezen, en halverwege het boek (wanneer er een totaal onverwachte wending in het verhaal komt) was ik echt geschokt! Ik heb met grote ogen het verloop gelezen en toen ik hem uithad was ik echt nog een tijdje van slag! Dit is zeker een boek dat mij heel lang bij zal blijven en dat ik aan zoveel mogelijk mensen kan aanraden om te lezen.
Je kruipt tijdens het lezen echt in het (soms bizar zieke) hoofd van de 16-jarige Elizabeth, en dat laat je niet meer los. Ongelooflijk hoe mensen/kinderen elkaar het leven zuur kunnen maken. En de gevolgen.... prachtig beschreven en een zeer aangrijpend verhaal.