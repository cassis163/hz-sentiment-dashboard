Wauw wauw wauw! Chantal van Gastel heeft wederom een pracht exemplaar geschreven.

Bestemd voor mij neemt je mee in het leven van de 4 vriendinnen, welke je misschien al wel kent uit Geknipt voor jou. Ik vind het super leuk om over hen verder te lezen, vanuit een nieuw perspectief. Jessica heb ik in "geknipt voor jou" leren kennen als een rustige vriendin, waarvan ik de reacties niet altijd even goed begreep. Tof om haar in dit boek beter te leren kennen. Dat maakt ook dat ik bepaalde reacties uit het vorige boek ook beter kan plaatsen. Bijvoorbeeld waarom zij op een bepaalde manier reageert wanneer zij het denkt dat Hannah met een getrouwde man date. In dit boek ben ik Jessica zeker meer gaan waarderen!

Het boek leest super vlot en neemt je vrijwel meteen mee in het verhaal. Door de flashbacks naar vroeger krijg je tevens nog meer achtergrond informatie. Het boek zit weer vol twisten in het verhaal, welke ik van te voren niet had zien aankomen. Dit maakt dat je heel graag verder leest en wilt weten hoe het verder af gaat lopen.

Het personage van Aram heeft mij ook enorm geboeid. Zijn keuzes; WAAROM?! Tijdens het lezen krijg je ook steeds meer de behoefte dat hij en Jessica weer bij elkaar gaan komen. Het einde van het boek is dan ook dusdanig verrassend, dat ik dat van te voren niet had bedacht.

Wat ik knap vind is dat Chantal in al haar boeken de verschillende personages aan elkaar weet te verweven. Zo komt Jessica in dit boek bloemen kopen in het bloemenwinkeltje van Mia.

Ik kan niet anders dan zeggen dat ik enorm fan ben van Chantal van Gastel. Haar boeken hebben mij stuk voor stuk geboeid! Voor wie deze nog niet gelezen heeft of haar boeken nog niet kent, je moet ze zeker gaan lezen!