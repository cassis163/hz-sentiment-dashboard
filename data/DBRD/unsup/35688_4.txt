De thriller "Zim" is na zijn debuut
"Tunis" het tweede boek van de Nederlandse auteur Ren√© van Rijckevorsel.

Het boek vertelt in eenenzestig korte hoofdstukjes het verhaal van de jonge arts Felix Wellenstein, die door het overlijden van een vriend afreist naar Zimbabwe. Na de afscheidsplechtigheid besluit hij de binnenlanden van dit Afrikaanse land in te trekken. Uiteindelijk belandt hij op Grootfontein, het boerenbedrijf waar zijn grootvader vroeger eigenaar van was en dat later door president Mugabe werd afgenomen.

Op Grootfontein ontmoet Wellenstein de ranger Melody op het moment dat hij zich in een precaire situatie bevindt. Samen met haar doet hij op Grootfontein bepaalde ontdekkingen, die ervoor zorgen dat hij samen met Melody moet vluchten.

Een puntje van kritiek is dat de auteur er erg lang de tijd voor neemt het verhaal echt op gang te krijgen, maar als het eenmaal zover is kost het moeite het boek terzijde te leggen.

Naast de spanning is ook de continue afwisseling tussen fictie en werkelijkheid van hoog niveau. Je vraagt je als lezer voortdurend af wat echt is en wat niet; dit bevordert het leesplezier in hoge mate.

Kortom: een boek dat zeker de moeite van het lezen waard is, geen moment verveelt en waarmee Van Rijckevorsel na het winnen van de Schaduwprijs 2015 voor debuutthrillers definitief een naam heeft verworven.

Ik wil dit boek graag waarderen met 4 sterren.