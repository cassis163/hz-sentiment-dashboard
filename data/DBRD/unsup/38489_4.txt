Dat noem je een heftige keuze. Ga je uit elkaar of blijf je een stel op afstand met kans dat het doodbloedt? In een laatste avond/nacht wordt alles overwogen en wordt je als lezer meegesleurd in alle emoties die bij het stel naar boven komen. Het is haast voelbaar en je gaat mee in alle ups en downs. Erg goed geschreven! Vooraf was ik sceptisch, je hebt zelf toch al snel een mening over hoe jij in zo'n situatie zou staan en wat je keus is. Toch weet dit boek ook die mening deels aan te tasten.

Kortom een mooi en emotioneel boek, die me steeds wist te verleiden om door te lezen.