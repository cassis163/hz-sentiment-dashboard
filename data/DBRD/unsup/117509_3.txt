Na een mislukt huwelijk heeft Barbara sinds twee jaar een relatie met Robert, een uitgever. Voor het eerst gaan ze samen met Rens, Barbara's zoon uit haar eerste huwelijk, op vakantie De keuze is op een plaatsje in de Belgische Ardennen gevallen waar ook een auteur woont van wie Robert zijn eerste boek heeft uitgegeven en in afwachting is van het tweede.

Terwijl Robert veel met zijn werk bezig is, trekt Barbara erop uit met Rens en de auteur wiens naam onbekend blijft. Een vergeten oplader voor zijn spelcomputer en vervolgens de verveling van Rens is de aanleiding tot een spel in de vorm van een speurtocht naar een meisje dat sinds vier jaar wordt vermist. Barbara, die de speurtocht in gang zet, weet dan nog niet wat hen te wachten staat .......

Het verhaal wordt verteld door de auteur die in de derde persoon over de andere hoofdpersonen vertelt. Deze schrijfstijl is even wennen omdat alle handelingen en gedachten van die personen letterlijk worden weergegeven, ook van de momenten waarbij hijzelf niet aanwezig is, dit maakt het onwerkelijk.

Het verhaal speelt zich af in een prachtige omgeving, mooi beschreven maar het kent te weinig spanning om het een thriller te noemen.