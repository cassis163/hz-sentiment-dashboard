Nachten in New York is het eerste deel uit de serie ͚Veel liefs uit Manhattan. De serie bestaat uit drie
delen. Het verhaal begint bij de hoofdpersoon uit dit boek, Paige. Ze is Puffin Island ontvlucht en
heeft zich gevestigd in New York om carriére te maken. Ze ervaarde haar leventje op Puffin Island als
beklemmend, zeker na de hartoperatie die ze onderging in haar jeugd. Op het moment dat Paige
denkt dat haar baan super goed gaat en ze op het punt van promotie staat, wordt ze ontslagen.
Paige weet even niet hoe ze verder moet. Matt, Paige haar broer, raadt haar aan een eigen
evenementenbureau te starten. Na wat twijfels is ze al snel overstag en begint ze samen met haar
vriendinnen, en oud collega’s een eigen bedrijf. De zaken lopen de eerste tijd niet al te best, een
eigen bedrijf starten blijkt veel moeilijker te zijn dan verwacht. Ze wil niet, maar Paige vraagt al gauw
hulp aan Jake, de vriend van haar broer Matt. Jake is een ICT miljonair en helpt de dames op weg
door eigen bedrijfsruimte aan te bieden. Paige belandt in hilarische situaties omdat ze al sinds haar
tienerjaren verliefd is op Jake. Jake heeft haar destijds wel erg duidelijk gemaakt dat hij niet verliefd
op haar is en geen relatie met haar wil. Jake heeft ook aan Matt beloofd dat hij nooit iets zal
beginnen met zijn kleine zusje. Maar dit blijkt niet al te makkelijk. Jake krijgt Paige niet meer uit zijn
gedachten en hoe vaker Paige zijn kantoor binnen waait, hoe moeilijker het voor hem wordt. Weet
Paige toch Jake voor zich te winnen? En laat Jake de liefde weer toe in zijn leven?
Nachten in New York is een heerlijke feelgood die lekker weg leest. Hoewel het een zeer
voorspelbaar verhaal is, is het toch een heel fijn en warm verhaal. De personages worden door
Morgan erg mooi beschreven, je maakt echt kennis met de hoofdfiguren. Het is een boek wat je doet
lachen maar aan het eind van het boek is een traantje wegpinken niet vreemd. Romantiek voert de
boventoon in dit boek maar het is niet te zoetsappig. Dit romantische verhaal laat je als lezer zien
hoe pijnlijk de liefde soms kan zijn.
Een prachtig verhaal wat je gelezen moet hebben! Ik heb het boek 4 sterren gegeven. 5 zou kunnen
maar doordat het toch echt voorspelbaar is heb ik dat ene puntje toch laten liggen. Het is een
aanrader voor iedereen die van een heerlijk feelgood verhaal houdt!