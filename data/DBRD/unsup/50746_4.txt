MIST: Als je vrienden geen echte vrienden blijken te zijn Als Carlo in Utrecht op kamers gaat om medicijnen te gaan studeren, komt hij in een bijzonder studentenhuis terecht: Bothar. De huisgenoten zijn idealistisch, ze willen zich samen inzetten voor een betere wereld. Malika, een bloedmooie theologiestudente, lijkt hierin de leiding te hebben. Carlo valt als een blok voor haar. Dan komt hij erachter dat Zeno, een eerdere bewoner van Bothar, onder dubieuze omstandigheden gestorven is. Als de bewoners van Bothar samen naar Ameland gaan om daar Oud en Nieuw te vieren, gaat Carlo steeds meer aan zijn huisgenoten twijfelen. Achter de mooie buitenkant van de studenten van Bothar gaan diepe wonden uit het verleden schuil. Allemaal hadden ze wel een motief om Zeno uit de weg te willen ruimen. Dan gebeurt er iets op het besneeuwde eiland waardoor het tot Carlo doordringt dat hijzelf misschien ook gevaar loopt...