Knap hoe de schrijfster haar gevoelens en gedachten koppelt aan verhalen die zij las in al haar boeken. Dit begint al met de aanhef van ieder hoofdstuk waarbij een boekfragment wordt aangehaald. Een boek met een serieuze inhoud maar wel op een luchtige en speelse manier beschreven. De schrijfster is openhartig over haar eigen verlies van haar zus, maar ook over andere verlieservaringen in haar familie. Dit alles op een soepele manier met elkaar verbonden. De manier waarop zij het boek heeft ingedeeld, spreekt aan. Naast dit proces van verwerking, komt duidelijk het enthousiasme voor het lezen en delen van boeken naar voren. Een boek wat enthousiast maakt om ook andere schrijvers ter hand te nemen. De voorkant van het boek doet niet vermoeden dat er zo'n rijke inhoud gegeven zal gaan worden.