LET OP! Altijd Anders is het derde deel in een serie. Je zou het als een alleenstaand boek kunnen lezen, maar de familiebanden in het boek zijn nogal ingewikkeld en worden niet echt duidelijk meer uitgelegd in dit derde deel.
Altijd Anders is een leuk boek om even tussen de hectiek van alle andere boeken door te lezen. Het verhaal gaat over Joop die bij haar oma, twee vaders en twee moeders woont. Haar twee vaders hebben een relatie en haar twee moeders hebben een relatie. Twee jaar geleden is Joop in contact gekomen met haar halfzusje, Emma. Emma is nu de vader van haar en Joops vader op het spoor en ze wil heel graag met hem in contact komen. Daarvoor moeten ze wel naar Parijs en in Parijs ontmoeten ze een vriendin van Emma waar Joop weer een korte relatie mee krijgt. Voordat ze naar Parijs gingen heeft de beste vriend van Joop, Dennis, een relatie gekregen met Sophie die nu ook mee in de band gaat spelen. Joop mag haar in eerste instantie niet, maar dat verandert later wel.
Zoals ik al zei is Altijd Anders een heel leuk boek om tussendoor te lezen. Het is kort en lekker luchtig. Als je de andere twee delen niet gelezen hebt kan het soms heel moeilijk zijn bepaalde dingen te begrijpen. De hoofdstukken zijn niet al te lang en het taalgebruik is niet al te moeilijk. De personages zijn goed ontwikkeld naar mijn mening.