Na de breuk met Hawke heeft Frankie moeite haar leven te herpakken, maar het lukt haar. Ze gaat door met leven en opent haar eigen bakkerij in Manhattan; haar droom wordt werkelijkheid. Maar wanneer ze na 2 jaar weer in contact komt met Hawke, dreigt alles waar ze voor gevochten heeft in elkaar te storten.
---
Dinsdag is het tweede deel van de Tijdloos-serie van EL Todd. Er zit een tijdsgat van 2 jaar tussen deel 1 (Maandag) en deel 2, waarin Frankie haar leven weer op de rit probeert te krijgen en haar droom probeert na te jagen. Wanneer Frankie haar beste vriendin en broer (tevens beste vriend van Hawke) gaan trouwen, komen Frankie en Hawke weer met elkaar in contact.

Gedurende het verhaal wordt duidelijk hoe beide personages met de breuk hebben gedeeld. Ook dit boek wordt weer vanuit beide perspectieven omschreven, waardoor de lezer een goed beeld heeft van de karakters en situatie. Daarin is Hawke wat naïef en is Frankie wat melodramatisch. Hoe hun relatie verder ontwikkeld, wordt mooi omschreven.

Deel 2 leest helaas minder vlot dan deel 1. Dit komt voornamelijk doordat er veel herhaling in zit. Voornamelijk in de gedachten van beide personages; inmiddels weten we wel dat ze elkaars zielsverwanten zijn… Het delen van gedachten kan erg helpend zijn om de karakters goed weg te zetten. In deze was het echter totaal overbodig om het uitgebreid te blijven herhalen en haalde het enkel het tempo uit het verhaal.

Vergelijkbaar met deel 1 was ook het verhaal van deel 2 erg voorspelbaar, zowel het verloop als het einde. Desondanks is het een prima boek om bij te ontspannen.

Conclusie: Dinsdag is het tweede deel uit de serie Tijdloos en leest, net als deel 1, makkelijk weg. Het verloop van het verhaal is redelijk voorspelbaar. Helaas is leest dit deel wat trager dan het eerste deel, doordat er veel herhaling in zit. Er worden veel gedachten van de hoofdpersonages gedeeld, wat niet altijd iets toevoegt.