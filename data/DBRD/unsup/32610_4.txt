Bloedlink is het tweede deel in de Stockholm-trilogie en is een uitstekend vervolg op het eerste deel. Waar ik het eerste deel iets spannender, realistischer en gedetailleerder vond werd ook weer meteen beet genomen door dit verhaal. Er komen veel dezelfde personen in voor maar 2 van de 3 hoofdrolspelers waren in dit verhaal nieuw. Hun 3 verhalen worden om en om steeds verder verteld en komen richting het einde op heerlijke wijze bij elkaar.

Wat ik vooral zo goed vind aan de boeken van Jens Lapidus is de unieke, met niemand te vergelijken, eigen manier van schrijven. Kort, krachtig en af en toe vrij grof (wat wel past bij het verhaal). In het begin moest ik er weer even aan wennen, maar hoe verder in het verhaal hoe meer ik van zijn schrijfstijl onder de indruk raak (weer).

Doordat ik het verhaal dus iets minder vond ten opzichte van het eerste deel geef ik Bloedlink 4 sterren. Ik ben ontzettend benieuwd naar het derde en laatste deel in deze trilogie!