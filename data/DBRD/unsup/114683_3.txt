Zwarte piste is het ideale boek om mee te nemen op wintersport. Na een vermoeiend ochtendje skiÃ«n is het heerlijk om een paar uurtjes te ontspannen in een lekker wintersportzonnetje. Zware skischoenen uit, voeten op een bankje, zonnebrilletje op, een grote mok warme chocolademelk binnen handbereik en genieten maar van Suzanne Vermeer.
Saskia (32, binnenhuisarchitecte) is net gescheiden en werkt als bedrijfsleidster in een supermarkt. Ze heeft genoeg van het gestalk van haar ex en in haar werk vind ze weinig voldoening. Dan leest ze in de krant een advertentie van het Nederlandse echtpaar Zalia en Jules. Het in Zwitserland wonende gezin zoekt een au pair. Voor Saskia is de keus snel gemaakt. Al gauw vind ze haar draai in Zwitserland. Het klink goed met het gezin, ze ontmoet de aantrekkelijke kunstenaar Klaus en ze doet wat klusjes als binnenhuisarchitecte. Na een paar weken wordt de sfeer gespannen. Het echtpaar heeft veel ruzie, Zalia draagt een groot verdriet met zich mee, Klaus doet afstandelijk en Jules lijkt diep in de problemen te zitten. Of dit alles nog niet genoeg is duikt ook ex Richard op.
Deze tweede winterthriller van Suzanne Vermeer was weer een plezier om te lezen. Korte hoofdstukken, eenvoudige taal en weinig personages vind ik altijd er prettig lezen tijdens de vakantie. Ondanks dat er niet erg veel diepgang in het boek zat zat het verhaal goed in elkaar en werd er gewerkt naar een spannende ontknoping.

http://www.youtube.com/watch?v=yd57UIe1mQk