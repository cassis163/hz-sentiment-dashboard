Met dank aan uitgeverij Karakters en Chicklit.nl Leesclub.

Gregg Olsen is ondanks dat zijn naam je aan een Scandinavische auteur doet denken een Amerikaanse bestsellerauteur die bijna twintig boeken op zijn naam heeft staan.
Dit is het eerste boek dat ik van hem las.
Ik weet ook niet of er al eerder een boek van hem vertaald is.

Het jonge stel Liz en Owen woont in een oude bungalow die Liz erfde van haar grootouders in een Amerikaans stadje Bend,waar nieuwkomers de oude huizen platgooien en er nieuwe grotere villa's voor neerzetten.
Zo ook hun buren Carole, David en hun driejarige zoontje Charlie, die een ideaal leven lijken te hebben.
Ondanks hun aanvankelijke jaloezie richting het gezin sluiten Liz en Owen vriendschap met hun buren.
Alles lijkt perfect tot Charlie verdwijnt en er geen spoor te vinden blijkt te zijn.
Deze gebeurtenis zet alle relaties onder druk.

Het boek begint spannend met een dramatische jeugdgebeurtenis van Liz twintig jaar geleden.
Daarna weet de auteur je nog even te raken met een schokkende gebeurtenis die echter ook een tikkeltje ongeloofwaardig is.
Tot zover de spanning want daarna laat de auteur je niet meer nadenken maar vertelt hij wat er precies gebeurt zodat het verder niet echt spannend wordt.
Vrij voorspelbaar ook allemaal.
Het einde kwam ook niet als een verrassing voor mij.
De personages vond ik ook niet echt sympathiek en ze waren allemaal op hun eigen manier ego√Østisch ingesteld.
Het boek las wel lekker vlot en ik las het in een paar uurtjes uit.
De auteur heeft wel een fijne schrijfstijl.
Misschien dat ik nog een volgend boek van deze auteur ga lezen want ik vond het wel een leuk tussendoortje.
Ik had er alleen meer van verwacht.
Vanwege het leesplezier toch nog 3***(*)