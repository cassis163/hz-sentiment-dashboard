Meerderen hebben het al aangegeven; dit boek doet denken aan de boeken van Sebastian Fitzek. Daarbij moet verteld dat ik Dorn wel wat beter vond, de schrijfstijl is prettiger. Maar vernieuwend is het helaas niet, want de uiteindelijke ontknoping zag ik al mijlenver aankomen omdat ik al meerdere boeken vanuit dit concept heb gelezen. De dialogen vond ik af en toe lichtelijk knullig en onnatuurlijk, maar we moeten niet uit het oog verliezen dat het hier een debuut betreft en in dat licht is het zeer zeker een goed in elkaar zittend, absoluut spannend boek met ook wat verrassende elementen. Al met al prima leesvoer, m.i. behorende tot de betere boeken in het psychologische thriller genre maar tot de middenmoot van het thrillergenre in het algemeen.