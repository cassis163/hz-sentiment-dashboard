Ik mocht dit boek lezen als recensie exemplaar voor The Book Girl en kreeg het toegestuurd door Ellen Lina zelf: bedankt dat ik het mocht lezen.
Ik moet wel eerlijk zeggen dat ik me in alle bochten heb moeten wringen om het pdf bestand te kunnen lezen, maar ik moest en zou het lezen, zeker omdat ik toen ik er eenmaal in begonnen was niet meer te stoppen was, ik vloog van de reader naar de pc, en uiteindelijk verder kunnen lezen op een tablet van mijn man. Maar ow wat was het de moeite te waard.

Helemaal top dit boek.
Dit is een verhaal dat je helemaal meeneemt in de levens van Sky, Elisa en Julian.
De stukjes worden erg goed afgewisseld en sluiten perfect op elkaar aan, zodat je alles wat vroeger is gebeurd met zowel Elisa als Julian zo goed gaat begrijpen.
Ik ben in dit boek begonnen en eigenlijk (tussen het slapen en mijn werk) niet meer gestopt, op de één of andere manier greep dit boek me zo aan dat ik het niet meer los kon laten.
Een prachtig boek wat erg beeldend word verteld, zo aangrijpend en toch ook met een bepaalde luchtigheid geschreven. Je gaat van iedereen houden, en krijgt een mooi beeld van de wijk waarin Elisa met haar dochter Sky leeft, een wijk waar iedereen voor elkaar klaar staat. Ook de vele problemen met de social media waar de jeugd vaak tegen aan loopt tegenwoordig komt hier goed in terug. Waar het boek over gaat staat al erg duidelijk op de achterkant van het boek, dus ga ik weinig over zeggen verder, want ik ben bang dat ik dan niet uitgepraat raak over het boek. Aanrader.