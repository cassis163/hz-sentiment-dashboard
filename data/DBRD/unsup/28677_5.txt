Het verhaal gaat over Peter, zijn moeder ligt in coma na een ongeluk, zijn vader is een schim van de man die hij ooit was .Peter zorgt voor zijn zusje Aicha en is gestopt met school. Op een dag haalt hij haar op om naar een winkelcentrum te gaan . Er gebeurt iets vreemds, het lijkt wel of ze worden achtervolgt. En het is een hele enge man , die niet van deze wereld is. Later in het winkelcentrum is Aicha ineens verdwenen… Peter raakt in paniek. Hij hallucineert niet. Niemand heeft zijn zusje gezien, sterker nog .. niemand kent haar. Niemand heeft herinneringen aan haar. Zijn eigen vader beweert dat hij geen dochter heeft. Peter gelooft niet dat hij hallucineert of gek is. Hij zal haar vinden..Hij is niet gek…
De karakters in het boek worden goed genoeg beschreven om je in hen te kunnen inleven. Peter is een doorzetter, hij heeft wel wat vreemde trekjes maar hij is wel oke. Aicha is erg wijs voor haar elf jaar. Ze weet wat ze wil. Peters vader is een rare, hij bekommert zich niet om zijn kinderen.
De meest opvallende persoon in het boek is Jon.. wat een engerd. Hij is zo goed omschreven dat je hem zo voor je ziet staan. Die hoop ik niet in het echt tegen te komen. Je vraagt je steeds af wat hij van Peter en Aicha wil.
Het verhaal begint met een spannende proloog, die je meteen pakt. Je voelt het hele verhaal door dat er iets aan de hand is , er gebeurt iets maar je krijgt er geen vat op. Het is beklemmend en beangstigend maar tegelijkertijd ook spannend. Er zit veel spanning in. Het is horrorachtig met een vleugje thriller en suspense.
De opbouw naar het plot is erg goed, dat zie je niet aankomen. Echt een mindfuck. Heel verrassend.
In de hardcoverversie van het boek ,die ik heb, staat ook nog een extra verhaal Zonnevloed. Dit is een kort verhaal dat zich in een hele andere setting afspeelt, ook dit is een verhaal met veel horror en suspenseachtige elementen erin. Ik hou er van.