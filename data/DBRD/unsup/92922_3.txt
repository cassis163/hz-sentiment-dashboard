"Een hartverwarmende roman over de speling van het lot", staat er op de voorkant van het boek. Een prima beschrijving, maar ik vond het iets minder hartverwarmend dan ik had verwacht.

Omdat Ik Je Mis gaat over Tess en Gus. In het boek volg je beide personages afzonderlijk van elkaar en soms komen ze elkaar onbewust tegen. Een leuk bedacht idee om het boek op deze manier te schrijven, maar de écht diepere laag ontbreekt. De personages Tess en Gus leer je wel kennen, maar voor mij bleef het toch net iets aan de oppervlakte. Met meer diepgang, emoties en betere dialogen was dit een beter boek geweest.

Toch vond ik ondanks soms langdradige stukken en oppervlakkige gesprekken, het boek wel íets hebben. Sommige stukken en momenten zijn waanzinnig goed bedacht. Door dat het om de paar hoofdstukken een aantal jaar later is zie je hoe de personages zich ontwikkelen en waarom ze zijn geworden wie ze nu zijn. En dat is soms toch best hartverwarmend.