Olijfolie wordt goud, olijven zilt en de feta romig: ingrediënten komen tot leven in het kookboek Griekenland. Met enorm veel kennis en passie voor de Griekse keuken omschrijft Rianne Buis de vele recepten in dit omvangrijke boek.
Het is het complete, opnieuw uitgegeven, naslagwerk geworden van de Griekse keuken. Ontelbaar veel recepten en uitleg over de verschillende ingrediënten laten dan weinig ruimte over voor foto’s. Het is dan ook echt een kookboek en geen fotoboek.

Buis is kookboekenschrijfster, schrijft Mediterrane recepten voor Trouw en heeft gewerkt voor Allerhande. Zij heeft jarenlang in Griekenland gewoond en heeft zich daar verdiept in de plaatselijke keuken. Daardoor kan zij ons meenemen naar de verschillende regio’s en ons verder laten kijken dan die paar bij ons bekende Griekse recepten.
In de vele informatieve stukken, die het boek ook bevat, wordt vertelt over de verschillende ingrediënten. Zo kom je bijvoorbeeld alles te weten over olijfolie, kazen en de vele groenten die gebruikt worden. De vele leuke weetjes die tussen de recepten door staan, maken het lezen van dit boek een feest. Zo is kaviaar ooit volksvoedsel geweest en is Ouzo drinken een kunst.

Al deze informatie staat in een ruim 440 pagina’s tellend boek. Echt een dikke pil met een harde kaft eromheen.
Voor de opzet zijn de recepten ingedeeld in 17 hoofdstukken. De hoofdstukken volgen de maaltijd: via de vele soorten voorgerechten en soep gaan we naar recepten die een eigen ingrediënt als hoofd kenmerk hebben, denk aan olijfolie, kaas en yoghurt. Dan volgen de groenten, sauzen, vis en vleesgerechten, pasta en rijst en brood. De hele reeks wordt afgesloten met desserts en gebak.

Het is echt niet mogelijk om hier op deze plaats een goede omschrijving te geven van een paar recepten. Echt de hele keuken van een Mediterraan land komt voorbij. En zoals je weet zijn dat landen die van koken houden. Neem aan dat het in dit boek echt verder gaat dan de gevulde wijnbladeren. Ook al zijn deze natuurlijk vertegenwoordigd met een inleidend verhaal en zo’n 10 recepten.
Ook de verscheidenheid van het land zelf wordt duidelijk. Je hebt de vele kusten en eilanden waar veel vis en zeevruchten worden gegeten en je hebt de bergachtige binnenlanden waar de gerechten van Arabische oorsprong nog opgediend worden. Griekenland heeft een rijke cultuur en dat zie je in haar keuken terug.
Verder is het een hippe keuken! Zij sluit uitstekend aan bij onze hang naar vers koken met lokale producten die we alleen bereiden in het juiste seizoen.

Heb je interesse in de Griekse keuken? Wil je verder kijken dan de dolma’s, souvlaki’s en tzatziki dan is dit het kookboek echt iets voor jou.