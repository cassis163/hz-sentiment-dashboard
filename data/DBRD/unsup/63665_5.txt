Toen een vriendin mij dit boek aanraadde twijfelde ik een beetje. "Space" is niet echt een van mijn favoriete settings waar het op boeken aan komt. En toen liet ze me een stukje lezen:

"Kady Grant: " [...] I wasn't going to make it anywhere without another truck. So I stole one from a BeiTech crew."
Interviewer: "I'm sorry, you what?"
Kady Grant: "I am frequently underestimated. I think it's because I'm short."
Interviewer: "They didn't want it back?"
Kady Grant: "Probably. They were pretty busy jumping out of the way."

Ik was prompt verliefd. Ik kocht het boek nog diezelfde dag (gisteren dus) en had het vandaag uit. En het was een waanzinnige ervaring.
Het schrijven van een normale recensie voor dit boek vind ik ongelooflijk moeilijk. Er zijn maar een beperkt aantal woorden beschikbaar om niet in herhaling te vallen als ik vertel dat dit een van de beste boeken is die ik ooit heb gelezen.

Het format is zeer origineel en leuk om door te lezen. Wat je in handen hebt is feitelijk één groot dossier. Het sarcasme en de grappen zijn slim en snel. Kady en Ezra's relatie was prachtig om mee te maken. Het gruwelijke plot en de ontwikkelingen hielden me op het puntje van mijn stoel, met mijn hart bonzend in mijn keel.

Het is gewoon allemaal ZO GOED.

Het enige nadeel dat ik kan benoemen (als je het al een nadeel wilt noemen) is dat het einde precies was waar ik op aan het hopen was. Je zou denken dat dat een vreemd nadeel is, maar ik denk dat het verhaal een stuk mooier was geweest als mijn hoop niet was uitgekomen. Maar over het geheel genomen doet dit absoluut niet af aan de rest van het boek. Ik kan niet wachten om te beginnen aan het tweede deel van de serie.