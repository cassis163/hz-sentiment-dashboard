'Nog even, dan was het weer december.
Weer die verre zeereis.
weer dat geglibberd op de daken.
Weer die ellenlange gedichten.

Sinterklaas moest er even niet aan denken.'

De gedetailleerde en grappige illustraties van Linde Faas vertellen het verhaal van de eigengereide Sint, die dit jaar zijn tocht naar en zijn verjaardag in Nederland liever overslaat. Hij is er gewoon niet! Hét boek is onvindbaar en hét paard is verdwenen. Deze problemen zijn klassiek maar met zoveel humor weergegeven dat je de gebruikelijke wantoestanden vergeet.
Door een brief van Noortje staakt Sint echter zijn verzet. Zij suggereert namelijk dat Sint wellicht vergeetachtig wordt. Dat laat Sinterklaas natuurlijk niet op zich zitten en hij gaat op pad!

Het boek heeft een open einde en hierdoor worden kinderen gestimuleerd om een oplossing te bedenken voor de vergeetachtigheid van Sint. Genoeg stof dus om over na te denken en te praten.

Fien de Voorleesfee gebruikt dit prentenboek tijdens de Sinterklaas-voorstellingen in de weken vóór 5 december.

Vrolijke groet,
Fien de Voorleesfee
www.voorleesfee.nl