De Wylerheks lijkt in het begin nog erg onschuldig, maar schijn bedriegt. Ongeveer halverwege het boek kreeg ik de kriebels en is het wel eens voorgekomen dat ik de slaap niet kon vatten en mijn slaapkamer afspeurde naar Katharina. De combinatie tussen een heks uit de Middeleeuwen en de hedendaagse maatschappij maakt het juist meer duister. Natuurlijk weet je dat het allemaal fantasy is, maar toch gingen mijn nekharen overeind staan bij sommige passages. En dat komt omdat Olde Heuvelt een fijne schrijfstijl heeft en niets aan de verbeelding over laat.

De laatste hoofdstukken gaan ontzettend snel en zitten vol met actie; dit in tegenstelling tot het rest van het boek. Daar wordt de onderhuidse spanning opgevoerd, de wil van Katharina om wraak te nemen wordt alsmaar groter naarmate de pesterijen toenemen. Je voelt als lezer dat zij zich klaar gaat maken voor wraak, haar gedragingen worden anders en minder onschuldig.

Ja, ik was ook in de ban van de Wylerheks. Net zoals zoveel andere lezers. En dat is wellicht ook de reden dat het boek als serie verfilmd gaat worden door niemand minder dan Warner Bros. Vertrouwd achter mijn kussentje zal ik deze serie zeker gaan kijken!

Volledig bericht te bekijken via: http://wp.me/p4177l-Eh