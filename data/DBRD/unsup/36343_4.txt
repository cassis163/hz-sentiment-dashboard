Ik las voor de Hot or Not De geheime vrouw van Gill Paul, een verhaal dat zich afspeelt in het vroegere Rusland. Ik wilde meer lezen over hoe het leven de tsaar en tsarina was in een land waar we eigenlijk weinig van horen. Mijn interesse voor De geheime vrouw was gewekt.

Het is 1914. De tsaar en tsarina besturen vanuit Johannesburg Rusland, een land dat steeds meer verdeeld raakt. Als de tsaar en tsarina verplicht moeten aftreden worden ze samen met de groothertoginnen ondergebracht of eigenlijk meer gevangen gehouden in een zwaar bewaakte residentie. Groothertogin Tatiana is ondertussen verliefd geworden op Dmitri. Deze bekroonde soldaar zal er alles aan doen om Tatiana en haar familie te redden. Maar komt-ie wel op tijd?

In 2016 erft Kitty het afgelegen huisje van haar overgrootvader in Amerika. Als ze ontdekt dat haar man overspel heeft gepleegd, twijfelt ze geen moment en vertrekt ze naar Lake Akanabee. Het huisje treft ze in vervallen staat aan. Terwijl ze het huisje bewoonbaar maakt, raakte ze steeds meer geïnteresseerd in het leven van daar overgrootvader Dmitri. Wat was het voor man? En waarom heeft haar familie het nooit over hem gehad?

Vanuit wisselend perspectief vanuit Dmitri en Kitty lees je langzaam de geschiedenis van de Romanovs. De oorlog speelt gedurende bijna het gehele verhaal een grote rol. De veranderende positie van de tsaar en de tsarina en de achterdocht die steeds groter wordt onder het volk wordt op een ingrijpende manier beschrijven. Door brieven die Tatiana en Dmitri aan elkaar schrijven, krijg je als lezer op een bijzonder diepgaande manier mee hoe de levens van beide hoofdpersonen veranderen.

Gedurende het verhaal vraag je je af hoe het afgelopen is tussen Dmitri en Tatiana. De twee zijn als ze bij elkaar zijn onafscheidelijk en lijken het perfecte paar. Worden ze dit ook? Door de dingen die Kitty ontdekt word je steeds wijzer en vraag je je ook steeds meer af wat er nou daadwerkelijk gebeurd is. Waarom zijn de dingen gelopen zoals ze gelopen zijn? En komt Kitty erachter wat het verband was tussen haar opa en de Romanovs.

De verhaallijn van Dmitri en Tatiana spreekt net iets meer aan dan de lijn van Kitty, maar toch is de laatste onmisbaar voor het mysterieus houden van het verhaal. Dmitri en Tatiana zijn de helden van De geheime vrouw. Als op een gegeven moment Dmitri zich vestigt in Berlijn wordt zijn lijn wat minder interessant. Toch lees je dan door, omdat je er gewoon op gebrand bent om te weten hoe dit afloopt.

De geheime vrouw is een boek dat je perfect kunt lezen voor de Hebban Readingchallenge 2017. Je reist door de United Kingdom, door Amerika, Rusland, Turkije, Duitsland, Litouwen en Moldavië. Een fijn boek dus om net even wat meer mee te krijgen over de Russische geschiedenis en een hoop landen van je challenge af te strepen. Vier sterren voor dit verhaal zijn dan ook meer dan verdiend.