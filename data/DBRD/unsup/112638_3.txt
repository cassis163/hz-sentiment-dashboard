3,5 sterren voor dit mooie spannende boek!

De auteur

Atie Vogelenzang, geboren in 1955, is de andere helft van het schrijversduo Tupla M. (Wendela Vos maakte het duo compleet.) Zij is geboren in Krimpen aan de Lek. Onder deze alias schreef zij onder andere Vrouwelijk naakt ( 2006) , Een kwestie van tijd ( 2007) , Speeddate ( 2008) , Meer dan levend (2010), Schuld (2012), Val (2013), Klem (2016).

¶ Als ik het moet samenvatten, dan zou ik zeggen dat het allemaal begon nadat hij terugkwam uit Parijs. Ons leven spleet zich uiteen in een voor en na Parijs, zeg ik wel eens.¶

Het verhaal

Barbara 41 jaar werkt al ruim 20 jaar in het Catharina Ziekenhuis. In de jaren heeft ze veel meegemaakt en veel slachtoffers van geweld voorbij zien komen. Ze zijn in 3 groepen in te delen: Zij die verlamd staan, zij de op de vlucht slaan, en een kleine groep die het gevaar dapper onder ogen zien. Ze heeft zelf een relatie met haar grote held Rafael, die 10 jaar jonger is. Ze hadden een super mooie tijd samen en helaas mindere tijden. Dit had een reden. Maar deze relatie is zijn einde genaderd, bedenkt ze zich. Een scheiding is onoverkomelijk. Ze denkt terug aan een aantal voorvallen en vraagt zich af, waarom de alarmbellen niet gingen rinkelen. Zeker toen ze op een dag thuis kwam en de poes niet bij de deur vond, de slaapkamerdeur open stond, ze de poes eigenlijk de schuld gaf en zelfs de gordijnen in die kamer helemaal gesloten waren. Wat er daarna gebeurde was echt vreselijk, ze werd aangevallen in haar eigen woning en werd wakker in het ziekenhuis. Wie was daar? Wat is er gebeurt? En waar is Rafael gebleven?

De elementen

De cover is erg mooi en wat geheimzinnig. De titel past goed bij het verhaal. De schrijfstijl is verleden tijd, in het begin zelfs voltooide tijd en leest in het begin soms wat stroef. Er moet iets dramatisch zijn gebeurt, want je voelt de spanning langzaam opkomen. Het tweede deel leest fijner weg. Alsof de auteur dan zijn weg heeft gevonden en de diesel op gang is gekomen. Belangrijke thema’s zoals huiselijk geweld, meervoudig persoonlijkheidssyndroom (DIS), een scheiding en drugs komen aan bod. Er zijn meer actuele thema's, waardoor het "wat veel" wordt. Het DIS-syndroom is prachtig gevonden. En gaf ook de nodige humor aan het verhaal.

Uit het niets vertelt over Barbara. Sinds kort woont zij zonder haar Rafael. Als zij op een dag thuiskomt overkomt haar iets vreselijks. Haar leven staat even stil. Een persoon met een hoody wacht haar thuis op. Ze is er vreselijk aan toe. Haar lieve collega vangt haar graag op. Dan komt het verhaal lekker op gang. En het gaat door naar de volgende versnelling. De spanning loopt steeds een tandje op, wat aan het einde zeker goed tot zijn recht komt.

Conclusie

Auteur Atie Vogelenzang, bekend van het duo Tupla M., heeft hiermee een spannend en heel apart boek neergezet. Eerlijk gezegd duurde het even voordat het verhaal mij in zijn greep had. Dit had te maken met de voltooide tijd aan het begin. Daar moest ik even aan wennen. Dit ging beter naarmate het verhaal vorderde en Barbara in het ziekenhuis is beland. Want wat boft ze toch met haar collega die zo voor haar klaar staat. Het lijkt alsof er dan al iets wordt weggeven…van de plot. Maar dat blijkt gelukkig niet te kloppen. Het verhaal gaat daarna een heel andere kant op. En dat is heel verrassend. Zeker aan het eind.

"Uit het niets" is een vlotte thriller, waar je even in moet komen...maar dan als een diesel verder gaat. Met actuele thema’s en leuke karakters. En zeker de nodige humor. Barbara ontpopt zich tot een echte powervrouw, en daar houd ik wel van! Nieuwsgierig kijk ik uit naar het volgende boek van auteur Atie, want dit smaakt zeker naar meer.


Waardering 3,5 sterren

Zeker genoten van dit boek. Zoals gezegd, ik moest er even inkomen. Maar zeker vermakelijk en spannend boek!



Hartelijke groeten,
Annette Overvoorde
Birdy's Boeken
https://birdysboeken.blogspot.com/2018/09/atie-vogelenzang-uit-het-niets.html