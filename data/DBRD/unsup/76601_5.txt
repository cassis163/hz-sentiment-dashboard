Ik heb Hart-Slag gekocht op aanraden van mijn leesvrienden, die er ook benieuwd naar waren. Wat ben ik blij dat ik dit boek heb mogen ontdekken. Het verhaal is geweldig mooi en intens, met een thema dat zwaar op de maag ligt, maar waar we allemaal mee geconfronteerd worden. De personages en de reis die zij doormaken in dit verhaal, grepen me meteen vast en lieten me niet meer los. Zelden zo'n vriendschap beschreven zien worden, waarbij je echt in zit met beide karakters en wat er met hen gebeurt. Je stemt gewoon op een goed einde. De laatste hoofdstukken waren overweldigend. Het einde was prachtig. Een echte aanrader.