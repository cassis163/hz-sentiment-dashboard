Een aangrijpend verhaal over 2 mensen met een totaal verschillende achtergrond die mekaar ontmoeten en, hoewel ze elk een eigen leven blijven leiden, toch samen naar een bepaald doel toewerken. Het doel, waar ook een deel van dit boek toe bijdraagt, is de school in Soedan die Kon wil bouwen. Realiteit is natuurlijk anders dan ficite: waar het verhaal af is (huwelijk van Kon, geld beschikbaar, ruwbouw van de school af) kunnen we dagelijks in het nieuws volgen dat dat niet het einde is. Het drama in Soedan gaat elke dag - bloedig - verder.
Best een goed concept, de biografie van een bekende Nederlander tegen een totaal andere context dat samen een interessant gegeven vormt.
Ik heb het in een paar keer uitgelezen, telkens een hoofdstuk over Kon en één over Waldemar. Boeiend contrast hoe ze elk op hun manier met de drama's in hun leven omgaan. Goed gezien van de auteur om ze zo rug aan rug per levensperiode te presenteren. Op deze manier krijg je heel wat stof tot nadenken, en hoewel het boek maar een goeie 100 bladzijden telt, zou het jammer zijn om het in 1 ruk uit te lezen omdat je dan te weinig van de inhoud rustig in zijn eigen kader kan verwerken.