Het boek start spannend en eindigt gruwelijk goed ... Berlijn wordt geteisterd door een seriemoordenaar, eentje om U tegen te zeggen. Het is aan Nils Trojan, een gescheiden politiecommissaris die kampt met angsten, Ã¨n aan zijn collega's om deze man/vrouw te vinden. Het onderzoek vlot, maar de seriemoordenaar speelt het spelletje slim. De laatste hoofdstukken heb ik als een sneltrein gelezen, ik had redelijk snel door wie er achter zat ... maar het waarom ... oh dat had ik zeer zeker niet zien aankomen. De spanning wordt erg goed opgebouwd waardoor 'Bloed en veren' een echte pageturner wordt. Sommige passages worden tot het gruwelijke toe angstaanjagend goed omschreven ... Kijk enorm uit naar het 2de boek.