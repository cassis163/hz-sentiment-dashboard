De kerstmisaurus is een magisch kerstverhaal over een hele bijzondere en lieve jongen, Willem Tuffer. Hij woont samen met zijn vader in een klein huisje en samen hebben ze het erg fijn. Meneer Tuffer is extreem dol op de kerst, Willem ook wel, maar nog meer is hij gek op alles wat met dinosaurussen te maken heeft. Zijn allergrootste wens is dan ook een echte dinosaurus te krijgen voor de kerst, maar dinosaurussen bestaan natuurlijk helemaal niet meer, toch?

Wanneer de kerstman per ongeluk, zonder dit te weten, de enige échte en allerlaatste dino op aarde, op kerstavond bij Willem thuis achterlaat, komt Willem zijn droom uit. Wat ze niet weten is dat er gevaar op de loer ligt. De jager (de gemeenste man van de wereld) zit ook achter de kerstmisaurus aan, lukt het Willem en de kerstmisaurus om te ontsnappen en zichzelf in veiligheid te brengen?

Willem is anders als andere kinderen. Toen hij klein was heeft hij en ongeluk gehad en sinds de tijd zit Willem in een rolstoel. Nooit deed dit er iets toe, totdat Brenda Kwel nieuw op school kwam. Sinds die tijd raakt Willem langzaam al zijn vrienden kwijt, wordt hij gepest en voelt hij zich heel erg eenzaam en soms ook echt rot. Je leeft ontzettend met Willem mee in dit verhaal en hebt echt met hem te doen. Het breekt een klein beetje je hart hoe ze met hem omgaan. Ondanks alles blijft Willem zichzelf en blijft hij hoop houden dat alles hopelijk goed komt.

Het verhaal is geschreven vanuit Willem, maar af en toe praat de auteur Tom Fletcher ook rechtstreeks tegen de lezer, dit is natuurlijk heel erg leuk vooral voor kinderen. Hij betrekt je echt bij het verhaal. Ook komen er enorme grappige vergelijkingen voorbij, rijmen de elven erop los en zingen ze daarnaast ook nog eens allemaal leuke liedjes. Er worden in het verhaal leuke woorden gebruikt zoals: “dolletjes” en “fabeltastisch” enz. En als er bijvoorbeeld in de tekst staat vet dik, is deze ook dikgedrukt, VET DIK. Dan heb je ook nog de illustraties van Shane Devries, die het verhaal een extra dimensie geven. Wat een prachtige tekeningen en daardoor zie je ook alles precies voor je.

In de kerstmisaurus heerst een heerlijk kerstsfeer. Er zijn ook heel subtiel door het verhaal heen verschillende mooie boodschappen te vinden. Zo staat er op blz. 114: “Mensen die nergens in geloven, krijgen die dingen nooit te zien. Geloven is zien”. Het is echt een heel mooi en hoopvol verhaal. Eenmaal in het verhaal begonnen, vlieg je er doorheen en is het bijna niet aan de kant te leggen. Het is best een dik kinderboek, maar wel verdeeld in kleine hoofdstukken, waardoor het heel fijn voorlezen of samen lezen is. Het is ook een prettig verhaal voor kinderen die iets minder concentratie hebben, omdat en naast tekst ook mooi afbeeldingen zijn om samen te bekijken. Dit boek is absoluut leuk voor zowel jong als oud. En zeg nou zelf stiekem zouden we allemaal nog wel in de kerstman willen geloven toch?

De schrijfstijl van Tom Fletcher is heel duidelijk, beeldend, vlot maar bovenal ENORM grappig. Je leest de kerstmisaurus voor het grootste gedeelte met een lach op je gezicht. Daarnaast zijn er ook zeker spannend stukjes te vinden, maar ook aandoenlijke stukjes. Je hoeft je dus echt niet te vervelend met dit verhaal, Alles zit erin!

Kortom, lees je graag boeken (alleen of met de kids) die een heerlijke kerstsfeer hebben, een verhaal vol met prachtige illustraties, een verhaal dat ook nog eens magisch, hartverwarmend, aandoenlijk, spannend en bovenal heel erg grappig is? Dan raad ik je absoluut aan om de kermisaurus te gaan lezen!!