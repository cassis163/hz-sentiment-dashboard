Laat ik maar gelijk met de deur in huis vallen, wat een ontzettend gaaf boek. Ik heb echt heel erg genoten om dit boek te lezen. Door de uitgebreide omschrijving van alles duik je heel gemakkelijk in de sfeervolle wereld die Kristen Ciccarelli in haar boek heeft gecreëerd. Tevens weet ze met Asha, Safire, Dax en Torwin krachtige personages neer te zetten in dit prachtige verhaal.

Kristen Ciccarelli geeft de lezer tussen de regels door in dit boek nog een mooie boodschap mee die ze in haar dankwoord nog eens benoemd:

“Vergeet nooit dat je niet bent wat men zegt dat je bent: je bent wat er bij jou vanbinnen zit.”

Dit verhaal zit vol met avontuur, actie, spanning en interessante gebeurtenissen die je niet altijd aan ziet komen. Het houd je van begin tot eind in zijn greep en laat je niet meer los! Zeker een must read voor de fantasy liefhebber.

Iskari: de laatste Namsara is het begin van een prachtige triologie als je het mij vraagt. Ik ben heel benieuwd naar de volgende delen!