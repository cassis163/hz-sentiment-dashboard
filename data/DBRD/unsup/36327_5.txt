Ik was een van de gelukkige die deel mocht nemen aan de leesclub van Wilder! Afgelopen weken las en besprak ik het boek dus in de hebban leesclub.

Wilder was mijn eerste kennismaking met Rebecca Yarros. Ik las nog nooit eerder iets van haar. Ik ging dus compleet zonder verwachtingen in het boek. Rebecca Yarros heeft een aangename schrijfstijl. Meteen van in het begin van het verhaal sleept ze je mee. Je voelt je alsof je erbij bent vanaf de eerste sc√®ne.

In Wilder maken we kennis met Paxton en Leah. We leren beide personages kennen vanuit hun eigen perspectief. Beide perspectieven wisselen zich af gedurende het verhaal. Dit vind ik al een heel leuk element in het verhaal. Ik hou van boeken waarbij we een wisselend perspectief hebben. Rebecca Yarros is er ook in geslaagd om ervoor te zorgen dat de perspectieven elkaar versterken en ons allemaal nieuwe informatie geven.

Er zijn heel wat belangrijke thema's aanwezig in het verhaal. Zo spelen vertrouwen, vriendschap en liefde een belangrijke rol, maar ook zelfzekerheid speelt een belangrijke rol. Zo heeft Leah een heel verleden dat ze moet overwinnen om weer wat zelfvertrouwen te krijgen. Wilder slaagt erin om haar dat zelfvertrouwen te geven en dat geeft het verhaal een hele mooie kant.

Mijn allereerste Yarros was een groot succes! Wilder is een verhaal dat je meeneemt in een wereld die ik helemaal niet kende, maar toch voel ik mij helemaal thuis in het verhaal.
Ik ben grote fan geworden. Ik ga meteen de volgende boeken in de reeks lezen! Haar andere reeks zal ook snel op de planning komen te staan.