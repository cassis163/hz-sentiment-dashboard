Jij, ik en de zee is het eerste deel van de Brighton-Girls trilogie van Sandy Taylor.
Sandy Taylor is zelf opgegroeid in een gemeente bij Brighton in een huis zonder boeken. Via een carriere als zangeres, strip-toneelschrijfster is ze uiteindelijk romans gaan schrijven.

Mary en Dottie ontmoeten elkaar als ze 8 jaar oud zijn en zijn vanaf de eerste dag hartsvriendinnen.
Mary neemt Dottie overal mee heen op sleeptouw en heeft maar 1 droom en dat is later naar Parijs gaan en aan de kunstacademie studeren. Dottie daarentegen wil graag trouwen, een baby en een sociale huurwoning. Kortom twee tegenpolen, die aan elkaar gewaagd zijn. Dit weten beide al op jonge leeftijd, alleen hoe anders gaat hun leven verlopen.
Ze groeien op, werken samen en worden samen volwassen, alleen niet zonder de nodige tegenslagen. Dottie gaat op een gegeven moment inzien, dat ze ook een eigen leven heeft en niet alleen dingen hoeft te doen die Mary graag wil.
Centrale thema’s zijn vriendschap, liefde, trouw en vergeving.
Op een tastbare wijze zijn deze thema’s in Jij, ik en de zee verweven.
De manier waarop de pure vriendschap omschreven wordt is regelmatig ontroerend. Dat deze aardig op de proef gesteld wordt, kom je in de loop van het verhaal tegen.