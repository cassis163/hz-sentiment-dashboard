Latoya Moirae heeft met Indigo een bijzondere Young-Adult roman geschreven met thriller- en spirituele elementen. Het is een coming-of-age verhaal, waarin het verleden een belangrijke rol speelt. Op de cover zie je een ru√Øne afgebeeld, die een belangrijke rol in het verhaal heeft. De kleur indigo van de cover wordt duidelijk na het lezen van Indigo.
Indigo opent met een proloog waarin een meisje misbruikt wordt en als lezer vraag je je meteen al af welke richting het verhaal op zal gaan.
Caro en haar vrienden Nick en Noah gaan met hun wederzijdse ouders elk jaar naar Portugal op vakantie en zijn al hun hele leven bevriend. Dit jaar is alles anders, de hormonen jagen door Caro haar lijf en ze gaat op ontdekking uit en voelt zich voor het eerst van haar leven aantrekkelijk. Ze begint Nick met andere ogen te zien, maar ontdekt tegelijkertijd dat ze vrouwen aantrekkelijk vind als ze Pia leert kennen. Ze raakt in de ban van Pia, maar of dit zo verstandig is? Niets is wat het lijkt! Er gebeuren ondertussen allerlei vreemde dingen, die niet zo een, twee, drie te verklaren zijn en neemt de spanning toe. Wat is er aan de hand met Wyn, de vader van Caro, die sinds hij in Portugal is steeds meer rare ongelukjes heeft. En dan het geheim van Odette, de moeder van Caro, wat heeft dit met de gebeurtenissen te maken?
Een leuke Young-Adult met een lange spanningsboog en een onverwachte plottwist. De karakters van Caro, Noah en Nick leer je goed kennen. Zo onzeker als Caro was in haar tienerjaren over haar uiterlijk, eenmaal de liefde leren kennend wordt ze steeds zekerder van zichzelf. Ze leert zich uiten, evenals Noah en Nick. Nick heeft geen enkele moeite om een meisje te versieren en verlegt zijn grenzen steeds meer. Noah blijft Caro trouw in zijn vriendschap en staat altijd voor haar klaar. Tijdens het lezen voel je de verwarring van de hoofdpersonen en wil het achter elkaar uitlezen.