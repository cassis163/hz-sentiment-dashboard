Ik heb alle verhalen over Biggles gelezen, verslonden heb ik ze tijdens mijn jeugdjaren. Biggles was mijn idool, van mij en van niemand anders! Ik kon nauwelijks lezen, was 7 jaar jong en kreeg van vader paperback per paperback met Biggles in een glansrol cadeau... Ik ben mijn vader en W.E. Johns eeuwig dankbaar, want op die manier had ik op zeer jonge leeftijd de leesmicrobe te pakken. Dit verschrikkelijke virus heeft me na al die jaren nog steeds niet losgelaten....