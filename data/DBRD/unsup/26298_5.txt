Laat ik beginnen met voorop te stellen dat een recensie schrijven over dit boek best wel lastig is zonder al te veel prijs te willen geven van de inhoud.

De hoofdpersoon in ‘Mijn beeld van jou’ is Emma, een soort ‘girl next door type’. Ze is 32 jaar en heeft al 16 jaar, de helft van haar leven dus, dezelfde vriend. Haar leven kabbelt een beetje voort. Ze is bezig met haar proefschrift, zit daarin een beetje vast, en helpt haar ouders met het oppassen op haar oma die bij haar ouders inwoont in een eigen appartementje.

Dan ontmoet ze Boris en staat haar leven op zijn kop, niets is meer zeker en alles is onzeker. Ze kan dit niet goed delen met anderen, haar vriendin Alice laat taal nog tegen horen sinds ze van de aardbodem verdwenen lijkt, haar ouders zagen haar leven al uitgestippeld voor zich en haar broer is er meer niet dan wel.

Ze kiest voor Boris en alle onzekerheid die daarbij hoort. Dit wordt allemaal prachtig beschreven en je zou willen dat het anders afliep voor hen beiden.

Het laatste hoofdstuk speelt zich iets later af en Emma is afgestudeerd heeft haar proefschrift verdedigd en staat op een nieuw beginpunt in haar leven. Ik hoop dat het vervolg van Emma haar reis in een vervolg beschreven wordt.