Aftellen (deel 2 van de Cazaletkronieken), geschreven door Elizabeth Jane Howard. “Aftellen” is het vervolg op “Lichte jaren”, een familievertelling.
Met de oorlog op komst wordt het leven van de familie Cazalet er niet gemakkelijker op. De kinderen zijn het niet altijd met de beslissingen van hun ouders eens, waardoor er de nodige protesten komen. En door de naderende oorlog komen veel angsten boven water, niet iedereen kan met de komende oorlogsdreiging omgaan.
En dan is er niet alleen de dreiging, maar is het ook echt oorlog. De kleinere kinderen hebben het moeilijk met alle veranderingen: ze moeten van alles en tegenspraak wordt niet geduld. Gelukkig gebeuren er ook leuke dingen en proberen ze van alles om onder vervelende werkjes uit te komen.
Als bijdrage aan de verdediging van hun land worden ook enkele leden van de familie ingeschakeld. En één van hen boekt ook andere overwinningen, via een scheve schaats. Ook zijn er een paar vrouwen in de familie met hun eigen geheimpje!
Erg leuk worden er delen van het verhaal verteld vanuit het oogpunt van één persoon, meestal één van de meisjes. Zo leer je alle kanten van de familie goed kennen.
Door de oorlog lopen veel levens niet zoals ze zouden willen, dat geldt voor de kinderen als voor de volwassenen. En het einde van deze aflevering geeft nog weinig hoop op betere tijden. Maar het verhaal is dan ook nog niet af!!!
Wel heerlijk om te lezen en de personen van de verschillende gezinnen goed te leren kennen.