Bij het zien van de schitterende cover van De Joodse Bruiloft van Auke Zeldenrust wordt je nieuwsgierig naar het verhaal van het echtpaar, je wilt weten hoe een Joodse bruiloft gaat.
In het eerste hoofdstuk wordt verteld waarom dit boek is geschreven en hoe ze erop kwamen. In het laatste hoofdstuk vertelt de auteur hoe hij de kinderen van het echtpaar, waar dit boek over gaat, heeft leren kennen en hoe hij te werk is gegaan.
Je bent blij dat de kinderen de koffer met de oorlogsgeheimen hebben geopend na de dood van hun ouders, ook al begrijp je dat de ouders dat liever niet hadden gehad omdat, wat ze hebben meegemaakt tijdens de oorlog, verschrikkelijk was en dat ze daar liever niet meer aan herinnerd werden en hun nazaten dat liever bespaard hadden. Gelukkig is het niet alleen maar kommer en kwel, is het voor de kinderen heel mooi om hun ouders tijdens hun huwelijk te zien, hoe gelukkig ze toen al waren met elkaar. Het is interessant om te lezen hoe Barend & Mimi elkaar hebben leren kennen, hoe ze voor elkaar zijn gevallen en hoe hun leven samen is gelopen, hoeveel ze van elkaar hielden.
Je krijgt een goed beeld van hoe het er vlak voor de Tweede Wereldoorlog en tijdens de Tweede Wereldoorlog in de Joodse gemeenschap in Leeuwarden aan toe ging.

Lees verder op https://surfingann.blogspot.com/2018/06/de-joodse-bruiloft-auke-zeldenrust.html.