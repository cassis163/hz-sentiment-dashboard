Verpletterend debuut, schreef de recensent van de kranten van Brabant Pers....en het klopt. Wat een razendsnelle intelligente thriller lijkt blijkt een literaire roman en omgekeerd. Hoe zet je dit boek in een hokje? Dat moet je dus niet doen! Martha gaat na het plotselinge overlijden van haar man op zoek naar de waarheid. Maar dat maakt haar niet gelukkiger, in tegendeel. Elke ontmoeting in het verhaal is een stap op weg naar de verbijsterende ontknoping. Soms naar links, dan naar rechts, zoekend en tastend ..., is er meer werkelijkheid dan waarheid? De rouw is prachtig verwoord, evenals de dialogen. Door de snelle leesbaarheid van het boek zou je bijna vergeten hoeveel mooie zinnen, gedachten en wijsheden over relaties voorbij komen. Als arts zie ik ook dat de details van de medische en forensische feiten in Desalnietbemind allemaal kloppen! Wie is die Annabel Jonk, wie is deze getalenteerde mysterieuze schrijfster ?