Dit boek is van begin tot het eind spannend. Dit komt doordat het boek begint bij het eind. Er gebeurt iets, maar wie? wat? waarom? Daarom wil je dit boek van begin tot het eind in één adem uitlezen. Hoewel ik absoluut geen sympathie voor de hoofdpersoon kan opbrengen wil je toch weten hoe diverse relaties en gebeurtenissen zich verder gaan ontwikkelen. Het wordt helemaal spannend als de hoofdpersoon zich jaren later opwerpt als toekomstig premier van Nederland. Zou het hem gaan lukken om premier te worden? En welke rol zal het beeldje uit de omstreden kunstcollectie spelen?
Hoewel deze roman fictief is, zet het je toch aan het denken over de toekomst van Nederland. Zullen er echt types als de hoofdpersoon opstaan in Nederland om premier te worden? Waar zal het heen gaan met Nederland?
Dit boek is ook heel beeldend geschreven, je ziet alles voor je ogen afspelen.
Kortom: een spannend, beeldend boek, waar je toch over blijft nadenken.