Deze roman van Kate Morton speelt zich deels af in het Londen van de Tweede Wereldoorlog. Het belicht daarmee een stuk geschiedenis waar niet iedereen goed bekend mee is: Londen leed onder regelmatige bombardementen en er was sprake van voedselschaarste, ondanks dat de Duitsers daar niet de macht hadden overgenomen.

In het begin van het boek wordt een misdaad beschreven. Laurel is hier als meisje getuige van en gaat jaren later, inmiddels een bekend actrice, op onderzoek uit naar de achtergrond hiervan. Het verhaal springt heen en weer tussen het heden, waarin Laurel gevolgd wordt als zij op onderzoek uit gaat, en de oorlogsjaren in Londen, die stukje bij beetje de achtergrond van het misdrijf duidelijk maken. De gevaren van de oorlog maken deze hoofdstukken ook spannend.
Door het mysterie blijft het verhaal je pakken, door het heen en weer springen in de tijd bouwt de spanning verder op en je leest het boek dan ook in mum van tijd uit.

Tegen het einde denk je te weten hoe het plot in elkaar steekt en dan word je toch nog verrast door het einde.

Een mooie roman, die gemakkelijk te lezen is en toch meer inhoud heeft dan de kaft doet vermoeden. Een roman die gaat over liefde en vriendschap, zonder een clich√© te worden.