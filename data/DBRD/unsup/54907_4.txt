Ik maakte via de leesclub over het boek ‘Daar heb je vrienden voor’ kennis met de boeken van Astrid Harrewijn. Nadat ik voornoemde boek had gelezen heb ik eerst deel 1 van die serie gelezen en sloot ik af met deel 3. Toen ging ik eens kijken welke boeken Astrid Harrewijn nog meer geschreven had en tikte die via het blauwe mannetje als e-book op de kop.

‘In zeven sloten’ gaat het om Christel, die uit het niets tegen haar nieuwe baas zegt dat ze al met de vorige had afgesproken een sabatical te nemen. Punt is alleen, Christel houdt helemaal niet van reizen... Ze lost dit op een zeel hilarische manier op, door via een forum iemand te vinden van wie zij de reis gaat maken. Hij stuurt haar e-mails die zij dan weer kan doorsturen als ware het haar avonturen.

Ze blijkt haar nieuwe, toch ook niet meteen al te rustige, leven erg te waarderen. Maakt nieuwe vrienden en helpt mensen.

Wat ik erg grappig vond was dat er in dit boek personen voor kwamen die ook in het boek ‘Ja kun je krijgen’ voor kwamen!

Het einde is ietwat voorspelbaar, maar aan de andere kant ook heel erg grappig. Dit is ook een heerlijk boek voor tussendoor.