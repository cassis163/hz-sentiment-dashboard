Toen ik voor de Hebban leesclub was gekozen was ik super blij, want dit boek leek me echt heel leuk. Ik wist niet precies wat ik kon verwachten want ik had nog niet eerder iets van Sally Green gelezen, maar dat ik het z√≥ leuk zou vinden had ik ook weer niet gedacht.

Het verhaal gaat over vijf personages, vanuit wie je alle 5 leest. Ik was hier eerst bang voor, want ja, zoveel personages .. gaat dat wel goedkomen of ga ik alles door elkaar halen? Ik heb nog niet eerder een boek gehad waarbij de personages makkelijker uit elkaar te houden waren als bij de Smoke Thieves. De personages zijn uniek, hebben allen een interessante en belangrijke rol in het verhaal en - verrassend genoeg - komen de verhaallijnen echt heel verrassend passend bij elkaar! Wat me wel af en toe opviel was dat de actie niet altijd doorgevoerd werd in het verhaal. Er was vooral bij Catherines hoofdstukken - maar ook soms bij anderen - soms veel overpeinzing over dingen en dat maakte het wat trager dan gewenst. Maar al met al zit het plot goed in elkaar, zijn de personages echt een pluspunt aan het verhaal en vind ik ook het verhaal zelf gewoon heel interessant. Het leest vlot weg ondanks de hoeveelheid personages dus ik ben heel benieuwd hoe deel 2 uitwerkt!