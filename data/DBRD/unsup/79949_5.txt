Deze serie sprak me nooit echt aan. Ik houd best wel van het gebruikelijke vampierverhaaltje hoor, maar om de een of andere reden heb ik dit boek nooit opgepakt. Tot vorig jaar. Ik had boeken nodig voor in de vakantie en hij stond me vanuit de bibliotheek aan te staren. Ik nam hem mee en ik vond hem geweldig! Nu heb ik de hele serie thuis op de plank staan. Het eerste deel is voor sommigen misschien een beetje moeilijk om doorheen te komen met alle nieuwe termen maar ik had er weinig problemen mee.
De personages vind ik echt goed uitgewerkt. In het eerste boek is Rose al een badass, maar soms nog wel een beetje irritant. Dat groeit echter uit haar in de loop van de serie. Lissa vond ik in het eerste boek wel af en toe vervelend en afhankelijk, maar ook dat wordt beter in de volgende boeken.
Over het algemeen vond ik het boek erg goed en het is beslist een aanrader!