“De Jager” het debuut van Tom Wood gaat direct razendsnel van start. Vol actie en geweld wordt de lezer het geheimzinnige leven van huurmoordenaar Victor ingezogen. Voor Victor is een opdracht een puur zakelijke transactie, op een afstandelijke wijze en zonder emoties voert hij deze uit.
Zo ook zijn nieuwe opdracht tot het vermoorden van een man en het ontvreemden van een USB stick, alles lijkt goed te verlopen totdat hij in zijn hotel in Parijs opgewacht wordt door een groep huurmoordenaars die het nu op zijn leven -en de USB stick- voorzien hebben.
Victor slaat op de vlucht en wordt hierbij bijgestaan door zijn contactpersoon Rebecca, ook zij is haar leven niet zeker. Deze vlucht brengt hun op diverse plaatsen op de wereld, zij hopen zo antwoord op hun vragen te krijgen. Wat is er zo belangrijk aan de USB stick en waarom zijn er diverse partijen naar op zoek?
Het boek gaat vol actie van start en mede door de verschillende perspectieven blijft het de lezer het gehele verhaal te boeien. De lezer ziet het verhaal als een film voorbij komen. Een internationale spionage thriller van hoog niveau, vlot geschreven en tevens het eerste deel van een nieuwe serie. Ik kijk nu al uit naar het volgende deel want het leven van Victor kan zeker nog meer uitgediept worden.