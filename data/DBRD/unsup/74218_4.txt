Alweer 3 jaar verschijnt er rond de Nijmeegse vierdaagse een thriller van de hand van Rudy Dek. Rogier Hoofs, een inmiddels gewezen buschauffeur, is de hoofdpersoon in deze reeks.
Het opmerkelijke van deze verhalen is dat het de unieke sfeer in Nijmegen in de vierdaagse periode goed weet te raken. Vervolgens worden er goed verweven verhaallijnen neergezet die een logische, natuurlijke opbouw hebben. Dit in combinatie met snelle opeenvolgende ontwikkelingen maakt dat de spanning in tempo wordt opgevoerd. Het zou zo maar in Nijmegen kunnen gebeuren!
Terwijl ik recentelijk het dagblad De Gelderlander doorbladerde kwam ik de naam van Rogier Hoofs opeens tegen. Het zou toch niet waar zijn...
Dit bleek echter een feuilleton van Rudy Dek. Dit geeft aan dat Het verdriet van de vierdaagse een spannend realistisch verhaal is dat ook prima gelezen kan worden als je geen vierdaagse connectie hebt.