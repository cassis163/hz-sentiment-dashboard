De titel “Wie ik aan het zijn was” roept meteen vragen op. De vragen zijn tijdens het lezen gebleven. Het boek kent een aantal losse eindjes en af en toe weetje niet precies waar het hoofdstuk over gaat. Is het in het verleden, gaat dit nog over Alma?

Alma Fischer is één van de gelukkige die aangenomen is aan de theateropleiding te Amsterdam. Deze nieuwe wereld heeft veel voor haar in petto. Ze komt in de ban van een docent en dat zorgt ervoor dat ze zichzelf en andere om haar heen kwijt raakt. De zoektocht naar de ware Alma is begonnen. Het boek geeft je een mooi inkijkje in de toneelwereld. Gaat het er echt zo aan toe?

Ondanks het feit dat het soms wat warrig is, leest het wel prettig. Anne van Veen heeft een mooie schrijfstijl en er staan prachtige zinnen in die je na laten denken!