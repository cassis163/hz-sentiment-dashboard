Stel je eens voor: Je krijgt een brief dat je bent toegelaten tot de Angsten Academie…………

De Angsten Academie is een groot geheim. Niemand weet er echt iets van. Behalve de mensen die er zelf op school hebben gezeten en een aantal artsen en hooggeplaatste personen. Kinderen worden er heen gestuurd als hun angst echt te gek voor woorden is. Als ze niet meer normaal kunnen functioneren. Niemand zal er ooit over vertellen, na hun tijd op deze school, want ze zijn bijna allemaal genezen. Het programma werkt dus echt!
Mevrouw Wellington heeft een aparte manier van lesgeven. De 4 leerlingen van deze zomer, zullen hun angsten onder ogen moeten zien. Samen met haar conciërge/ kok runt ze de hele school. Ook loopt er nog een hond rond : Spek. Hij is als een kind voor mevrouw Wellington.
Als de dingen helemaal mislopen op de school, besluiten de kinderen de school van zijn ondergang te redden. En dat valt niet mee met de angsten die ze hebben: De dood/ geliefden verliezen, Angst voor allerlei insecten, Watervrees en claustrofobie. Kunnen ze zichzelf overwinnen of stoppen ze ermee?

Het is mooi op papier gezet en de academie heeft een hoop geheimen. Achter elke deur zit iets verstopt. Het is ook humorvol geschreven en dat maakt het luchtig. Spannend? Ja, maar vooral leuk en interessant.

De vormgeving is erg mooi. Elk hoofdstuk begint met een bijzondere angst. Deze staat in een kader met de gehele naam en uitleg. Erg interessant en leerzaam!

Het is vrij simpel geschreven, maar het is dan ook een kinderboek. Het leest als een speer. Voorlezen is ook leuk!

Het plot was erg voorspelbaar, dit zag ik al van mijlenver aankomen. Dat vind ik dan erg jammer. Het is een leuk tussendoortje dit boek. 3***