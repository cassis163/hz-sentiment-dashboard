Ik heb al veel boeken gelezen over WO II en de Holocaust, maar dit waargebeurde verhaal leert ons alle ellende kennen in de Jappenkampen in Indonesië.
Het boek in de ik-vorm geschreven door Lise (10 jaar bij het uitbreken van de oorlog) brengt het relaas van haar overlevingsdrang, maar ook voor haar moeder, zusje en baby-broertje. Het is een vlot leesbaar verhaal geworden maar heeft toch weer veel indruk op mij gemaakt.
Interessant is ook dat het verhaal niet eindigt bij de bevrijding. Het leven opnemen zoals vóór de oorlog, blijft uiteindelijk onmogelijk te zijn.
De kleine gevangene is een heftig en beklijvend verhaal, zeker een aanrader voor wie open staat voor een brok geschiedenis.