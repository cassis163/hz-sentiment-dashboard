Na het fangirlmoment van Cinder, Scarlet en Cress was ik natuurlijk razend benieuwd naar het tussenboek over Levana. Ik wilde graag weten hoe haar personage in een persoonlijk boek over haar werd uitgewerkt en helaas viel dat een beetje tegen.

Af en toe was Levana als personage niet altijd even fijn om over te lezen. Ze kwam soms wat onrealistisch over en haar gedachtengangen waren soms erg vreemd of opmerkelijk. Natuurlijk werd Levana in de andere boeken al neergezet als een negatief personage, maar door dit boek te lezen kun je achter haar verhaal komen. Ze heeft een moeilijke jeugd gehad met allerlei tragische en onvoorstelbare gebeurtenissen. Dit heeft er waarschijnlijk toe geleid hoe zij later werd. Door die gebeurtenissen leef je als lezer zeker met haar mee, maar haar keuzes naderhand kun je af en toe je vraagtekens bij plaatsen. Het is af en toe gewoon moeilijk te begrijpen hoe iemand op een bepaalde manier handelt of reageert.

Maar ondanks dat heeft het verhaal een hele goede opbouw. Het is een kort verhaal, zonder hoofdstukken en veel tijdsprongen, maar dat maakt het juist erg interessant. Er zit een vlot tempo in en de vele personages die in het boek voorkomen ken je al van naam vanuit de andere drie boeken. Om nu de wereld helemaal van de andere kant mee te maken en hoe de ontwikkelingen manifesteren die tot het verhaal uit Cinder hebben geleid is erg interessant en verdiepend. Door het lezen van dit verhaal kom je erachter dat er eigenlijk veel meer achter Levanaâ€™s personage zit dan je in eerste instantie had gedacht en dat is waarschijnlijk ook de belangrijkste reden dat Marissa Meyer een boek vanuit haar personage heeft geschreven.

Dus hoewel aansluiting vinden bij het personage Levana af en toe misschien moeilijk is, is het boek wel echt een aanrader. Je ontwikkelt toch een bepaalde mate van sympathie en door het lezen van dit verhaal krijg je ook veel achtergrond informatie die zeker van belang zal zijn wanneer je de volgende boeken uit de serie gaat lezen.