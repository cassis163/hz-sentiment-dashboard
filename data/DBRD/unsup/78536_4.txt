Het boek trok mijn aandacht, omdat ik mij al lange tijd ook verdiep in o.a. de esoterische psychologie. Dientengevolge heb ik ook een persoonlijke zienswijze ontwikkeld op het gebied van geloof en religie, historie en waarheid, werkelijkheid en fictie, maar vooral ook naar samenhangen en overeenkomsten, in analogieÃ«n enz. enz. (www.insavasana.nl)
Tijdens het lezen van dit boek was het alsof ik mij naar de inhoud ervan toe ontwikkelde, alsof het naar mij toekwam, alsof het vanuit mijn hand ontstond. Heel bijzonder. Mijn gedachten gingen regelmatig terug naar boeken als God, een biografie van Jack Miles of Was Jezus Caesar van Francesco Carotta. Bij het lezen van deze boeken had ik een soortgelijk gevoel. Ik had wel eens gehoord van Opus Dei, maar van de diepere betekenissen en symbolieken in de schilderskunst van iemand als Da Vinci was ik niet op de hoogte. Ik ben diep onder de indruk geraakt en dit boek heeft me aangezet tot verdere diepgang en bewustwording.