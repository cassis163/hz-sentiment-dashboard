R.J. Ellory in Een stil geloof in Engelen: "Of het nu werd verzwegen of even naar boven kwam om adem te halen, het gerucht ging dat een witte veer het bezoek van een engel aankondigde."
Voor Joseph Calvin Vaughan werd het zien van een witte veer ook de aanduiding voor De Dood. Eerst, in 1939, komt De Dood zijn Vader halen en later een meisje. Joseph groeit op in Augusta Falls in Georgia en wordt omgeven door wijze lessen van zijn moeder, huisvriend Reilly en zijn schooljuf Alexandra Webber. Door hen wordt hij aangemoedigd om te schrijven en zo leert hij op jonge leeftijd uiting te geven aan zijn gevoelens.
Terwijl van buiten de grenzen geluiden doorklinken over een oorlog, Hitler, en massamoorden, het binnenland nog gebukt gaat onder rassenscheiding nemen de moorden op kinderen in Augusta Falls toe. Soms worden er mensen verdacht maar na verloop van tijd vervaagt de belangstelling. Er wordt niet meer over gesproken, alleen sheriff Dearing blijft alert.
Na een volgende moord richt jonge Joseph een groep op genaamd The Guardians, zij beloven elkaar te waken over de meisjes.
Als er weer een meisje dood gevonden wordt, ervaart Joseph het als zijn verantwoordelijkheid, als zijn schuld, vanaf dat moment voelt hij zich verbonden met de geesten van de meisjes.
Pas op oudere leeftijd, na een reeks van vreselijke gebeurtenissen komt hij oog in oog te staan met de moordenaar.
Schrijver R.J Ellory heeft het boek Een stil geloof in Engelen naar een hoger niveau getild door over het leven van Joseph te vertellen, hij heeft het laten samensmelten met de jarenlange niet opgehelderde moorden. In het boek wordt een goed tijdsbeeld geschetst uitgestrekt over bijna vijftig jaar. De schrijver gebruikt welhaast poÃ«tische bewoordingen om vorm te geven aan de omgeving, de omstandigheden en de emoties en weet daardoor een gevoelige snaar te raken.