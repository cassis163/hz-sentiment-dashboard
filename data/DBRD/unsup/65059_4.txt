Als kunstschilderes Marscha de boerderij koopt van de twee zusters Cora en Alet, heeft ze geen enkel vermoeden van het drama wat zich in het verleden in de boerderij heeft afgespeeld.

Cora is altijd ongetrouwd geweest, Alet is al jong weduwe geworden. Cora is altijd op de boerderij blijven wonen en na het overlijden van haar moeder heeft ze zorg voor haar vader op zich genomen. Nadat Alet weduwe is geworden is ook zij weer op de boerderij komen wonen.

In het verleden van Cora en Alet zijn er dingen gebeurd op de boerderij die het daglicht niet konden verdragen. Alet is niet op de hoogte van de gebeurtenissen, maar Cora draagt het nog steeds met zich mee. Door een misverstand wordt Marscha mede verantwoordelijk gehouden voor de gebeurtenissen in het verleden en terwijl Marscha dacht op de boerderij tot rust te kunnen komen, is het tegendeel waar.

‘Doorbreek de cirkel’

Dit boek, De voltooiing, heb ik ook weer met veel plezier gelezen. De karakters waren zeker weer goed uitgewerkt en ook het verhaal heeft mij vanaf de eerste bladzijde geboeid. Een verhaal wat onder je huid kruipt en je voorlopig niet loslaat. Een verhaal wat je tot nadenken zet. Goede opbouw van spanning en heel goed verwoord wat gebeurtenissen in het verleden met iemand kunnen doen en een invloed kan hebben op het leven van een persoon. In het verhaal wordt duidelijk gemaakt dat geborgenheid en veiligheid in je jeugd een heel belangrijke basis is. Hierdoor zal iemand sterk genoeg zijn om goed om te kunnen gaan met diverse tegenslagen in het leven.

De Voltooiing krijgt van mij vier sterren. Minder sterren dan Schemergebied, het laatste boek van Marcella, maar daaruit blijkt ook dat ik vind dat Marcella zeker gegroeid is met haar schrijven.

De Voltooiing is zeker een aanrader en vergeet Schijnvertoning niet, ook dit is een zeer spannend boek van Marcella.