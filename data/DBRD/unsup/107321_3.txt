Wat doe je als je weet dat je zo niet verder kan?
Emma heeft een levensgroot probleem: ze is te dik. Als ze de mogelijkheid krijgt om hier samen met een groep lotgenoten iets aan te doen, grijpt ze die kans op een ander leven met beide handen aan. De groep reist af naar het Griekse eiland Chios waar ze gedurende zes weken worden onderworpen aan een streng regime om een echte verandering in gang te zetten. Als een van hen na een paar dagen plotseling overlijdt, slaat de stemming om van hoop naar angst.

Zwaartekracht is een boek over obesitas, de strijd om af te vallen, pesten en te strijd om de hoop niet te verliezen. Eva Monté oftewel het schrijversduo de zussen Nagelkerke hebben de strijd en het pestgedrag goed weten te beschrijven in dit boek. Er worden hoofdstukken opgedragen aan het verleden en het pestgedrag op jonge leeftijd dit geeft veel diepgang en inzicht op het complete verhaal.

Emma is al haar hele leven te zwaar dit wil ze graag aanpakken voordat ze tot haar verschrikking een maagbandoperatie moet ondergaan. Ze besluit daarom mee tedoen aan een 'fatcamp' zoals haar zusje het liefkozend noemt. Samen met 7 anderen gaat ze naar het Griekse eilandje Chios om daar de experiment te ondergaan.

Elke dag ondergaan ze het strenge programma om verantwoord en goed af te vallen, onder tussen probeert Emma vrienden te maken met de andere deelnemers en dit lukt. Totdat er plotseling 1 van de deelnemers overlijdt onder verdachte omstandigheden. Niets is wat het lijkt, zijn de andere deelnemers wel te vertrouwen en de leidinggevenden?

Eva Monté heeft goed werk geleverd met hun 2e boek. De personages zijn voldoende uitgewerkt zodat je meegezogen word in het verhaal en hun emoties ook echt voelt. Alleen vond ik het begin moeizaam aangezien er weinig spanning was en het veel op een dagboek leek, het begon na een eerste aanvaring tussen de deelnemers pas interessant te worden. Het einde was ook erg beknopt daar had volgens mij nog meer in gezeten. Hierom geef ik Zwaartekracht 3 hartjes, maar het is een boek die aangenaam weg leest.