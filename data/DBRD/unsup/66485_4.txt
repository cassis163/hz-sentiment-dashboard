Liefdesduet â€“ Mary K Franklin


Liefde, groter dan het leven, sterker dan de dood

De zoektocht ten einde

Yogadocente Mia is niet bepaald blij met de nieuwe bovenbuurman in het historische pand waar ze haar lessen geeft. Maar wanneer de gemeente het gebouw wil gaan slopen, gaan ze samen de strijd aan. Dan blijkt het gebouw niet het enige te zijn dat hen verbindt. Zal ze ooit zijn hart en ziel voor zich winnen? Of is dat in het verleden al gebeurd?

In een nieuw licht

Marije Adema probeert na een scheiding haar leven weer op te bouwen op het Friese platteland. Ze begint zelfs voorzichtig te daten via een datingsite. Maar dan valt ze volledig voor een man die ze alleen kent uit een gevonden dagboek. Hoe kunnen de mannen uit het internet-tijdperk hier tegenop? Of zoekt ze gewoon op de verkeerde plek?

Liefdesduet is een bundel met 2 liefdesverhalen geschreven door Mary K. Franklin, onder de lezers van fantasyboeken beter bekend als Marieke Frankema.
Eigenlijk zijn het vier verhalen, want in beide verhalen zit een ander verhaal verweven. Mia ontmoet de eigenaar van het pand waar ze haar yogalessen geeft en wordt verliefd. Ze wil echter geen vrouw zijn die gemakkelijk te krijgen is en hij moet echt moeite doen om haar te overwinnen. Het andere verhaal gaat over Isabella die uitgehuwelijkt wordt maar verliefd wordt op iemand anders. Ik smolt bij de verhalen maar kon er niet echt een verband tussen vinden, is het de muziek van de Italiaanse componist Tartini? Is het de architect van het gebouw waar ze om strijden? Het wordt niet echt duidelijk. Gelukkig is de romantiek volop aanwezig in dit verhaal. Mary had er gemakkelijk 1 mooie roman van kunnen maken. Er waren genoeg elementen daarvoor aanwezig.

In een nieuw licht speelt zich af in Friesland, Marije gaat na een scheiding weer daten maar eigenlijk vindt ze de liefde in een boek dat ze onverwacht vindt veel mooier. Als lezer heb je op een gegeven moment wel door waar het naar toe gaat en je geniet van de twee verhalen door elkaar. Deze verhalen werken wel samen naar een punt toe waar ze bij elkaar komen maar ook hiervoor geldt. Het had gemakkelijk een mooie roman op zichzelf kunnen zijn, en dan waren de onderwerpen anorexia, verlies van partner e.d. dieper aan bod gekomen.

De schrijfstijl is heel prettig om te lezen, je zit zo in het verhaal en leeft met de personen mee. Het is een lekker licht boekje voor tussendoor, onderweg of voor een momentje weg uit de wereld om je heen.