Hoewel Bloedband het vervolg is van Het Antiserum, is het verhaal prima los te lezen. Persoonlijk kreeg ik de indruk dat sommige zinnen mooier werden geformuleerd, dan op sommige punten nodig was. Sommige woorden hadden alsnog geschrapt mogen worden. Dit was niet uitermate storend en was naar mate het verhaal vordert te verwaarlozen. De stijl wordt steeds beter.
De schrijfster weet het gevoel er mooi in te leggen. Met name het stukje over de Rob uit het tijdperk van de Spaanse griep. Er waren momenten dat ik toch echt even moest slikken.
Een mooi verfrissend verhaal, waarbij vampiers, weerwolven en heksen op een originele manier met elkaar worden verweven. Niet alleen is Bloedband je niet zo gebruikelijke verhaal over supernatural wezens, het is ook niet een verhaal dat je even uitleest. Het is geschreven om ervan te genieten. Verlinde heeft er haar bloedeigen twist aan gegeven. Schrijven kan ze zeker.