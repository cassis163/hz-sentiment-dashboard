k las het boek Lief van je. Dit boek is geschreven door Roanne van Voorst.

Ik lees niet heel vaak romans. Maar ik werd gegrepen door de teks van de achterflap. En ik moet toegeven, wat een boek is dit! Het krijgt van mij 5 sterren. Het heeft me vanaf het begin tot het einde gegrepen. In het begin omdat ik nog nieuwsgierig was naar wat er precies was gebeurd, en aan het einde omdat het toen pas duidelijk werd.

Dit boek is goed opgebouwd. Een proloog, daarna 3 delen en uiteindelijk een epiloog. Het is in goedlopende zinnen geschreven. Mooie omschrijvingen, van drama op drama. Je leeft mee met het meisje. Je voelt zo ongeveer wat zij moet voelen. De kwelling, het verdriet, niet weten wat je moet, niet kunnen praten, je niet kunnen uiten en uiteindelijk rare sprongen maken. Alles wat op de achterflap genoemd wordt, komt inderdaad voorbij. Het slaat je koud in je gezicht. Je staat erbij, je kijkt er naar, maar als het in werkelijkheid in je nabijheid zou gebeuren, ben je niet bij machte om het te veranderen.

Het is zo goed beschreven dat het zo maar iemand in je directe omgeving zou kunnen overkomen. Echt een dikke pluim voor Roanne van Voorst.