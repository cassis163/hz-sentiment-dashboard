Lang gewacht op deel 3 en finally, met kloppend hart gelezen.
Het verhaal gaat moeiteloos verder en neemt je snel weer mee het faeland Prythian in. Wat leuk om te lezen over andere hoven en om meer te weten te komen over de overige personages van het Nachthof; dit smaakt naar meer! Eigenlijk had het van mij nog wel een heel stuk uitgebreider gemogen. Bijvoorbeeld de geschiedenis met/van Helion, Lucien's avonturen, wat Tamlin en Jurian in de tussentijd doen had beschreven kunnen worden voor een nog wat meer spannende dimensie, nog meer karakteruitdieping van Cassian, Azriel en Mor, etc.
Alhoewel dit boek zeker z'n spannende momenten kent was het voor mij toch niet zo nagelbijtend spannend als gehoopt. Op een gegeven moment vond ik het wat 'makkelijk opgelost' om het zo maar eens te zeggen (zonder al te veel weg te geven).
Maar goed, de geschiedenis van Prythian en de andere hoven is iets wat de auteur met gemak nog kan gebruiken voor de spin-offs die blijkbaar nog gaan komen. (Dat doet Sarah J. Maas wel heel erg slim!)
Ik heb toch genoten hoor van dit laatste deel maar kan het gevoel gewoon niet naast me neerleggen dat er meer in had gezeten, het komt nu iets te snel/afgeraffeld op me over. Deel 2 blijft voor mij toch het beste deel uit deze fijne trilogie.