Het kraaienmeisje...wauw wat een verhaal zeg. Je hoeft bij dit verhaal niet heel lang te wachten tot het spannend begint te worden. Direct vanaf het begin zit je er namelijk al middenin als het levenloze lichaam van een jongen wordt gevonden. Hij is niet alleen geheel uitgedroogd maar lijkt ook gruwelijk misbruikt te zijn. Helaas blijft het niet bij deze ene moord.

Met middenstuk maakt op een spectaculaire wijze duidelijk wie de twee personen zijn die bij het onderzoek naar de moordenaar(s) van deze op soms misselijkmakende manier omgebrachte personen zijn, Sofia Zetterlund (psychotherapeut) en Jeanette Kihlberg (hoofdinspecteur). Niet alleen krijg je als lezer een kijkje in hun priveleven maar tevens hoe zij bij de zaak betrokken zijn en wat hun beweegredenen zijn. In eerste instantie kennen de dames elkaar niet maar vanwege een lijk waaraan ze gezamenlijk werken komt er een connectie tot stand.

Het boek maakt door het verhaal heen niet alleen gebruik van flasbacks maar op een hele originele wijze ook van flasforwards. Dit laatste geeft een echte dimensie aan de spanning die er in het verhaal zit.

Het hele verhaal blijft de ontknoping voor de lezer een groot mysterie en pas tegen het einde lijken de eindjes uiteindelijk op een wel heel onverwachte wijze bij elkaar te komen. Geweldig gedaan. Helaas echter is dit boek een eerste deel van een trilogie en kent zodoende een open eind. Dit is aan de ene kant leuk omdat je je verheugt op deel twee maar aan de andere kant laat het je wel met een onbevredigd gevoel achter.

Helaas vond ik ook dat er iets te veel ingegaan werd op het priveleven van de verschillende personen waardoor de aandacht op het werkelijke verhaal erg verslapte. Dit vond ik zonde.

Maar een schitterend boek en ik kijk met veel plezier uit naar het tweede deel. Het begin en het einde van dit boek waren zeker 5 sterren waard, het middenstuk slechts 3. Wat mij betreft krijgt het Kraaienmeisje overall dus 4 sterren en wel dik verdiend!