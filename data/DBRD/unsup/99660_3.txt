Ik heb het al eerder gezegd, het overgrote deel van mijn boekenkast bestaat uit thrillers. Misdaden die moeten worden opgelost en nagelbijt-spannende plots. Ik hou ervan.

En nu alweer de tweede feel-good roman in een week! Dat is even andere koek!
Maar verandering van spijs doet eten, dus heb ik ook hier mijn tanden ingezet.

Echt doorbijten hoefde echter niet, want het boek las bijzonder makkelijk weg.
(Valt het overigens op dat ik ietwat hongerig ben?)

Het boek vertelt het verhaal van Leon. Een 35 jarige man die besluit zijn inmiddels 7-jarige dochter,  voortgekomen uit een one-night-stand, wil leren kennen.
De moeder van zijn 'partner voor een nacht', heeft hem na de geboorte van Leony op de hoogte gebracht van die gebeurtenis, maar daar heeft hij nooit iets mee gedaan.
Met de nodige schaamte hiervoor klopt hij bij Leony's moeder Jeanette aan. Die zit niet erg te wachten op Leon. "Hetzalmebenieuwenhoelanghijhetvolhoudt" is haar gedachte en ze maakt het hem niet makkelijk.
Want tja.... 7 jaar lang heeft ze het alleen moeten rooien en nu staat hij ineens voor de deur!

Meer van mijn recensie lezen? http://www.watiknouvind.com/2018/09/wat-ik-nou-vind-van-vreugde-na-verdriet.html