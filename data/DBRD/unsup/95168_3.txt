Verdoemd is een goed boek, te vergelijken met zijn eerder verschenen Verminkt. Het verhaal begint met een ongeluk maar blijkt achteraf heel wat gevolgen te hebben. De Bruyn is voor mij de meest "vlaamse" schrijver. De spreektaal waarmee hij de personages neerzet is zo gewoon en dagdagelijks dat dit boek leest als een trein. Ik denk dat in dit boek niet één moeilijk woord te vinden is, alles is gewoon, verstaanbaar, vlaams, en geen overtollige details of bladvulling te bespeuren. Ook gaat Patrick De Bruyn de moeilijke en gevoellige thema's niet uit de weg: verkeersagressie, vreemdelingen, problemen met allochtonen in de Brusselse rand, het passeert allemaal de revue.
Het einde is misschien niet geheel bevredigend maar toch een goed boek!