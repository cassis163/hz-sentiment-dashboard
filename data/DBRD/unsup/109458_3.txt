Toen ik het boek binnenkreeg, was ik echt verrast door die mooie cover! De titel en delen van de vogels zijn met goudfolie gedrukt. Het ziet er heel luxe uit. Ik was erg benieuwd of het boek binnen net zo mooi was als de buitenkant, maar het viel voor mij een heel klein beetje tegen.

Ik moet zeggen dat het verhaal een hele aparte vertelwijze heeft. Het verhaalt begint met het jaar 2016 en spoelt langzaam terug naar het jaar 1962. Het wordt dus achterstevoren verteld. In het begin was het wel even wennen, maar na een tijdje leest het wel als een normaal verhaal.

Het verhaal wordt verteld vanuit twee perspectieven, namelijk die van Emily en Robbie. Ze zijn getrouwd, maar in 2016 besluit Robbie Emily opeens te verlaten. Tijdens al die flashbacks kom je erachter hoe ze elkaar hebben ontmoet en welk geheim ze allebei met zich meedragen. Deze twee personages leer je door de flashbacks door en door kennen. Dat vind ik wel fijn. Hierdoor krijg je een band met de personages en worden ze ook levendiger.

Wat ik minder fijn vond, was dat het verhaal in het begin heel traag was. Het eerste hoofdstuk begint heel interessant, maar daarna daalt de tempo. Er komen heel veel verschillende personages in voor die weinig met het verhaal te maken en die het nogal verwarrend voor mij maken om het verhaal goed te kunnen volgen. Er gebeurt weinig interessants, waardoor het boek voor mij erg makkelijk weg te leggen is. Na zo'n 100 bladzijdes begon ik het verhaal leuker te vinden. Je duikt dan dieper de geschiedenis in en ziet Emily en Robbie in hun jongere jaren. Vanaf daar begon de tempo wat te stijgen en was het minder makkelijk om het boek weg te leggen en las ik door tot het boek uit was.

Nadat ik het laatste bladzijde heb gelezen, bleef ik een beetje verward achter. Ik dacht dat er antwoord zou worden gegeven op de vraag waarom Robbie Emily verlaat, maar ik kon me niet herinneren dat ik het antwoord hierop had gelezen. Het geheim dat Robbie en Emily tegen elke prijs willen beschermen was heel erg schokkend en onverwacht, maar aangezien Robbie en Emily al hun hele leven samen zijn, begrijp ik niet waarom Robbie er toch plotseling voor kiest om Emily te verlaten. Voor mijn gevoel waren enkele vragen die tijdens het lezen bij mij opkwam niet duidelijk beantwoord.

Samen bevat een mooi liefdesverhaal, maar helaas worden sommige vragen voor mijn gevoel niet goed genoeg beantwoord. Ik twijfelde daarom heel erg tussen 2,5 sterren en 3 sterren. Als ik echter kijk naar die flashbacks die heel leuk waren om te lezen en de levendige personages waarmee je tijdens het lezen echt een band krijgt, neig ik toch meer naar de 3 sterren.