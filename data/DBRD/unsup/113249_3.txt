maar eerlijk is eerlijk, dan is het verhaal ook niet meer stoppen,Willy Josefsson is in eigen land een zeer goed gelezen thrillerauteur. In deze donkere dagen is het eerste boek van de Zweed dat in het Nederlands is vertaald en uitgegeven. In het boek volgen we de oud-politieman Martin Olsson, die duidelijk nog geen raad weet met zijn nieuwe leven - na zijn verplichte vervroegde uittreding bij het korps. Het inlezen in het leven van Olsson gaat evenals zijn eigen dagritme erg moeizaam. Voor mij persoonlijk is dit de eerste Scandinavische thriller die ik lees en de opeenstapeling van Zweedse namen is wel even wennen.

Op een zekere dag wordt Olsson gebeld door een man die hij 30 jaar geleden heeft gearresteerd op verdenking van de verkrachting en de brute moord op een vijftienjarig meisje. Vanaf dat moment komt hij in aanraking met een veel omvangrijker complot dan hij ooit had kunnen vermoeden. Een erg spannend plot en de bijzonder levensechte personages maken dit verhaal zeer zeker de moeite van het lezen waard, maar de diesel van Josefsson komt wel erg langzaam op gang. In het begin verzandt hij in prachtige literaire volzinnen, volgestopt met een overschot aan bijvoegelijk naamwoorden. Pas over de helft van het boek komt er wat schot in het verhaal, maar eerlijk is eerlijk, dan is het verhaal ook niet meer stoppen. Josefsson verstaat de kunst je veelal op het verkeerde been te zetten en het verrassende einde biedt voldoende houvast voor het vervolg, dat hopelijk ook in Nederland zal verschijnen.