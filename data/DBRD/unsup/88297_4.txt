'De duur van een vriendschap zegt uiteindelijk niets over de mate waarin je iemand kent.’

Hét zomerboek van 2017 is er…..
Met een geweldige cover is de tweede roman ‘Nazomer’ van Esther Verhoef verschenen bij Ambo/Anthos uitgevers

Heerlijk boek over Claudia Konings als klein meisje in een volkswijk in Brabant met het zo eigen dialect in de jaren ’80 maar zeker ook later als tiener en moeder. Veel herkenbare situaties en de beschreven muziek zorgt voor mooie nostalgische momenten, ik werd er blij van.

De verhalen over hoe Claudia Konings zich ontwikkeld heeft tot een glamoureuze ster in de modewereld zijn razend actueel en trendy, een genot om te lezen. De luxe omgeving en succes in combinatie met het venijn van drugs, alcohol, eenzaamheid en angst zijn een scherpe weergave van hoe 'living on the edge' kan zijn.
De leefwereld in Amsterdam, Parijs en New York zijn door Verhoef op haar eigen specifieke manier beschreven, eigentijds, vooruitstrevend en altijd ‘to the point’.
'Samen met de buitenlucht stromen ook geluiden van helikopters en vliegtuigen de badkamer in. Geblaf, stemmen. Stampende motoren van schepen op de Hudson. Sirenes, muziek.’
‘Nazomer’ geeft een inkijk in de modewereld, kortstondig, concurrentie, streven naar een deadline en zich kunnen meten aan de tijdloze modellen van Chanel en Valentino. Esther Verhoef laat veel ‘know how’ zien maar houd het verhaal toch lekker luchtig zonder de betrokkenheid van Claudia uit het oog te verliezen.
'Pas wanneer mensen de beperkingen van hun situatie werkelijk onder ogen zien, komt er ruimte voor verandering, voor groei.’
Klasse Esther Verhoef, gewoon klasse.
'Elk kantelpunt in de geschiedenis, elke verschuiving, leidt ook tot veranderingen in de mode.' - Nazomer Esther Verhoef