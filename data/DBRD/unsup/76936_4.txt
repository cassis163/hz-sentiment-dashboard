Ik had al eerder boeken van deze auteur gelezen en die waren goed bevallen.Van dit nieuwe boek van Ellory - Bekraste Zielen (Bad Signs in de Engelse versie) had ik voor het lezen hoge verwachtingen, zeker gezien het feit dat de Engelse recensies zo goed waren.
En daarin ben ik niet teleurgesteld.
Het boek vertelt het verhaal van de twee halfbroers, Clarence en Elliott, die na de gewelddadige dood van hun moeder in een weeshuis belanden.
Wanneer ze gegijzeld worden door de psychopaat Earl Sheridan en Earl ze meeneemt op een vlucht voor de autoriteiten,neemt hun leven een heel andere wending.
Hoewel beide broers overtuigd zijn van het feit dat ze onder een slecht gesternte zijn geboren gaan ze allebei anders met de omstandigheden om.
Ofschoon ze allebei niet zo'n beste achtergrond hebben, maken beiden andere keuzes in het leven en pakken ze de zaken anders aan.
Het verhaal gaat over lotsbestemmingen, keuzes en overlevingsdrang.
Ellory heeft de karakters heel goed neergezet, als lezer leef je met de broers mee alsof je naast ze staat en voel je hun emoties.
Het boek is heel knap geschreven , Ellory heeft een hele goede schrijfstijl.
Ik heb het boek met heel veel plezier gelezen!