Ik ben Malala verteld het verhaald van Malala Yousafzai, zoals ze de gebeurtenissen zelf heeft beleefd. Ze is nog maar een tiener, maar heeft één grote ambitie: opkomen voor gelijke rechten van de vrouw in landen waar dit niet als normale norm geldt, zoals in haar geboorteland Pakistan.
In Pakistan is het zelfs zo dat ze daar zelf dagelijks tegenaan loopt.
Malala is een gretige leerling, ze gaat met liefde naar school en is één van de beste leerlingen. In Pakistan is een groepering actief genaamt de Taliban en deze groepering is het niet eens met dat alle vrouwen onderwijs moeten genieten.
De Taliban vindt dat in de Koran een andere taak voor vrouwen is weggelegd. Ze verbieden alle meisjes om naar school te gaan en zetten daar radicale sancties tegenover wanneer deze regel niet wordt nageleefd.
Toch weerhoudt dit Malala er niet van om ervoor te zorgen dat iedereen te horen krijgt wat zij vindt. In het geheim en in samenwerking met onder andere haar vader zorgt ze ervoor dat haar boodschap de hele wereld overgaat. Ze houdt zelfs een dagboek bij voor een belangrijke internationale nieuwszender.
De Taliban krijgt hier lucht van en plant een aanslag op Malala haar leven. Ze wordt tijdens één van hun acties in haar hoofd geschoten en moet met spoed naar een ziekenhuis in Birmingham worden gevlogen. Zal Malala hier nog goed uitkomen?

Citaat Ik ben Malala: blz 74:
In de eerste week van januari was de school altijd dicht vanwege onze wintervakantie. Mijn vader besloot de vakantie echter uit te stellen. Wij zouden tot 14 januari naar school gaan. Op die manier konden we elke minuut die we hadden nog goed benutten.
En de tien overgebleven meisjes in mijn klas bleven elke dag na schooltijd rondhangen voor het geval dit onze laatste kans was om samen te zijn.
's Avonds thuis vroeg ik me af wat ik zou gaan doen als ik niet meer naar school kon. Een van de meisjes op school was nog voor Fazlullahs verordening uitgehuwelijkt. Ze was nog maar twaalf. Ik wist dat mijn ouders me dat niet zouden aan doen, maar ik vroeg me ad wat ik dan wel zou gaan doen.

In dit boek verteld Malala onder andere de drijfveer achter haar campagne voor onderwijs voor iedereen en wat haar motivatie is om door te gaan nadat er een aanslag op haar leven is gepleegd. Malala is een inspirerend persoon, een jong meisje wat twee keer genomineerd is geweest voor de Nobelprijs voor de vrede, waarvan ze hem één keer heeft gewonnen, wat haar de jongste winnares ooit maakt.
Ik raad iedereen aan om dit boek zelf te lezen en vooral voor jongere meiden die zeker wat kunnen halen uit dit inspirerende verhaal.