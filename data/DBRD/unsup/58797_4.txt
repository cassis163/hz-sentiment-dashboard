De Joodse Jack Rosenblum en zijn vrouw Sadie ontvluchten vlak voor het uitbreken van de tweede wereld oorlog Berlijn. Bij aankomst in Engeland ontvangt Jack een lijst met 151 instructies voor immigranten.De lijst wordt een ware obsessie voor jack. Jack wil nog Engelser worden dan een Engelsman en volgt alle instructies op. Sadie kan haar verleden niet goed loslaten. Ze dankt nog veel aan haar vermiste familie, praat graag Duits en houdt zich vast aan de Joodse tradities. Jack en Sadie groeien langzaam uit elkaar. Wanneer de Engelse golfclubs Jack een lidmaatschap weigeren besluit hij zelf een golfbaan aan te leggen. Hiervoor verhuizen Jack en Sadie naar Dorset. Hoewel het leven op het platteland Ã©n de aanleg van de golfbaan niet gemakkelijk verloopt vinden Jack en Sadie toch een thuis in Dorset. Jack sluit vriendschap met de oude Curtis die hem kennis laat maken met de oude Dorsetse Mythen. Sadie maakt contact met de plattelandsvrouwen door middel van haar heerlijke Duitse koeken die zij mag bakken voor de kroning van de koningin. Langzaam aan wordt het paar steeds meer opgenomen in de gemeenschap en groeien ook Jack en Sadie weer naar elkaar toe. Aan het eind van het boek is Jack geen Joods-Duitse immigrant meer maar een echte oude Dorsetter.

Wat ik erg leuk vond was de extra informatie achterin het boek, het interview met de auteur, de achtergronden van het boek en de leesclubvragen. Mooi compleet allemaal.

Wat ik jammer vond was dat de volledige lijst met inburgeringpunten niet in het boek vermeld stond, hier was ik erg nieuwsgierig naar. Ook mochten de lekkere recepten van Sadie wat mij betreft achterin het boek vermeld staan. Want tijdens het lezen kreeg ik best trek in een lekker groot stuk Duitse taart.