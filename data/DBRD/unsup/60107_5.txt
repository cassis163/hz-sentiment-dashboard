Porter krijgt na 5 jaar eindelijk het telefoontje waardoor alles veranderd. hij zit al tijden achter een seriemoordenaar aan die vandaag onder de bus is gekomen. 'De aap' zoals de man zichzelf noemt ontvoerd de kinderen van mensen die iets op hun geweten hebben. Hij stuurt de familie in witte doosjes eerst het oor van degene die hij ontvoert daarna de ogen en als laatste de tong (horen zien zwijgen).
Als ze 'de aap' vinden ligt het typerende witte doosje met het oor van een meisje erin, maar wie zorgt nu voor dat meisje? De tijd dringt.

J.D. Barker geeft in dit boek een uniek inkijkje in de tot standkoming van de seriemoordenaar, hierdoor wordt de zoektocht van Porter nog intenser en blijf je als lezer alert op elk stukje informatie, want is alles wel zo als het lijkt? Door de afwisseling van het onderzoek van Porter en het dagboek van 'De aap' blijf je vol aandacht lezen en word je elk hoofdstuk weer nieuwsgierig naar meer.
De schrijfstijl van Barker is vlot en zuigt je mee in het verhaal, hierdoor is het boek maar lastig weg te leggen. Als je fan bent van M.J. Arlidge moet je dit boek gelezen hebben!

Barker heeft het einde opengelaten en persoonlijk kan ik niet wachten tot het volgende boek over Porter.