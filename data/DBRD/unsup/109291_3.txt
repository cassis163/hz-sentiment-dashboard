Het boek draait om het idee: wat als vrouwen fysiek sterker zouden zijn dan mannen? Het start bij jonge meisjes, als een soort evolutionaire ontwikkeling. Meisjes kunnen de kracht ook activeren in volwassen vrouwen, zodat steeds meer vrouwen de kracht krijgen. Niet alle vrouwen hebben de kracht even sterk.

De opzet van het boek was even wennen: een inleiding in de vorm van een briefwisseling die in eerste instantie wat onduidelijk is, maar wat aan het eind van het boek helder wordt. En steeds wisselende personages, die niet allemaal even interessant waren.

Toch was dat ook een goede opzet, omdat je op deze manier een goed beeld krijgt van de impact van deze kracht op verschillende personen op verschillende plekken in de wereld. Van een vrouw uit een criminele familie, tot een mannelijke journalist die eerst alleen een reportage maakt en langzaam meemaakt hoe de wereld veranderd.

Ondanks dat het boek niet het beste is wat ik de afgelopen tijd heb gelezen, geeft het concept en het idee van de omkeer van de 'battle-of-the-sexes' wel genoeg stof om na te denken en over te discussiÃ«ren. Lezen dus!