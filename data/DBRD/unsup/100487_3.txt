Een heerlijke, echt Amerikaanse, feel good roman voor tijdens de kerstvakantie! Je hoort bijna de hit "Driving home for Christmas" van Chris Rea op de achtergrond. Kelley Quinn is de eigenaar van de Winter Street Inn, een klein familiehotel in Nantucket. Hij is gescheiden van Margaret en samen hebben zij drie volwassen kinderen; Patrick, Kevin en Ava. Kelley is later getrouwd met Mitzi en samen hebben zij een zoon, Bart, die als militair gelegerd is in Afganistan. De grootste wens van Kelley is om het hele gezin bij elkaar te hebben om samen Kerst te vieren. Eigenlijk tobt ieder gezinslid wel met een groot of klein probleem op het gebied van werk of relatie en juist nu hebben ze elkaar nodig voor steun en advies. Kortom een makkelijk lezend boek en tussendoor boek waar je de hoofdstukken leest uit naam van de verschillende gezinsleden en waarbij je al lezend hoopt dat alles goed komt!