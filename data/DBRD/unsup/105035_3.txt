In dit boekje lees je de vertaling van een aantal documenten, die Himmler ooit schreef.

Je krijgt een kijkje in de wereld van deze man en vooral zijn denkwijze. Ik krijg echt de kriebels van deze man. Zijn manier van denken, laat een alarmbel afgaan in je hoofd. Hij schrijft over het Bolsjewisme, de joden en het communisme. Dingen die hij als gevaarlijk bestempelde. Maar als je leest dan vindt je juist Himmler zijn ideologie gevaarlijk. Dat hij deze groepen mensen niet mocht, is je vrij snel duidelijk. Hij wilde zijn Duitsland beschermen tegen deze groepen mensen. Hij zag zichzelf echt als een held en redder van zijn vaderland.

Hij schetst hierbij zijn visie voor zijn vaderland en deze is in zijn ogen perfect. Voorouderverering en Kinderen en het gezin zijn heel belangrijk voor hem.

Het voorwoord is geschreven door Perry Pierik, hij nam ook de Noten voor zijn rekening en geeft daarbij zijn mening en zijn kennis goed weer.

Achterin het boekje staan nog een aantal officiële documenten uit de oorlog. Anti- propaganda en veel foto’s uit de oorlogstijd. Zelfs een foto van Himmler na zijn zelfmoord.

Het is goed om een boek te lezen door de ogen van de tegenpartij. Hun denkwijze zal ik nooit begrijpen. Maar omdat er nu zoveel haat op de wereld is, blijft zo’n ideologie toch van deze tijd.

We hebben er helemaal niets van geleerd, dat blijkt maar weer. Haat, angst of jaloezie naar groeperingen toe, creëert gevaarlijke omstandigheden en vooral gevaarlijke mensen. Zij zien het als hun roeping om hun land te beschermen.

Het is een leerzaam boekje en Himmler komt best statig over. De manier hoe hij schrijft. Het straalt dat statige gevoel uit, die nazi’s hadden. Het geeft me echt een beetje de kriebels, omdat dit rechtstreeks uit zijn mond kwam. Dat geeft me kippenvel op een nare manier.

Ik geef het boekje 3,5 sterren (een 7 dus).