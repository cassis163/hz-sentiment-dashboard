Sinds ik in de bibliotheek werk, pak ik steeds vaker een kinderboek uit de kast. Ook de prentenboeken hebben een grote aantrekkingskracht. Tijdens de laatste kinderboekenweek stuitte ik op dit pareltje, De Tuinman van de Nacht van de Canadese Fan Brothers. De broers Eric en Terry Fan creÃ«ren een prachtige wereld in het saaie Wilgendam waar weesjongen Willem woont. Plotseling verschijnen er prachtige figuren in de bomen in het dorp, gemaakt door een mysterieuze tuinman. Op magische wijze weet hij het leven van Willem en de rest van het dorp meer kleur te geven.
Dit prentenboek voor kinderen vanaf ca. 4 jaar heeft prachtige tekeningen waar je zelfs als volwassene helemaal in weg kunt dromen. De hoeveelheid tekst is een beetje karig, dat vond ik een beetje jammer, maar het is tenslotte een prentenboek!