Dit boek gevonden op een Bookcross. plank, maar niet geregistreerd. Dat ga ik dus maar doen.
Voor een debuut vond ik het een interessant, boeiend boek over een groepje mensen die voor 10 dagen in retraite gaan ergens in Friesland. De groep komt uit verschillende plaatsen in Europa, en hebben zo hun problemen.
Voor mij begon het boek wat traag, maar gaandeweg werd ik toch wel meegezogen in de behandelmethode van de zwaarlijvige Katherine en haar sidekick Leilah.
Ook geeft de schrijfster steeds meer info. over de deelnemers en op die manier krijgt het verhaal steeds meer inhoud.
Ik wilde beslist weten hoe het zou eindigen. En ook dat werd goed opgelost.