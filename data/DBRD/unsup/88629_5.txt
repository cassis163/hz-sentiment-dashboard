Titel: Vraag niet om genade
Auteur: Martin Österdahl
Genre: Thriller
Uitgever: Ambo / Anthos uitgevers
Verschijningsdatum: 20 september 2018
Blz.: 511

Over de auteur:
Martin Österdahl studeerde Russisch, Oost-Europese culturen en economie. Hij werkte twintig jaar in de televisiewereld. Ook heeft hij een tijdlang in Rusland gewoond. Vraag niet om genade is zijn debuut als thrillerauteur en het is een bestseller in Zweden

Achterflap:
Pashie, een jonge vrouw die in Rusland werkt voor de Zweedse organisatie Vektor, verdwijnt spoorloos uit Sint Petersburg. Op hetzelfde moment is er een cyberaanval op het telefoonnetwerk in Stockholm, waardoor de veiligheid van Zweden in gevaar komt.

Pashies geliefde en collega Max Anger reist af naar Sint-Petersburg om uit te zoeken wat er met haar gebeurd is. Veel tijd heeft hij niet: hij weet dat de kans dat ze vermoord wordt met elke minuut groter wordt. Pashie is namelijk op het spoor gekomen van een gevaarlijk individu, iemand die al heel lang in de schaduw opereert. Max stuit op een verband met zijn eigen verleden, en met dat van zijn vader, die tijdens de Tweede Wereldoorlog als wees opgroeide. Verleden en heden komen samen op een manier die Max niet had durven vermoeden...

Mijn mening:
Wauw, dat is het eerst woord dat in me opkomt als ik het boek dicht sla en het verhaal even moet laten bezinken. Bijna ongeloofwaardig dat het hier een debuut betreft, dat betuigt van klasse als het je als auteur lukt om met zo’n ingrijpend, intrigerend verhaal de wereld te veroveren.
Max Anger, gaat over lijken om zijn geliefde Pashie te vinden die zichzelf in lounge zaken heeft weten te infiltreren waar de honden geen brood van lusten. Zich echter niet realiserend dat ze hiermee haar leven ernstig in gevaar brengt.
De Russische maffia viert hoogtij en stelt alles in het werk om hun complotten geheim te houden. De band met Zweden liggen onder zwaar vuur, langzaam komen er lijken uit de kast die er beter in hadden kunnen blijven zitten, maar daar denken sommige mensen terecht anders over.
Vraag niet om genade is een verhaal wat je niet makkelijk wegleest, het vergt aandacht, mee denken, en het is vanaf het begin tot het eind opletten geblazen. Vooral de hoeveelheid namen die in het verhaal voorkomt zorgde af en toe even voor onduidelijkheid, wie is nou wie en voor wie werkt hij? Het was een kwestie van warm draaien. Het verhaal speelt zich af in een tijdsbestek van nog geen veertien dagen waarbinnen dan steeds terugblikken zijn naar 1943/1944 waarin de gebeurtenis plaats vond die het verloop van de politieke psychologische oorlogvoering in het heden nog steeds in zijn greep houdt.

Soms was niets helender dan stilte. Wanneer stemmen en geluiden hem niet met rust lieten, was stilte het enige wat hij wenste. Maar er was ook die bijzondere stilte die hij nooit leek kwijt te raken. Geschreeuw en explosies, alles was beter dan die stilte.

De plotontwikkeling zit ingewikkeld en goed doordacht in elkaar, het is overduidelijk dat Österdahl Russisch en Oost-Europese culturen heeft gestudeerd. De kennis van politieke zaken die in dit verhaal gekoppeld zijn aan het voeren van een bedrijfsimperium zijn magnifiek te noemen. De drang naar macht en geld is bizar, de omkopingsschandalen zijn naar mijn idee nog steeds aan de orde van de dag. Vooral de op het eerste gezicht onbewuste persoonlijke betrokkenheid van Max is door de auteur als een rode draad in het politiek spel verweven.
Het verhaal gruwelt, is spannend en tussendoor hebben we te maken met de dagelijkse sores. Niet te bevatten dat een vader van het op het eerste gezicht normaal gezin tot uitersten gaat als hij zichzelf in de nesten heeft gewerkt, en dit is maar een tipje van de sluier.
Vraag niet om genade bevat alle onderdelen die een goede thriller moet hebben, het is retespannend, de hoofd personages zijn realistisch, uniek en goed uitgewerkt, er zijn onvergetelijke gruwelijke scenes en er is liefde.

Vraag niet om genade krijgt van mij de dik verdiende 5 sterren.
Bianca