Dit was geen makkelijk boek, althans de eerste helft niet. Vrij verwarrend tot je eindelijk de draad te pakken hebt.
Al onze namen wordt in 2 delen verteld. Enerzijds het verhaal van Helen en Isaac, het blanke meisje met de zwarte jongen. Helen heeft een professionele relatie met Isaac wat snel verandert in een romantische relatie, maar voor de periode waar het verhaal zich in afspeelt (jaren 70), not done is. Dit gedeelte speelt zich af in Amerika.
Anderzijds krijg je het verhaal van Isaac en zijn vriend, die “gemakshalve” Isaac wordt genoemd, verteld. Dit speelt zich allemaal af in Afrika waar beiden door hun vriendschap ingelijfd worden in het vrijheidsleger van Jozef, met alle gevolgen vandien.
Hoewel de eerste helft van het boek verwarrend was, las het wel vlot weg. Het is zeer goed geschreven maar het verhaal op zich is vrij depressief.
Geen lijvig boek, wat wel had gekunnen als de auteur het verhaal nog meer had uitgediept. Heel veel gevoelens en emoties komen aan bod in het verhaal en je krijgt een prima beeld van wat de jongeren allemaal meemaken.
Niet het meest happy boek, maar toch geef ik het een 4 sterren omdat het een zeer goed boek is.