Dit verhaal van Aline van Wijnen heeft als koptekst op de achterflap: Meeslepend, vol liefde en humor. Dit is het feelgooddebuut van het jaar! Ik kan niets anders doen dan mij hierbij aansluiten. Ik las het boek in de tuin in het zonnetje en heb het in één ruk uitgelezen. Daar was het ook het perfecte boek voor. Het verhaal heeft alle elementen die in dit genre passen. Vriendschappen, onzekerheden, drama’s (zonder dat het verhaal zwaar word) en een eind waar iedere feelgoodliefhebber naartoe leeft. Je kruipt in het verhaal, herkent heel veel momenten en leeft mee met hoofdpersoon en boekenliefhebber Nicole en haar vriendinnen, uiteraard ontbreekt een glaasje wijn daarbij niet. Het is een boek waar je happy van wordt tijden het lezen. En zo hoort het ook. Wat mij betreft mogen er best nog meer verhalen uit de pen van Aline van Wijnen komen. Maar.. ik moet toch één minpuntje benoemen, of is het opbouwende kritiek? Volgende keer mag het boek best wat meer pagina’s hebben. Deze was veel te snel uit!