Dit boek heeft me enorm verrast. Vele malen heb ik met verbijstering enkele gebeurtenissen gelezen waar ik totaal geen weet van had. Het is een fantastisch en tegelijkertijd verhelderd verhaal over de geschiedenis van Frankrijk in al zijn aspecten. Het beschrijft de woeste uithoeken van het land en de levens van de inwoners vanuit een totaal andere hoek. Het is mooi vertaalt en bevat een 350 volgeschreven bladzijden met enkele mooie foto's in verwerkt. De schrijver neemt u mee in een spiraal van verbazing en wetenswaardigheden, over talen en culturen, reizen, leven en wonen in soms erbarmelijke omstandigheden. Velen gingen niet eens verder dan hun eigen dorp en kwamen in hun hele leven weinig vreemden tegen, of het waren handelsreizigers. Dit boek moet men gewoon gelezen hebben wil men het Frankrijk van nu bezoeken. Vele omstandigheden van toen zijn ook nu nog soms ook van tel, maar in een moderner jasje gestoken.