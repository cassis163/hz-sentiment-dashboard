Het boek leest lekker weg. Het is prima los te lezen van de andere delen van Bureau MaRiT, de verwijzingen naar de andere boeken maken best ook wel een beetje nieuwsgierig.

De schrijfstijl van het boek is in het begin wat lastiger als aan het einde. Je moet er echt even in komen. Na 1/3 van het boek gaat het een stuk soepeler. Qua stijl is het boek ook voor de jeugd prima te lezen.

Erg goed is hoe de schrijfster haar karakters en hun onderlinge relaties laat ontwikkelen. Ook de herkenbaarheid van Rotterdam en haar prachtige locaties is een plus punt te noemen.

De verhaallijn is eenvoudig. Drie losse verhalen zo lijkt het in het begin, echter in de loop van het boek blijken twee verhalen sterk verweven te zijn. De verhaallijnen zijn niet complex. Het boek is lekker om te lezen maar kan je ook zo even wegleggen zonder je weer opnieuw te moeten inlezen.

Zeker geen thiller en diepe psychologie maar een leuke detective met een Nederlands / Rotterdams tintje.