Warcross van Marie Lu, het eerste boek van haar nieuwe Young Adult serie.

Warcross volgt het verhaal van een meisje, Amika. Ze heeft bijna niks, geen geld, geen familie en leeft in een huis dat je net zo goed een blok beton kunt noemen. Ze moet ergens haar geld mee verdienen, dus heeft ze het standaard baantje als bediende. Waar haar geld echt vandaan komt, is haar andere baan: Premiejager voor Warcross. Warcross is een virtueel programma, maar in plaats van helemaal geprogrammeerd te zijn zoals in 'Ready Player One', is dit ook gebaseerd op je hersenen zelf. Zo lijkt het echt of je in de Warcross wereld bent. Je kunt alles verzinnen, alles doen wat je wilt. Dat brengt echter ook een groot nadeel. Illegale gokkers, dieven, ga zo maar door. Emika verdient haar geld door in de echte wereld de gebruikers op te sporen en af te leveren aan de politie.
Wanneer Amika te veel schulden heeft, doet ze iets wanhopigs. Jaarlijks zijn er de Warcross wedstrijden, waar twee teams het tegen elkaar opnemen en elkaars juweel te pakken moeten krijgen. Ze strijden, gebruiken power ups voor hulp. En daar is waar Emika de fout in gaat. Tijdens het kijken van een wedstrijd hackt ze zichzelf in de wedstrijd en steelt een power-up. Wat ze echter niet van plan was, was dat iedereen haar zou zien.

Hideo, de spelmaker, zoekt contact met haar op en neemt haar aan als hacker. Maar waar is ze voor nodig? Wat is er zo erg dat ze iemand als haar moeten inschakelen? Wat gebeurt er met haar als ze Hideo echt leert kennen?

Je wordt meegenomen in een verhaal vol actie, vol verassingen. Dit boek is zeker 5 sterren voor mij. Op het eerste zicht leek het op Ready Player One, maar het bleek zo anders te zijn. Vooral de laatste 10 pagina's waren heel heftig, er gebeurde zoveel! Ook al is dit boek maar 290 pagina's, het voelt als een van 400. Als je houdt van Science Fiction en The Hunger Games is dit perfect voor jou.