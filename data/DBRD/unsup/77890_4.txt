Dit boek is een - zelfstandig te lezen - vervolg op De verdediging. Kerry Kilcannon is de jongere broer van Jamie, die zich in het eerste boek kandidaat stelt voor het presidentschap, maar sterft bij een moordaanslag. Nu, 12 jaar later, stelt Kerry Kilcannon zich kandidaat om president te worden voor zijn partij. Hij is een aimabele, capabele man, gescheiden zonder kinderen terwijl zijn tegenstander de huidige vice-president van het land is met een liefhebbende vrouw en 3 aardige kinderen.
De campagne wordt 7 dagen voor het eind vertroebeld door een geheim over Kerry dat door een weekblad onthuld dreigt te worden. Maar omdat ze nog niet het fijne van de zaak weten, wordt de druk op Kerry om uitleg te geven opgevoerd onder het mom: het publiek heeft er recht op te weten wie zij als president kiezen. Dat motto heeft mij nooit aangesproken: ook een publiek figuur heeft recht op privacy en ik hoef niet alles van ze te weten. Ik vind het vaak ontaarden in beschamende vertoningen van bloeddorst en gÃªne.
Goed boek met een dramatisch maar voorspelbaar einde. Erg interessant aan het verhaal is hoe eind jaren '90 van de vorige eeuw tegen diverse maatschappelijke kwesties werd aangekeken: abortus, minderhedenbeleid e.d. Die informatie was goed verweven in deze spannende thriller!