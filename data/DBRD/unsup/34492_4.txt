In dit boek lees je verschillende verhaallijnen die op het eerste oog niets met elkaar te maken hebben. Daarom komen er ook veel personages in voor, het is net niet teveel om het bij te kunnen houden wie nu wie is en welke rol diegene in het verhaal speelt. Daarom is het wel handig als je dit boek in enkele dagen achter elkaar uitleest. Maar dat wil je ook wel, het is spannend van begin tot het einde. Want hoe komen deze verschillende verhaallijnen nu bij elkaar? En wie is de dader? Of zijn er meerdere daders? Het is immers allemaal geen zuivere koffie. En zal de zus van Rani gevonden worden, dood of levend? En Tirtha, waar komt die naam vandaan, wat betekent het en welke rol heeft het in het verhaal. Allemaal vragen, en dat maakt dat je het in één adem wilt uitlezen, want de ontknoping, die lees je natuurlijk pas op één van de laatste bladzijdes.