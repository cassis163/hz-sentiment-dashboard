Branna wordt uitgehuwelijkt aan Memindel, de keizerszoon van Mazumundo. Ze wil eigenlijk niet weg it haar land, maar moet voorkomen dat haar eigen land wordt aangevallen. Op weg naar haar huwelijk gebeuren er al nare dingen en voordat ze kan trouwen is de toestemming van de goden nodig. Ze probeert er het beste van te maken, maar haar echtgenoot gaat al snel na het huwelijk weg om een oorlog te beginnen tegen een ander buurland. Branna merkt dat de mensen in het land waar ze nu is komen wonen een bepaalde status krijgen vanwege de kleur van hun ogen. Ze ontmoet er enkele van en er is een magiër die haar het paleis en de stad laat zien. De magiërs hebben een eigen agenda en hun invloed op de keizer is groot. Ook Memindel wordt door hen beïnvloed en Branna moet een groot offer brengen om de situatie te redden.
Het is een prachtig verhaal en ik heb het dan ook heel graag gelezen. Ik vind het goed in elkaar steken en erg knap bedacht. Ook de namen zijn mooi verzonnen. Jammer alleen dat sommige zinnen niet goed uit de redactie zijn gekomen en duidelijk te merken is dat die herschreven zijn, dat stoort tijdens het lezen wel een beetje. Daarom vier sterren, terwijl ik voor het verhaal er wel vijf kon geven. De verwachtingen die je als lezer hebt komen goed uit maar niet alles is voorspelbaar. De invloed die Branna heeft en de verschillen tussen de soortren magie vind ik knap gevonden. De laatste bladzijde van het boek geeft in het kort (misschien wat te snel) veel info en doet vermoeden dat er nog een vervolg op dit boek zal komen. Ik kijk daar graag naar uit. Dit boek is een aanrader voor de fantasyliefhebber!