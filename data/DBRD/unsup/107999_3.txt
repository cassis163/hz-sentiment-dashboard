In het boek volg je Peter, zijn vrouw June en dochter Elsbeth. Je volgt de leden van het gezin door de jaren heen door verschillende perspectieven in verschillende fasen van hun leven. Stukje bij beetje kom je meer over het verleden van Peter te weten en hoe dit het gezinsleven beïnvloed.

Door de tijdsprongen en wisselende perspectieven krijg je veel verschillende invalshoeken en een langere tijdsbestek van het gezinsleven te zien. Dit is verrassend en interessant om mee te maken. Echter blijf je bij alle gezinsleven erg aan de oppervlakte, er mist wat diepgang in het verhaal. Door de tijdsprongen in het verhaal zijn er ook bepaalde stukken in het verhaal die onderbelicht bleven. Hierdoor heb je soms het idee dat je delen van het verhaal mist.

Toch heb ik ook genoten en heeft het me ook kunnen raken. Hoe een onverwerkte gebeurtenis en de schuldgevoelens je eigen leven en dat van de mensen om je heen kan beïnvloeden. Dat het belangrijk is dat zoiets verwerkt wordt.

Het boek is geschreven in een prettige schrijfstijl en leest lekker weg. Het plot heeft weinig spanning en kabbelt rustig naar het einde toe.

Alles bij elkaar vond ik het een mooie roman die verrassend is opgezet, waar nog meer in zou hebben gezeten met wat aanvulling en diepgang.