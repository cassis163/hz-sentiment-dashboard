Het verhaal
Het is 1939 als de moeder van Lisa Becker een van de laatste felbegeerde plekken voor haar dochter op een Kindertransport van Duitsland naar Engeland weet te bemachtigen. In Londen, alleen, net 13 jaar, de taal niet machtig, moet Lisa zich zien te redden. Dat lukt haar met de hulp van haar pleegouders en nieuwe vrienden gelukkig vrij snel. Maar dan begint de Blitz. Londen wordt dagelijks gebombardeerd. Tijdens zoâ€™n bombardement probeert Lisa een schuilplaats te vinden als ze gewond en bewusteloos raakt door een bominslag nabij. Wanneer ze bijkomt in het ziekenhuis weet niemand wie ze is - zijzelf ook niet...

Perspectief en tijd
Door het gebruik van wisselend perspectief ben je niet alleen betrokken bij Lisa, maar ook bij een aantal andere mensen uit haar leven. Ieder in zijn eigen vlucht of verzet tegen de oorlog. Het verhaal begint in Hanau in 1938 en eindigt in Londen in 1945. Costeloe maakt gebruik van soms grote tijdssprongen, dat zorgt dat de vaart in het verhaal blijft en er niet te veel van hetzelfde beschreven wordt.

Meeslepend
Ik vond het een mooi, ontroerend en meeslepend verhaal. Het nodigde uit om verder te lezen. Beschrijvingen van de personages en de omgeving waren mooi. Soms had ik het idee dat sommige dingen historisch gezien niet konden kloppen, maar wat ik ook googelde, het bleek wel degelijk te zo gebeurd te zijn. Dat vind ik erg belangrijk bij een historisch boek, dat de feiten historisch gezien ook kloppen. Het boek, dat zeven jaar en bijna 500 bladzijden bestrijkt, kwam, doordat Costeloe op het juiste moment het tempo in het verhaal versnelde, tot een bevredigende climax. Een aanrader dus.

Groetjes,
Giovanna Jansen

Deze boekrecensie staat tevens op mijn eigen website, www.overschrijvengesproken.nl

Recensie exemplaar met dank aan Hebban en Uitgeverij De Fontein