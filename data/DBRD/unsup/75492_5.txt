FBI-agent Pendergast blijft me boeien. Je komt heel weinig over hem te weten en ondanks zijn rare uiterlijk voel je sympathie voor hem. Zijn kennis is enorm en hij heeft heel wat in zijn trukendoos, net als Jason Bourne uit de Ludlum-serie.
De gruwelkamer is heel goed opgebouwd, heeft prachtige plotwendingen en een mooi, afgerond einde. De enige teleurstelling was voor mij dat de ontdekking van Constance er niet inzat. Op naar de volgende in de rij: Kraaienvoer.