Na De stilte van de hel is dit het tweede boek van McFadyen met special agent Smoky Barrett en haar FBI-team in de hoofdrol. Een 16-jarig meisje, Sarah, is in haar huis, waar haar pleegouders en pleegbroer op gruwelijke wijze zijn vermoord. De enige die zij wil spreken is Smoky Barrett. Ze vertelt een afgrijselijk verhaal dat al 10 jaar speelt, waarin de Vreemdeling iedereen van wie zij houdt vermoord: haar ouders, haar eerdere pleegouders, haar hond en nu haar nieuwe pleegouders. Hij wil haar smeden naar zijn beeld: een verwoest leven. Smoky en haar team duiken in het verleden van Sarah; stapje voor stapje komen ze dichterbij de moordenaar.
Gruwelijk spannend geschreven boek met horrortrekjes; de huiveringen schieten over je rug tijdens het lezen. Zoveel kwaad, kan dat worden gestopt? Toch heb ik iets gemist in het boek, het was allemaal een beetje teveel van het goede. Alleen daarom geen 5 maar 4 duimpjes. En ik heb het volgende boek gelijk gereserveerd in de bieb!