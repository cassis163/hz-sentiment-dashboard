Wauw, dit boek is een pareltje! Er komen zoveel aspecten aan bod die je in een standaard liefdesverhaal nooit ziet.

Henry ging volledig voor zijn liefde. Hij heeft een duidelijke persoonlijkheid die door de liefde deels verandert. Hij gaat heel ver voor zijn liefde en hierdoor gaat zijn lieve karakter een beetje verloren. Dit is een van de factoren die je in een standaard liefdesverhaal niet vaak ziet. Het boek heeft ook niet het standaard happy end.

Krystal heeft een mooi verhaal neergeschreven over hoe mensen gebukt kunnen gaan onder een verlies en hoe dit ook hun verdere leven kan bepalen. Dit gegeven voegt ook een echte meerwaarde toe aan het verhaal. Op deze manier weet Krystal ook het iets menselijkere in het boek te brengen en niet enkel de droomwereld die vaak in boeken te vinden is.

Ik geef het boek 5 sterren. Dit boek zou iedereen moeten lezen! Een pracht van een boek waar ik even stil van werd.