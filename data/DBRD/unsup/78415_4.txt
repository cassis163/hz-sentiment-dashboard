Ik denk dat ik een beetje geobsedeerd ben door deze serie. Ik word echt blij van het lezen van de Iron Fey. De IJzerprinses is het tweede deel in de serie.

In dit deel duik je samen met Meghan verder in de wereld van de Fae. Je ontdekt nieuwe complotten en dreigingen en probeert ze samen met Meghan te stoppen. De verhalen zijn niet het meest spectaculair, dat zou ik eerlijk toegeven. Maar de wereld is gewoon zo geweldig. Ik voel me er helemaal thuis, ook al bestaat hij natuurlijk niet echt. Ik zie hem wel helemaal voor me. Tir Na Nog, Arcadia en de Wyldwoud. Het zou zo geweldig zijn om daar echt rond te kunnen lopen.

Om Grim te kunnen ontmoeten. Ik vind hem zo ontzettend grappig. Hij is zo sarcastisch, maar tegelijkertijd ook zo behulpzaam, maar wel tegen de juiste prijs. Of om Puck te ontmoeten en Ash natuurlijk. Ash is mijn favoriet. Dat lijkt me echt zo gaaf. De wereld is magisch, vol met sprookjesachtige wezens, maar gemixt met de technologische wereld van nu. Het is een grappig verhaal vol magie natuurlijk, maar ook vriendschap en liefde. De verboden variant.

Ik weet niet, dit is gewoon een perfect verhaal voor mij, soms heb je dat. Ik vind alle personages leuk, de verhaallijn met dit magische liefdevolle en spannende avontuur, de liefde en dan vooral de wereld, die veel complexer is dan hij in eerste instantie lijkt. Ik heb de gehele serie al een keer eerder gelezen, nog steeds ben ik er even dol op als toen, ook al ken ik de verhaallijn al.

En de laatste tijd zag ik ze vanaf de boekenkast naar me kijk en ik dacht het tijd om ze weer eens te lezen. Ik kan niet wachten om verder te gaan met het derde deel.