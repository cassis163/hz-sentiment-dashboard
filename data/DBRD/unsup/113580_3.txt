Ik las vorig jaar ‘Fatale fout’ van Sophie Hannah in de stijl van Agatha Christie, maar ik was ook wel benieuwd naar haar eigen schrijfstijl. ‘Alles op het spel’ is haar nieuwste boek. De schrijfstijl van Sophie Hannah is erg prettig, ze laat genoeg los om de personages te leren kennen, maar je wordt toch nieuwsgierig gemaakt.

Ondanks dat het in het genre ‘literaire thriller’ valt, vond ik dat er eigenlijk geen spanningsboog in het verhaal zit, maar omdat het zo intrigeert blijf je toch doorlezen. Ik vroeg me op momenten af of Justine gek aan het worden was en of alles zich misschien in haar hoofd afspeelde. Dat was niet het geval, maar het is wel een behoorlijk vergezocht verhaal. Daarnaast vond ik Justine behoorlijk labiel, iemand die totaal geen rekening houdt met haar omgeving en gewoon doet wat zij wil.

Toch was er iets in het boek waardoor ik bleef lezen. Achteraf gezien vind ik het boek misschien geen onwijze topper maar heb ik me uiteindelijk wel vermaakt. En dat vind ik dan wel weer knap van Sophie Hannah, want ze wist me uiteindelijk toch wel te overtuigen van het boek.

‘Alles op het spel’ van Sophie Hannah is een intrigerende roman, thriller zou ik het niet willen noemen. Het verhaal is vergezocht maar vermaakt op de een of andere manier wel.