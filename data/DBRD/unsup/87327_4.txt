Shakespeare lezen is zeker geen eitje. Zeker niet wanneer je hem net hebt ontdekt en wanneer je helemaal geen Engels vers kunt lezen. Shakespeare stond er bekend om dat hij tientallen mysterieuze, maar soms ook duidelijke, verwijzingen in zijn verhalen stopte. Denk aan verwijzingen naar bepaalde mythes, of gewoon woordgrapjes, en dat is wat hem zo bijzonder maakt. Tiny Fisscher heeft met deze hertaling de spijker op z'n kop geslagen: ze heeft Shakespeare's woordenkunst behouden, maar deze in een makkelijker jasje gestopt. Dat maakt deze hertaling dan ook perfect voor jongeren die Shakespeare willen ontdekken, maar ook voor mensen die zijn verhalen willen lezen in een iets gemakkelijkere vorm.

Zelf heb ik net een semester Shakespeare gestudeerd aan Oxford University, en ik merkte zelf ook dat het nogal wat moeite kost om het in zijn originele vorm te lezen. Helaas betekent dit in Tiny's versie wel dat het vers, zoals hoog en laag, verdwijnt. Vers is namelijk erg belangrijk in Shakespeare, omdat het de personages én de dialogen nog een extra laagje betekenis geeft. Dit is jammer, maar niet noodzakelijk, aangezien Shakespeare's stukken, waaronder Romeo en Julia, nog bomvol geniale passages zitten.

Deze versie van Romeo en Julia bevat daarom al het noodzakelijke: het verhaal, de woordgrapjes, de verwijzingen, et cetera. Het oorspronkelijke tragische liefdesverhaal vol ironie blijft daarom grotendeels behouden én wordt toegankelijker gemaakt voor lezers met weinig ervaring in Shakespeare. Daarom geef ik deze toffe hertaling dan ook 4 sterren!