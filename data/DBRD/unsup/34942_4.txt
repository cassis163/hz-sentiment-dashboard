De Pendergast-serie is tot nu toe een interessante serie. Pendergast blijft een beetje mysterieus, elk deel word er weer een klein beetje meer van zijn persoonlijkheid vrijgegeven. De boeken zijn een beetje mysterieus en bevatten regelmatig een 'bovennatuurlijk' tintje. Dit maakt het voor mij leuk om te lezen.
Ook in dit deel word Pendergast weer mooi neergezet als de mysterieuze FBI agent, die ineens op een crimescene komt opduiken ergens in Amerika in een 'uitstervend' afgelegen boerendorpje, waar iedereen elkaar kent. De sherrif van het dorp is niet zo gediend van de inbreng van Pendergast in het onderzoek naar de mysterieuze moord in de graancirkel. Naarmate het verhaal vordert word de irritatie van de sherrif zo groot, dat hij naar een van de FBI hoofdkantoren stapt en eist dat Pendergast van de zaak word gehaald. Dit omdat Pendergast denkt dat de moordenaar iemand uit het dorp zelf is. De sherrif kan dit niet geloven, met desastreuse gevolgen.. er volgen meer moorden.
Pendergast heeft een insider nodig die hem kan helpen bij het onderzoek en om iedereen in het dorp te leren kennen. Hiervoor kiest hij het buitenbeentje van het dorp, een meisje van 18 die houd van death metal en zich als gothic kleed. Corrie, die maar wat graag zo snel mogelijk uit Medicine Creek weg wil als ze van school is. Pendergast vind in haar de perfecte assistente en zo gaan ze samen op onderzoek uit. Ik vind het personage van Corrie erg boeiend en leuk neergezet. Zoals ze word beschreven zie ik haar helemaal voor me.
De spanning word goed opgebouwd tot een uiteindelijke achtervolging in het grottenstelsel onder Medicine Creek, waar nog meer mensen de dood vinden en waar uiteindelijk de iet wat uitzonderlijke moordenaar gevonden word. Ik vond het een zeer verassend einde, de moordenaar was totaal niet diegene die ik in gedachten had, al kon ik uit het verhaal vrij weinig verdachten halen, wat erg goed is en je dus lang in het ongewisse laat. Ik vond het een leuk, spannend en vlot lezend boek.