Spookbloem is meer dan zomaar aangenaam leesvertier. Als ik de andere recensies zo lees worden de fratsen van Pat Somers vergeleken met die van een stripheld of Indiana Jones. Zo zie je maar dat alles voor interpretatie vatbaar is. Mij deden de cracky dialogen en de gevatte wisecricks eerder denken aan Woody Allen. En inderdaad, soms neemt de humor zodanig de bovenhand dat de spanning vermindert, maar dat heeft me niet tegengehouden om het boek in één ruk uit te lezen. Kortom: een rijke taal met soms hilarische vergelijkingen, spitsvondige situaties en een charmante held, soms wat tweedimensionaal, maar soit. Je kan je natuurlijk afvragen of deze reeks nog de pretentie heeft het etiket 'thriller' te dragen, of meer neigt naar de komische roman. Hoe dan ook, het leven is al gruwelijk genoeg. Alleszins een aanrader!