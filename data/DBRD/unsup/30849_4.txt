De reeks rond de forensische antropoloog David Hunter verveelt geen moment. Dit derde deel staat bol van de spanning en we krijgen af te rekenen met een zeer sluwe moordenaar. Behalve dit, maken we ook kennis met de jonge David Hunter en hoe hij erop gekomen is om de forensische toer op te gaan.

Hunter, die op studiereis is in Knoxville, wordt al snel bij een moordonderzoek betrokken en krijgt al een eerste zicht op de teamleden waarmee hij moet samenwerken. Geen al te sympathieke personen, die Hunter ook niet echt lijkt te mogen en omgekeerd. Ze zien hem eerder als een lastig object omdat hij een buitenlander is en dat maakt dat je David Hunter nog meer gaat waarderen en ondersteunen.

De moordenaar heeft een lijk achtergelaten in een hut en toont daarmee zijn kunnen. Een sterke, stinkende geur beneemt de adem van de deskundigen en als lezer zie je alles zo voor je ogen afspelen. Dit alles dankzij de uitmuntende schrijfstijl van Simon Beckett. Je kan je steeds een goed beeld vormen van alle plekken en personages die zich ergens bevinden en dat maakt dat de boeken van Beckett me zo goed liggen.

Het boek leest vlot en heeft een goed verhaal met een boeiende inhoud. Telkens verrassend. Altijd goed doordacht. Het einde getuigt van een sterk staaltje ‘op het verkeerde been zetten’. Je denkt dat je er bent en een moordzaak hebt afgerond en op het meest onverwachte moment is er opnieuw actie, spanning en opnieuw klopt de hartslag wat sneller.

Enige minpuntje was voor mij het feit dat er opnieuw personages bij zijn die in de vuurlinie zitten en die door de moordenaar gepakt worden. Telkens goede vrienden of kennissen van David Hunter. Dit element komt telkens opnieuw teug waardoor het team extra zijn best gaat doen om de zaak tot een goed einde te brengen. Iets teveel herhaling wat dat betreft, maar dat doet niks af aan het feit dat ‘het sanatorium’ een gruwelijk goed boek was! Het is zeker meer waard dan 4 sterren, maar door telkens bevriende personages in te zetten als slachtoffer van de moordenaar, net geen 5 sterren waard.