Don’t judge a book by its looks een quote die maar al te waar is maar wel ons eerste oordeel is over een boek. Nooit meer te druk zou met een saai uiterlijk mijn aandacht niet gauw trekken terwijl het nu de eerste seconde dat ik het op Twitter zag gelijk mijn aandacht trok. De zijkant van het boek bedrukt. Niet alleen met kleur maar ook met tekst. Tekst die van de cover doorloopt op de zijkant. Een prachtige kleur die gelijk mijn aandacht trekt maar belangrijker: Hoe was het boek?

Nooit meer te druk is geen timemanagementboek, maar een praktisch boek dat helpt bij het maken van keuzes. Het biedt oplossingen om meer controle over je leven te krijgen, met gericht aandacht op de dingen die je doet.

Veel mensen verspreiden als voornaamste boodschap over zichzelf dat ze het druk hebben, echt heel druk. Een gemiste kans want als je eenmaal iemands aandacht hebt dan is het zonde die kans te verspillen door te vertellen dat je niet in staat bent om je leven en je werk te beheersen. De eerste paar bladzijdes herken ik dan ook een aantal mensen uit mijn omgeving, mensen die zeggen dat ze het altijd druk hebben. Op de vraag hoe het gaat krijg je standaard het antwoord druk. Maar hebben ze het daadwerkelijk druk of leggen ze de prioriteiten verkeerd. Ik denk het laatste en zeker na het lezen van Nooit meer te druk.

Nooit meer te druk begint met een uitleg van drukte, de verschillende soorten “drukke” mensen. Daarna volgt een stuk je Hoe te beginnen en dan begint het boek echt. Nooit meer te druk bestaat uit drie delen. Beheersing, Onderscheiding en Betrokkenheid. In beheersing lees je over het stoppen van het managen van je tijd, keuzes te maken, aandachtsmanagement en onderhandelen voor je leven. In Onderscheiding leer je minder productief te worden, de impact door vernieuwing, dat druk zijn een waardeloos merk is en je eigen weg te volgen. Het laatste deel gaat over Betrokkenheid dit door je te leren te stoppen met streven naar meer, een kijkje te nemen in je relaties, hoe je van druk naar geluk gaat en de drukte voorbij.

Het boek wordt afgesloten met een hoofdstuk van de schrijver wat hij geleerd heeft en een hele lijst met andere boeken om te lezen waar zeker een aantal goede tips tussen staan.

Na elk hoofdstuk vind je een kleine samenvatting die het hoofdstuk in punten samenvat heel kort maar wel de essentie van het hoofdstuk. Naast de samenvatting zijn er tips wat je moet doen en waar je mee moet gaan experimenteren.

Nooit meer te druk is een fijn boek met inzichten. Het richt zich helaas wel heel erg op het werkende leven, ja ik werk maar voel niet dat ik het daar te druk heb. Ik zit op mijn werk 40 uur in de week en daar is geen andere keuze in (voor nu) alles wat ik ernaast doe daar zit mijn “druk”. Boeken die ik wil lezen, trainingen die ik wil doen, vriendinnen die ik wil zien (nee die wonen niet om de hoek maar op dik 1,5 uur rijden) mijn ouders en opa die ik wil zien. Dat is mijn “druk” in het kort. Gelukkig kan je ondanks dat het boek zich vooral op het werkende leven richt er veel tips uithalen en met punten aan de slag.

Leerpunt
Wanneer we niks mogen, niks kunnen of gewoon weg niks te doen hebben worden we onrustig. Alleen met onze gedachtes en niks te doen kan ons beangstigen maar moeten we leren. Leren een rustpunt te nemen. Leer “tijd te verspillen” gewoon een rustpunt in je dag even niks.

Actiepunt
Op bladzijde 299 staat;
Dus: STOP nu met lezen!
Ga aan de slag zet stap één kies welke gewoonte jij wilt veranderen.

Je moet niet gelijk alles willen veranderen. Maar begin bij de eerste stap en vanuit daar ga je verder werken.

Een boek met handvatten om het minder druk te hebben. Te focussen op de belangrijke dingen in jouw leven. Sommige stukken zijn wat saai in het midden van het boek maar erna lees ik er weer heerlijk doorheen. Geen moeilijke taal, termen die ik niet begrijp maar lekker vlot geschreven in korte stukken. Wil ik weer even de punten weten van een hoofdstuk kan ik even de samenvatting lezen om weer precies te weten wat aan te pakken en wat te doen zonder heel het hoofdstuk te hoeven lezen en wil ik dat alsnog dan kan dat natuurlijk altijd.

Nooit meer te druk een boek om een minder druk leven te krijgen, te focussen op de echt belangrijke dingen en rust te krijgen in je hoofd.