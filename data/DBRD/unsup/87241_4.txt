Zojuist heb ik 'Komt dat zien' uitgelezen. Dit was het eerste boek wat ik las van Lotta Lundberg. Ik moet zeggen dat het echt een wonderlijk verhaal is; één zoals ik nog nooit heb gezien of gelezen.
In dit boek maken we kennis met verschillende 'dwergen'. Ze worden belachelijk gemaakt, bekeken, in pretparken tentoongesteld en vernederd. Ik kon me heel goed inleven in het verhaal. Niet dat het bij mij zo ernstig is als in dit boek beschreven, maar ik kan me veel starende blikken herinneren, simpelweg omdat je 'anders' bent. Dit boek heeft echt indruk op me gemaakt.