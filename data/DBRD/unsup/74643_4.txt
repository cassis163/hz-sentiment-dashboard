Een prachtig boek over het leven van Aga Djan in Iran als belangrijk man, hoofd van de bazaar en daardoor wonend in het huis van de moskee. In eerste instantie een verhaal over een rustig voortkabbelend leven in een stad in Iran, maar wat drastisch verandert als de Sjah wordt afgezet en Ayatollah Khomeini aan de macht komt waardoor Iran verandert in een fundamentalistisch, islamitisch land. Saddam Hoesein maakt gebruik van de "chaos" die is ontstaan na deze revolutie en valt Iran aan.

Kader Abdollah weet op een fijngevoelige manier e.e.a. zo mooi te omschrijven dat het je raakt, hij zet karakters goed weg en het totaalplaatje geeft je een beeld over het leven in Iran in deze roerige tijden.