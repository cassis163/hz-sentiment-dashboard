Puck, een vijfjarig meisje uit een achterstandswijk in Rotterdam, verhuist op een dag met haar moeder naar een groot huis, waar ze intrekken bij een rijke 'oom meneer'. Vanaf dat moment wordt ze misbruikt door de man die ze papa moet noemen. Bij het lezen van Muidhond van Inge Schilperoort kon ik nog medeleven opbrengen met de pedofiele hoofdpersoon. In dit boek is van enig medeleven met wie dan ook, behalve met Puck, niet mogelijk. Haar moeder, oma, ooms en tantes sluiten de ogen en gaan voor het geld. Een heftig boek dat je in één adem uitleest en je tegelijkertijd de adem beneemt!