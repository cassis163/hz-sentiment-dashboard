Voor eens en altijd vertelt het verhaal van Jenny Aaron. Zij werkt bij de Special Forces Unit in Berlijn. Een uitgesproken mannenwereld.
Tijdens een operatie in Barcelona is zij genoodzaakt een gewonde collega achter te laten, ook verliest zij daarbij haar gezichtsvermogen.

Aanvankelijk gebeurt er niet zo heel veel in het eerste deel van het boek: we maken kennis met Jenny's wereld, en haar strijd om - ondanks haar blindheid - op hoog niveau te werken. Zij wordt ingehuurd om een moord in een gevangenis op te lossen.

Jenny functioneert op hoog niveau, en heeft zich aangeleerd om met echolocatie te 'zien' wat er is. waardoor mensen op het eerste gezicht niet door hebben dat zij blind is.

Jenny leeft, werkt en ademt volgens de wet van de Bushido -. de weg van de krijger., een strikte code van loyaliteit, trouw en eer volgens de samoerai.
Volgens deze wet, kan een samoerai bij het verliezen van zijn eer, deze terugverdienen door het plegen van seppuku. (rituele zelfmoord)

Omdat Jenny het gevoel heeft haar eer te hebben verloren door het achterlaten van een gewond lid van het team, worstelt zij met de vraag wat zij kan doen om haar eer te herwinnen.

Die kans krijgt zij als twee broers een schoolbus kapen, en zij zich aanmeldt als gijzelaar. Wat dan volgt is een bloedstollend kat en muis spel door Berlijn
Tandenbijtend volg je haar, en haar team, die vechten voor haar leven.

Een schitterende thriller, spannend tot het eind. Gelukkig komt er een deel 2 eind najaar 2018, en hoef ik voorlopig nog geen afscheid te nemen van Jenny Aaron!