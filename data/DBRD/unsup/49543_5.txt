Iene miene mutte.
Auteur: M.J Arlidge
Uitgeverij Boekerij
E-book
⭐⭐⭐⭐⭐

Jij of ik?

Uitgeput, uitgedroogt en verwildert strompelt het eerste slachtoffer uit het bos. Of is ze een moordenares? Slachtoffer of dader?
Voor die mysterie staat Helen Grace en haar team. Het lijkt allemaal onwerkelijk. Maar dan verdwijnt al snel het volgende tweetal. Slechts één  van hen overleeft de ontvoering.
Wie zit er achter deze verdwijningen, wat is het motief en waarom blijft er steeds één  in leven? Helen Grace staat voor een raadsel. Ze hebben te maken met een moordlustige psychopaat. Er verdwijnen steeds meer slachtoffers en Helen kent ze.

Wat een heerlijk boek om te lezen. Vlot geschreven. Vanaf de eerste zinnen zit je in het verhaal en heeft de onwerkelijke gedachte ‘jij of ik’ je in zijn greep.  
M.J Arlidge heeft een krachtige ‘to the point’ schrijfstijl. Geen onnodige, langdradige beschrijvingen van omgeving en personages.  Stap voor stap leer je de personages kennen en neemt hij je verder in het verhaal.
De hoofdpersonage Helen Grace leer je kennen als een krachtige vrouw die aan de ene kant belast wordt met het onderzoek naar deze mysterieuze moordzaak en aan de andere kant het vertrouwen moet vasthouden van haar team wanneer er corruptie onder hun eigen mensen op het bureau blijkt te zijn. Ze is een vrouw die recht op haar doel af gaat, niets uit de weg gaat, maar ook haar fouten inziet.
M.J Arlidge geeft je alles wat je van een goede thriller verwacht: een goed opgebouwd verhaal, herkenning bij de personages en spanning tot de laatste bladzijde.