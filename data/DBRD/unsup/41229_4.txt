Kiewarra is een plattelandsstadje in AustraliÃ« waar het al twee jaar niet geregend heeft. De droogte en hitte doen rare dingen met een mens, vooral op de boerderijen. Boeren zien hun oogst mislukken, kunnen hun dieren niet meer voederen, moeten dieren afschieten, kunnen hun schulden niet meer aflossen. Drama's zijn dan niet veraf.
Luke Hadler en zijn familie worden dood aangetroffen, blijkbaar heeft Luke zijn vrouw en zoon vermoord en daarna zelfmoord gepleegd. De jongste babydochter heeft het overleefd en is nu bij haar grootouders.
Aaron Falk is opgegroeid en Kiewarra maar na een incident samen met zijn vader vertrokken. Hij is nooit meer teruggegaan, tot nu. De vader van Luke vraagt hem naar de begrafenis te komen en om uit te zoeken wat er eigenlijk gebeurd is.
Daarbij komt dat wat twintig jaar geleden gebeurd is, de dood van een tienermeisje, weer helemaal terug en blijkbaar heeft het stadje hem nog helemaal niet vergeven of vergeten.

Luke en Aaron waren vrienden, samen met een ander meisje en het dode meisje. Ze waren altijd samen, waren verliefd op elkaar. Wat is er eigenlijk gebeurd met dat meisje en heeft het te maken met de dood van Luke en zijn familie?
Aaron heeft gelogen, Luke heeft geloven, maar hoe verstrekkend is die leugen? Had dat wat nu gebeurd is, ook gebeurd indien ze toen de waarheid gezegd hadden? Wanneer kan een leugen niet meer teruggenomen worden omdat het al te lang geleden is dat ze uitgesproken is? Hoe ga je om met de gevolgen van zo'n leugen? Kan een leugen wel teruggenomen worden?

Dit boek leest heel aangenaam, verleden en heden worden afgewisseld en dat is heel duidelijk door het lettertype waardoor je nooit moet twijfelen in welke tijdsetting je bent. Er worden enkele interessante vragen gesteld over leugens en waarheid.

De droogte is het debuut van Jane Harper en wordt behoorlijk gepromoot met quotes van Baldacci en Robotham. Het is een heel goed debuut, maar of het het beste van dit jaar is, dat betwijfel ik. Er is veel onderhuidse spanning, veel wordt gesuggereerd en niet uitgesproken. Wie echte actie wil zal die in dit boek niet vinden. Het kabbelt rustig verder, opbouwend naar het einde en naar de waarheid. Uiteindelijk wint de waarheid het altijd van de leugen.

Ik heb dit boek gewonnen via Hebban.nl, met dank aan Bruna om de boeken aan te bieden.