Je volgt het leven van Iris. Iris is een arme studente die kei hard heeft gewerkt tijdens haar stage voor haar marketing opleiding. Ze voelt zich on top of the world, maar al snel klapt deze zeepbel heel hard uit elkaar. Om het nog beter te maken is Iris ook nog eens blut én krijgt ze te maken met een vervelende buurman. Bah. Dan moet ze ineens haar schoenen gaan opruimen enzo.

Als haar vriendin Tamara een stage crisis heeft, ziet Iris haar kans schoon. Door Tamara te helpen en voor een belangrijk event net te doen alsof ze een medium is, kan Iris het nodige geld verdienen. En bovendien, het is maar voor één avondje. Maar als door het advies wat Iris als Vlinder geeft een aantal levens op zijn kop zet, zit Iris een beetje klem. De act moét verder gaan. En ach, een dubbel leven dat lekker verdiend kan geen kwaad… toch?

Ik heb een beetje gemengde gevoelens over het boek. Ik had hele hoge verwachtingen, maar ik kan nu niet zeggen of het boek is tegengevallen of niet. Het onderwerp is heel erg leuk en het stipt ook een belangrijk thema aan: geestelijke gezondheid én hoe zeer wij ons dingen van anderen/vreemden aantrekken. Iris geeft als Vlinder leuke en inspirerende tips en workshops. Soms waren ze voor mij een beetje overdreven maar hé, ieder zijn ding! Ik snap best waarom mensen Vlinder leuk zouden vinden.

Echter is Iris zelf minder inspirerend. Ik vind haar personage nogal oppervlakkig, misschien zelfs een beetje diva-achtig. Ze houdt niet echt rekening met de mensen om haar heen en vindt vooral zichzelf heel belangrijk. Niet echt mijn type mens. Iris is tegelijkertijd wel heel erg naïef, dat levert een aantal keer hele grappige situaties op.

Al met al is dit een vermakelijk boekje, lekker luchtig voor tussendoor. Er zitten heus wat wijze lessen in waar wij allemaal wat van kunnen leren, het had van mij echter met wat meer diepgang geschreven mogen worden. MAAR, aan de andere kant is dit wel een heerlijk fluff boek zoals Manon het zou noemen. Het leuke aan dit boek is, is dat er een hele website achter schuilt en er tussendoor, maar vooral achter in het boek, allerlei tips en workshops van Vlinder staan.