Yoka Kamphuys schrijft misdaadboeken. Ze is getrouwd met Hans en hij is onderwijsjournalist. Yoka vermoedt dat hij vreemdgaat.

In haar boeken schrijft Yoka over het personage van Anouk Akkerman. Zij is een privé detective en heeft opdracht gekregen een weggelopen meisje op te sporen.

Yoka raakt steeds verstrikt tussen zichzelf en het personage van Anouk. Ze gaat uitzoeken of Hans daadwerkelijk vreemdgaat en met wie.

Eefje Dekker is de vrouw met wie Hans vreemdgaat. Ze leert Hans kennen op de school waar ze werkt. Zij is stapelverliefd op hem en zij wilt graag dat hij Yoka voor haar verlaat.

Loverboy is geloofwaardig geschreven boek dat prima in elkaar zit. Maar ik miste toch wel de echte spanning in het verhaal. Er was wel spanning, maar dit is meer onder de oppervlakte.

Het personage van Yoka is interessant, want hoe gaat een vrouw om met de wetenschap dat je man vreemdgaat. Alle aspecten komen naar voren, keuzes, liefde, jaloezie, woede, wraak en vriendschap.

In het begin is het verhaal wat verwarrend omdat het leven van Yoka en van haar boekpersonage Anouk Akkerman door elkaar heen lopen. Maar later wordt dit duidelijk. Het is juist heel knap hoe René Appel een verhaal in een verhaal verteld.

De titel van het boek is duidelijk, maar ik vind niet dat deze titel het boek het beste omschrijft.

Het slot is niet verrassend en voorspelbaar, maar het past perfect bij dit boek.