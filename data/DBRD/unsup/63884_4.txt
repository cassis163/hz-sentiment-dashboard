Toen ik de nieuwe Hannibal Lecter (Hannibal ontwaakt) in de boekhandel zag liggen, heb ik hem meteen meegenomen. Wat zal ik zeggen? Ik ben een Lecter fan, en ja, misschien heeft dit mijn mening beinvloedt. Maar ik denk ook dat dit gewoon en sterk boek is. Zoals de titel eigenlijk al zegt beschrijft het boek hoe een nog jonge Hannibal uitgroeit tot een monster. Lecter is voor ons na het lezen van dit boek niet meer de sociopaat zoals hij dat vroeger was, maar een sociopaat met een verleden: Hannibal werd namelijk gevormd tot de moordenaar die hij nu in onze gedachten is, hij is niet zo geboren. En alhoewel het boek wat traag op gang komt, en in het begin nog wat van de hak op de tak springt, is het toch een uitstekend boek: als het verhaal dan eenmaal op gang is, blijft de vaart erin ook - en eenmaal over de heflt zit je in een bloedstollende wraaktocht. Is het boek zo simpel - wraak? Ja. Maar dit gaat geen moment vervelen. Het is een boek zoals we van Harris gewend zijn: een strakke thriller met geloofwaardige personages die tot staat zijn het verhaal pakkend te houden - en dan zijn vooral de relaties tussen deze personen van belang. Het boek is bloederiger dan zijn voorgangers (wellicht met het oog op de film) maar desalniettemin doet de dosis psychologie die Harris in zijn eerdere Lecter boeken stopte niet ten onder aan zijn voorgangers. En alhoewel het boek niet het niveau haalt van The Silence of the Lambs, zou ik iedereen willen aanraden dit boek te lezen: niet alleen de vaste Lecter fans, maar ook de lezers die nog bekend moeten raken met dit horroricoon.