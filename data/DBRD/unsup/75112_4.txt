In het voorwoord van de auteur lees je voor wie hij deze verhalen geschreven heeft en wat zijn beweegredenen waren.
Een bundel van negen verhalen, welke nieuwsgierige lezer kan zoiets laten liggen?
Vooral deze bundel, waarin eigenschappen van bepaalde genres te vinden zijn; zowel thriller, roman, het lugubere van horror, soms filosofisch maar steeds in een fantastische omlijsting met fantasie op de voorgrond. Meestal lekker spannend, maar soms ook heel romantisch.
Met een inhoud die ergens over gaat; het is niet uit de lucht gegrepen.

Uit 'De laatste proef'
'Ooit was hij iemand met een naam geweest! Maar wat was dat, iemand? En wat was een naam eigenlijk?'
Ook dit is een prachtig verhaal; iets om over na te denken.

Bovendien was ik blij verrast over een onverwachte twist op het einde, zoals in het verhaal met de titel 'Tar'.

Deze bundel leent zich uitstekend om tijdens een reis een verhaal uit te lezen, of ieder avond voor het slapen gaan zo'n juweeltje tot je nemen en daar verder van te genieten in je droom.
Kortom; dit is een verhalenbundel met negen korte verhalen niet uitsluitend voor fantasyliefhebbers, maar zeker ook geschikt voor een groter publiek van uiteenlopende leeftijden.
Graag gelezen!