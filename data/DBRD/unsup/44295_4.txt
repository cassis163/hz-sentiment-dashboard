Ik heb een nieuwe auteur aan mijn lijstje favorieten toegevoegd.
het eerste boek van Steve Berry waarin zijn held, hoofdpersoon Cotton Malone optreedt. Ben je fan van Dan Brown en A.M. Dean? Dan kom je zeker aan je trekken.
Het is een mix van historie, spanning, religie en liefde.
Dieven hebben het voorzien op een dagboek waarin een onderzoek naar de verdwenen schatten van de Tempeliers is opgetekend. Voor de Kerk blijkt het van levensbelang dat de mythe van de Wederopstanding blijft bestaan. Cotton Malone en een vriendin belanden bij een ruïne van een kerk in de Pyreneeën, doch zij zijn niet de enigen die op zoek zijn naar de schat.
Voor mij zijn dit magische boeken waar ik zeker wil inkruipen en mee op tocht wil.