Na het mooie eerste verhaal over Maia, vroeg ik mij af of ze het tweede boek ook nog boeiend kon houden. Dat is haar zeker gelukt. Dit keer neemt Lucinda je mee met Ally, de tweede zuster en duik je in de geschiedenis van muzikale Leipzig en zijn componisten. Wederom zeer prettig geschreven en je verveelt je geen moment. Je hoort de klanken door het boek heen. Het boek voert je naar Duitsland en Noorwegen met zijn succesvolle muzikale voorouderen. Knap om weer bijna 500 boeiende bladzijden te schrijven. Het derde boek gaat over Star en ik begin vandaag met lezen.