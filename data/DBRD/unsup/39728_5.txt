Ik las het kleine, dunne boekje "Onzichtbaar", wat Sandra J.Paul heeft geschreven voor opbrengst van de Rode Neuzendag in België, ten voordele van scholen zodat die kunnen zeggen : “wij geven leerlingen met psychische problemen alle kansen” .

Het verhaal gaat over Kato, die nadat ze op een nieuwe school komt als nieuweling, in het geniep gepest wordt.
Zijzelf weet niet hoe ze er mee moet omgaan, haar leerkrachten ook niet, de leerlingen doen stilletjes maar wreed verder en haar ouders weten van niets.
Naderhand kom je te weten dat de auteur Sandra, ook zelf "een Kato" was...

Kort en beknopt verhaal, maar oh zo pakkend. Het gaat als een mes door je hart. Het zal je kind maar wezen... (of het zal jezelf maar zijn)

Ik hoop dat vele kinderen dit boekje kunnen lezen, dat het lectuur op school wordt en dat ze samen met een leerkracht dit in de klas kunnen bespreken.
Want ook al is pesten van alle tijden, het zou echt volledig uitgeroeid moeten worden.

Dank je Sandra, voor dit eerlijke verhaal.