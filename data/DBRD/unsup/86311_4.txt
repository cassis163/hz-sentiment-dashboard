Wanneer leerlingen op ardennenkamp gaan zijn ze er al gauw over uit : Meneer de Beuker moet terug gepakt worden, voor wat hij Kai de broer van Robin heeft aangedaan. Ze bedenken een goed doordacht plan en voeren die uit, maar al snel begint bij Robin haar geweten zijn werk te doen. Wanneer Meneer de Beuker niet terug komt op het kamp gaat ze op onderzoek uit. Wat word gevolgd door ontzettend veel onverklaarbare gebeurtenissen en raadsels. Robin zet haar verlegen zelf aan de kant en gaat steeds verder en verder het mysterie in.

Wat een ontzettend goede thriller was dit. Het bleef tot het laatste moment spannend wie overal achter zat, wanneer je steeds een vermoeden had, werd dat weer snel teniet gedaan. Ik heb een aantal keer echt kippenvel momenten gehad. Ik vind dit ontzettend knap voor een jeugdthriller. Het is makkelijk geschreven vaak ook lekker te lezen door korte zinnen. Het verhaal pakt je gelijk vanaf het begin als je "onderste boven" hoofdstukken leest, wat gedachte zijn van iemand in het verhaal.
Een leuke toevoeging zijn ook de plantachtige en vleermuisachtige tekeningen bij ieder begin van een hoofdstuk.

Een jeugdthriller? Cis Meijer heeft in mijn ogen een volwaardige thriller geschreven die veel (volwassen) thriller-liefhebbers kippenvel kan bezorgen!
**** 4 verdiende sterren