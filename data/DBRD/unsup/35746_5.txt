Dit aangrijpende, ontroerende boek heb ik in één adem uitgelezen.

Er zijn twee verhaallijnen. De eerste belicht de andere kant van de Tweede wereldoorlog. Het leven van de gewone burger in Duitsland in die tijd, de Jodenvervolging daar, het keiharde Lebensbornprogramma. Het verhaal laat zien hoeveel pijn en moeite het de mensen gekost heeft om dit alles te overleven.De andere kant van het verhaal speelt zich zestig jaar later af in Texas, wanneer een journaliste een na de oorlog uit Duitsland naar de VS geëmigreerde vrouw interviewt over haar leven in Duitsland tijdens de oorlogsjaren.

Voor wie graag boeken als "Haar naam is Sarah" of "Het familieportret" leest is dit boek een echte aanrader.