In het radioprogramma “Spijkers met koppen” had ik een erg leuk interview met Martine van Rooijen gehoord: https://www.nporadio2.nl/spijkersmetkoppen/gemist/video/9758/vreselijke-vriendinnen
Uit de titel begreep ik dat het boek vooral over haar moeder zou gaan. Voor een klein deel is dat ook zo, maar het merendeel van het boek gaat over de ontwikkeling van het vrouwenhuis in Groningen. Dat was overigens ook erg leuk om te lezen. Zelf ben ik nooit betrokken geweest bij dergelijke vrouwengroepen, maar de tijd ken ik wel en de gesprekken gingen ook zeer zeker over actiegroepen als Paarse lente, vrouwen in de bijstand, Fort-groepen, Vos-groepen enz. Eindeloos vergaderen met veel roken en veel wijn. Deze groepen hebben hard gestreden voor de emancipatie, vaak ook heel shockerend, maar dat leverde leuke discussies op. Voor alle vrouwen die in de jaren ‘50 van de vorige eeuw geboren zijn, is het een erg leuk boek om te lezen.