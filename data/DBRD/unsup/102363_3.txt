We hebben er een geitje bij is het Prentenboek van het Jaar 2016 en staat centraal tijdens de Nationale Voorleesdagen. Het verhaal gaat over Mik die naar de kinderboerderij gaat. Daar is een geitje geboren. Op zijn weg naar de stal waar het geitje ligt, roepen alle dieren naar Mik dat ze zo blij zijn dat er een geitje bij is. De zin "we hebben er een geitje bij", zullen peuters eindeloos willen herhalen.Leuk!
Zeer geschikt verhaal om voor te lezen aan peuters.Op elke twee naast elkaar liggende pagina's staan twee regels tekst die rijmen. Op de prenten is veel te zien om te bespreken.
Tevens beschikbaar is een vingerpopje van het geitje.