Dit laatste boek uit de serie vond ik toch iets minder. Toen ik het dichtsloeg bedacht ik me dat ik in geen tijden zo'n treurig en heftig boek heb gelezen. Ik vind dit derde deel echt geen kinderboek. Het is allemaal erg psychologisch en beschreven vanuit een politiek oogpunt. Waar ik de eerste twee delen nog als redelijk onschuldig en 'luchtig' kon zien, vond ik dit deel eigenlijk vrij gruwelijk. Ik kan het niet goed omschrijven, maar ik weet wel dat ik dit boek niet snel vergeet.