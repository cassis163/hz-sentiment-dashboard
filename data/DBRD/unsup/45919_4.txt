Mijn volledige recensie is terug te vinden op:
https://www.linda-linea-recta.nl/chateau-de-provence/

Als fan van Ik Vertrek kom je met Chateau de Provence goed aan je trekken. Ook als niet fan zit je goed. Je wordt vanaf de eerste bladzijde razendsnel het verhaal ingetrokken (ik in ieder geval wel) en als echte francofiel voelde ik me als snel thuis, mede door de prachtige cover.

Het verhaal wordt verteld vanuit een hij/zij perspectief en de hoofdpersonen zijn Julia en haar man Luuc. De verhuizing naar de Provence lijkt het laatste redmiddel voor hun huwelijk. Luuk houdt van de vrouwtjes en Julia lijkt het allemaal te accepteren.

*Weet je nog welke droom wij hadden? Wat denk je zou jij die stap durven zetten?
Het roer om? Bedoel je dat?*

*In hun huwelijk was al een tijdje geen plaats meer voor vrolijkheid en al helemaal niet voor enig lichamelijk vertier.*

Zonder overleg met Julia, en zonder goed naar de kleine lettertjes gekeken te hebben, koopt Luuc een chateau.
Maar of dat een succes word? Zowel Luuc als Julia hebben hun geheimen.

*Toen zijn bod geaccepteerd werd, begon hij hem te knijpen.
Toch bleef hij positief: ze gingen het maken! De olijfolie van de boomgaard zou direct inkomen geven, of in ieder geval voldoende geld om een deel van de verbouwing te kunnen betalen
Tot hij opnieuw het contract doorlas. Toen pas wist hij dat ze in gigantische problemen zaten.*

Ze proberen beiden om er het beste van te maken â€¦. Alhoewel? Als er vervolgens ook nog een lichaam in het kasteel gevonden wordt, zijn de rapen gaar. Vanaf de eerste pagina lijkt er een vreemde sfeer te heersen, en deze wordt steeds grimmiger. De hamvraag is dan ook: wie heeft de moord gepleegd? Gaan ze het nog samen redden?