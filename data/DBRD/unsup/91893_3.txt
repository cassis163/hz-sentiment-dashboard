Ten westen van de vrijheid van Thomas Engstrom is het eerste deel in een serie van 4 boeken over Ludwig Licht. Een thriller met voldoende spanning en actie. Ik moet wel eerlijk bekennen dat het bij mij even duurde voor ik echt lekker in het verhaal zat. Teveel namen, teveel personages waardoor het in het begin wat rommelig op mij overkwam. Eenmaal gewend las het boek vlot en makkelijk door. Het is geen ingewikkeld boek qua verhaal. Alhoewel er hier en daar wat ‘makkelijke oplossingen’ zijn gevonden voor problemen, ben ik toch wel heel benieuwd naar het vervolg op dit boek.