Zwarte Zwaan gaat over het meisje Rifka dat zichzelf beschouwt als het slimste en beste meisje van de hele wereld. Alles wat Rifka zegt is waar en als je ook maar tegen haar durft in te gaan wordt dat hard afgestraft. Rifka's beste vriendin is het meisje Duveke. Duveke mag Rifka heel erg, alleen is soms ook een beetje bang van haar, door Rifka's dwingende en dreigende manier van spreken. Rifka houdt ervan plannetjes te bedenken en ook nu heeft ze weer een plan bedacht. Ze wil haar eigen begrafenis bijwonen. Het is een waterdicht plan en niets kan mis gaan, toch?

Het boek is opgedeeld in drie delen: Voor, Na en Tijdens. Elk deel wordt vanuit een ander perspectief verteld.

Deze opbouw is heel intressant, want in het Voor-deel lees hoe het plan van Rifka en Duveke tot stand komt. In dit gedeelte ligt het perspectief bij Duveke en kom je te weten hoe zij over Rifka, het plan en andere dingen die haar bezighouden denkt. Duveke is een lief en onzeker meisje. Ze heeft soms last van angstgevoelens die ze 'Het Gevoel' noemt, dan is ze bang voor de grote donkere leegte van het leven. Niemand begrijpt haar dan, behalve haar grote broer Olivier. Hij troostte Duveke vroeger altijd, waardoor zij een hele sterke broer-zus band hebben. Duveke vindt Rifka's idee maar gevaarlijk en denkt dat het toch niet gaat werken, want hoelang moet Rifka zich wel niet verstoppen voor de mensen uit het dorp denken dat ze echt dood is en ze een begrafenis voor haar organiseren? Maar Duveke moet het plan doorzetten, want anders krijgt ze met Rifka te maken. Maar is het plan wel zo waterdicht?

Na het Voor-deel volgt het Na-deel. Deze opbouw is heel interessant, want je leest dingen die ergens mee te maken hebben, maar je weet niet op welke manier en hoe. Het maakt je nieuwsgierig naar het Tijdens-deel, hoe sommige dingen zo hebben kunnen lopen en of je vermoedens wel kloppen. Het Tijdens-deel is geschreven vanuit het perspectief van Olivier, de grote broer van Duveke. Je leest hier afwisselend de toekomst en flash-backs terug die je herkent uit het Voor-deel en later uit het Na-deel. Het is ook interessant om deze gebeurtenissen vanuit Olivier te zien, want daardoor krijg je een groter totaal overzicht, waardoor alles duidelijker wordt. Verder ga je de broer-zus band tussen Olivier en Duveke beter begrijpen en dat is belangrijk voor het verhaal...

Het Tijdens-gedeelte is het spannendste deel waarin alles gebeurt waar je het hele boek op zit te wachten. Het is geschreven in de je-vorm, maar uit de context kun je opmaken dat Rifka het personage is waarvan je de gedachtes leest. Je leest sommige dingen terug die in het Voor-deel en het Na-deel vanuit de andere perspectieven zijn geschreven en omdat je dan de gedachten van Duveke en Olivier kent ga je anders tegen Rifka aankijken. Tijdens het lezen vroeg ik me soms af waarom Rifka dacht zoals ze dacht, want sommige dingen waren heel onlogisch en raar. Toen ik dat las, begreep ik wel beter waarom ze in de andere delen op bepaalde manieren reageerde. In het Tijdens-deel gebeurt heel veel en zijn er veel onverwachte plotwendingen. Het verhaal blijft de hele tijd spannend doordat de grootste open plek pas op het laatst wordt beantwoord.

Zwarte Zwaan is z√≥ goed doordacht! Over elk dialoog en elke zin is soms wel vanuit drie perspectieven nagedacht, waardoor alles heel compleet is en precies om z'n plaats valt. Gideon Samson heeft met Zwarte Zwaan een echt mooi jeugdliteratuur boek geschreven. Alles hangt met elkaar samen en als je alles gaat analyseren begrijp je hoe zorgvuldig over alles is nagedacht. Bijvoorbeeld de titel: Zwarte Zwaan. Er zijn verschillende verwijzingen en pas op het laatst kun je de laatste link leggen, waardoor de titel helemaal duidelijk wordt. Ik vind het zo mooi als je zo'n geheime linkjes hebt en dat je na een tijdje erachter komt hoe die linkjes bedoeld zijn. Het is een soort grote puzzel die je moet oplossen tijdens het lezen en dat vind ik echt geweldig!
Het boek kan best heftig zijn voor de doelgroep waarvoor het eigenlijk bedoeld is (volgens mij 12-15 jaar), maar omdat ik al wat ouder ben vond ik het wel meevallen. Het is zo'n goed geschreven en fijn leesbaar boek! Kortom vind ik Zwarte Zwaan een echte aanrader!