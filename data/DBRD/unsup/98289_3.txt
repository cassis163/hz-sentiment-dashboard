Ik heb dit boek gelezen via een anonieme vooruitlees-actie van Ambo Anthos. Het boek begon als een romantisch verhaal. De hoofdpersoon Rachel heeft psychische problemen en haar man probeert haar daar zoveel mogelijk in te steunen. Het verhaal wordt pas spannend, op het moment dat Rachel ontdekt dat haar man niet is wie hij zegt te zijn. Ze gaat op onderzoek uit en zo wordt het toch nog spannend. Het einde van het boek vond ik teleurstellend. Dit was mijn eerste kennismaking met deze auteur, Dennis Lehane, ik ben nog niet heel enthousiast geworden over zijn schrijfstijl en weet niet of ik vaker een boek van hem ga lezen.