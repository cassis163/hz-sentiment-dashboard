Een aangrijpend verhaal over mishandeling en misbruik binnen een gezin. Door de flashbacks krijg je een goed idee van wat Saskia allemaal heeft meegemaakt als klein meisje. Nu is ze 14 jaar en probeert ze los te komen van haar verleden en verandert ze langzaam in iemand die geen slachtoffer is.
Wat haar stiefvader haar heeft aangedaan is vreselijk om te lezen, maar ook het feit dat haar moeder niet heeft geholpen en dat Saskia in het kindertehuis verder moet opgroeien.
Dat het verhaal is gebaseerd op waargebeurde feiten maakt het verhaal des te heftiger, maar ook krachtiger. Ik ben erg benieuwd naar de vervolgdelen.