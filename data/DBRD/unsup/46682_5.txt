Vrij spel- Linda Jansma.

Emma, een vijftien jarig meisje, wordt op een beestachtige wijze verkracht door een groep jeugdbendeleden. Als na een aantal maanden een bendelid tijdens een confrontatie met de politie wordt doodgeschoten, wordt er al snel geconcludeerd dat politieagent Nick, de vader van Emma, geschoten heeft uit woede. De jeugdbende de Almighty Saints, laat dit niet over hun kant gaan en zinnen op wraak.

Vrij spel is al weer de zesde thriller van Linda Jansma. Ook in deze thriller weet Linda in de huid te kruipen van daders, slachtoffers en betrokkenen en dit op een verbluffende en realistische manier in het verhaal te verwerken. Je wordt als lezer bij de strot gegrepen en voortdurende spanning beneemt je de adem. Allerlei emoties van verbijstering, afschuw, ongeloof, leed, verdriet, boosheid en woede passeren de revue. Linda heeft weer gepresteerd waar ze een kei in is: namelijk een spannende, aangrijpende thriller te schrijven met maatschappelijk actuele themaâ€™s die je raakt tot in je ziel. Vrij spel krijgt van mij dan ook een dikke 5 *****.