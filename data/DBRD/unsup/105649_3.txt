Na ruim 3 jaar heb ik opnieuw kennis gemaakt met Will Trent. Na al die tijd kwamen alle personages heel bekend over en dus totaal geen probleem om het verhaal te begrijpen.
Ik vind dit boek zeker niet één van de beste uit de reeksen Grant County en Will Trent. Het begint veelbelovend - in de 1ste hoofdstukken spelen vooral Will Trent en Sara Linton en het rechercheteam een hoofdrol.
In het 2de deel komt Angie opnieuw op de voorgrond en dan vind ik dat het verhaal wat afbrokkelt. We maken kennis met vrij veel nieuwe personages in een recordtempo, wat soms moeilijk te volgen is.
Zoals bij veel andere boeken uit de reeks, versmelten de 2 verhaallijnen zich. Het einde vind ik zelfs een beetje langdradig.
Maar al bij al was ik toch blij om nog eens iets van Karin Slaughter te lezen met Will Trent en Sara Linton als voornaamste personages.