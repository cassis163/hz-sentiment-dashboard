Na de verhuizing naar Oak Knoll merkt Lauren op dat de verdachte van de verdwijning van haar dochter Leslie zich inmiddels ook heeft gevestigd in het stadje, het gevolg is dan ook een kat en muis spelletje tussen slachtoffers en vermoedelijke dader. Lauren krijgt hierbij hulp van rechercheur Mendez en Anne die we al kennen uit de vorige delen van de serie. De personages zijn goed beschreven waardoor je jezelf goed in kan leven in het verhaal. De meeste aandacht gaat in dit deel uit naar Lauren, haar dochter, de dader en rechercheur Mendez, de andere bewoners van Oak Knoll blijven in dit deel wat op de achtergrond. Klein beetje jammer want we hadden natuurlijk graag meer willen weten over Anne en Vince. Anne en Vince krijgen nu een klein rolletje.
De schrijfstijl is erg prettig, Tami weet hoe ze een verhaal moet vertellen en de aandacht van de lezer vast moet houden. Haar schrijfstijl is simpel en begrijpelijk zodat je je aandacht op het verhaal kan richten.
De plot zit goed in elkaar. De diverse wendingen zetten je regelmatig op het verkeerde been. Niets is wat het lijkt. Een spannende ontknoping laat je nog even genieten van het verhaal. Toch is dit niet de beste uit de serie, maar de moeite waard om gelezen te worden en onmisbaar in de serie.

Ik geef hem 3 sterren.