Het verhaal wordt verteld vanuit Eddyâ€™s oogpunt en speelt zich af in 1986 en in 2016. Samen met Hoppo, Nicky, Fat Gav en Mickey vormt hij een hechte vriendengroep.
Gedurende de zomer van 1986 ontmoet hij Meneer Halloran, die hij al snel de Krijtman noemt, gebeurt er een verschrikkelijk ongeluk op de kermis, geven ze elkaar geheime boodschappen door met krijt symbolen op tegels te tekenen en vinden ze een dood meisje in het bos.
In 2016 komt Eddy er stap voor stap achter, wat er daadwerkelijk is gebeurd met het dode meisje in het bos. Hij ontvangt post en nog vreemder, de krijtmannetjes komen weer terug in zijn leven!

Het verhaal is goed te volgen, maar er gebeuren te veel dingen in het boek. Misschien is het de achterliggende gedachte van de auteur om de lezer op het verkeerde been te zetten, maar dit komt bij mij niet aan. De verschillende bijzaken maakt het voor mij eerder chaotisch. Ik was echter wel benieuwd naar de dader en kon het boek niet wegleggen. Daarnaast is dit boek een originele thriller en heeft het verrassende plot.