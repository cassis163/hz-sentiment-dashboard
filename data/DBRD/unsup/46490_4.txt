Om dit verhaal in tien luttele weken te schrijven, moet je uit het juiste hout gesneden zijn. Philip Le Bon slaagde hier wonderwel in. Hij bewijst dat hij het vakjargon van het veiligheidswereldje beheerst en laat de personages uit de serie meer body krijgen. Voeg daarbij wat humor, enkele woordspelingen en sneren naar de politieke wereld en je krijgt een spannende cocktail - die duidelijk naar meer smaakt - voorgeschoteld.