In het 4e deel rondom Christian Grey bekijken we het vanuit zijn perspectief.
In eerste instantie heeft hij maar een missie: Een nieuwe onderdanige vinden. Maar dan loopt hij Ana tegen het lijf, een onhandig, maar charmante jonge vrouw die direct iets doet oplaaien in hem. Maar, is zij geschikt en bereid om zijn duistere wereld te betreden?

Aangezien ik alle vorige delen gelezen heb, kon deze niet achter blijven. Het boek leest, zoals de voorgaande, ook weer gemakkelijk weg en de cover beviel me. Echter had ik na ongeveer 100 pagina's in het boek heel erg een Been There Done That gevoel. Dit heb ik al gelezen, alleen vanuit een ander perspectief. Ik weet het nu wel, was vaak mijn gedachte als ik weer een hoofdstuk uit had.

Naar mijn mening is dit boek totaal geen aanvulling op de bestaande reeks. Ik denk dat E.L. James had moeten stoppen op HAAR hoogtepunt.