Tussen alle thrillers en romans door is dit boek een welkome verademing. Wat prachtig geschreven en knap gedaan, dat je zo een stuk geschiedenis vol met mythologische figuren zoveel menselijkheid mee kunt geven te geven. Ondanks de zeer goede vertaling is het boek in het Engels op zijn best, de dichterlijke zinnen, die nergens overdreven zijn, komen dan beter naar voren.
Door de toegankelijkheid is het boek voor iedereen leesbaar, het is een roman met achterin een zeer duidelijke namenlijst van de goden, stervelingen en monsters waardoor het ook erg overzichtelijk blijft.

Het eerste boek van deze schrijfster, 'Een 'lied voor Achilles' is bekroond met de 'Orange Prize'
Dit verhaal is bijna nog indrukwekkender. Het is een oud verhaal gegoten in een nieuw jasje, niet gemoderniseerd maar wel sprankelend en betoverend verteld. Het verhaal is ook zeer actueel en laat zien dat de geschiedenis op vele manieren her te beleven is en de wijsheid van toen bruikbaar is in net leven van nu. Niet geliefd te zijn door afwijkend gedrag en je toch je eigen plek te kunnen creÃ«ren is voor iedereen wel herkenbaar.
Toch mist er hier en daar een bepaalde uitleg voor de keuze die de hoofdpersoon Circe maakt en geeft Miller soms een eigen draai aan het verhaal waardoor de historische feiten niet helemaal kloppen maar dat doet geen afbreuk aan het verhaal en het is aan de lezer zelf om zich eventueel verder te verdiepen in deze geschiedenis. De groei die Circe doormaakt en de vorming van haar karakter worden goed weergegeven. Dat geldt overigens voor alle figuren in het verhaal. Ze zijn allemaal geloofwaardig en de emoties zijn voelbaar. Het boek heeft verrassend weinig dialogen maar wordt nergens saai en blijft boeien tot de laatste bladzijde. Het is te hopen dat Madeline Miller zich zeer binnenkort opnieuw gaat verdiepen in de Godenwereld.