Enorm genoten van dit boek! Old Filth, Teddy, Sir Edward Feathers, Eddy, Fevvers … is een man die je als lezer in je hart sluit.

Jane Gardam schrijft ontzettend mooi en ingetogen – vaak ook grappig en met veel oog voor details.

Af en toe maakt het verhaal weliswaar een vreemde bocht of een verhaallijn wordt niet echt uitgewerkt ( vandaar 4 en geen 5 sterren) maar kleine inconsequenties vergeef je de schrijfster snel omdat zij je toch zodanig weet te boeien dat het verhaal echt verslavend werkt. Ik kon het boek in ieder geval zeer moeilijk wegleggen en ben nu zeer benieuwd naar de twee overige delen van deze trilogie.

Zalige literatuur!