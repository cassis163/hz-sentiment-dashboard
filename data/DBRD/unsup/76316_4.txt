Dit is het laatste en tevens mooiste deel van de serie over de Cedar circle buurvrouwen. Een mooie emotionele afsluiter van een serie waar het geloof sterk aanwezig is. Soms overdreven naar mijn idee, zoals bijvoorbeeld in dit deel naar voren komt dat de man in een gezin degene is die bepaalt en de uiteindelijke beslissing neemt. Een vrouw behoort daar dan achter te staan. Niet echt van deze tijd, vind ik. Toch heb ik wel van de boeken genoten en wil ik ze ook aanraden aan vrouwen die graag romans lezen en geen moeite hebben met het geloof wat in deze boeken speelt. Het is mooi vlot geschreven en je leeft helemaal mee met de personages.