Eindelijk eens een hoofdpersoon, die niet blond is met maatje 36, en ’s morgens “even” 15 km gaat hardlopen en vervolgens alles ook nog oplost.

Emma heeft obesitas. Ze mag meedoen met een pilot van een behandeling die begint met 6 weken trainen en diëten op het Griekse eiland Chios, samen met 7 andere kandidaten, begeleidt door een psychologe, een arts, een diëtiste en een sportinstructeur.
Ze beginnen vol goede moed, maar al snel blijken er meerdere personen rond te lopen met een ‘verleden’. Als een van de kandidaten dood wordt aangetroffen is het duidelijk dat deze tijd op Chios heel anders gaat verlopen dan verwacht.

Een lekker vlot geschreven verhaal, de personen zijn goed weergegeven, evenals het eeuwige gevecht tegen de kilo’s. Ook het thema pesten wordt niet overgeslagen. Daarbij een hoop verdachte personen en een spannende ontknoping. Leuk verrassend boek.