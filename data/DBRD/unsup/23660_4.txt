Het verhaal van dit boek speelt zich af in twee verschillende tijden, het jaar 1972/73 en het jaar 2013. Het gaat over Olga ( 1972/73 ) en Cassandra (2013 ) en hun beide levens. Uiteindelijk blijken deze levens met elkaar verbonden door een huis. Cassandra neemt in 2013 haar intrek in een huis waar in 1973 een nogal gruwelijke moord gepleegd is. In het huis gebeuren vreemde dingen en daardoor gaat Cassandra op zoek naar de verhalen uit het verleden. Tijdens deze zoektocht schakelt de schrijfster steeds terug naar het jaar 1972/73 waarin we kennis maken met Olga. Olga blijkt een nogal complexe jonge vrouw te zijn die op zoek is naar het ideale huisje boompje beestje en heeft daar heel veel voor over. Het verhaal gaat over verslavingen, ideaalbeelden, geluk en liefde en de zoektocht ernaar. De uiteindelijke climax van het verhaal is zeer verrassend en geweldig mooi uitgewerkt. Als je eenmaal begonnen bent in dit boek dan kun je het niet meer wegleggen, en zelfs als je het uit hebt blijf je er nog over nadenken. Ik heb het uit, en inmiddels ligt mijn exemplaar bij mijn moeder en zus op de stapel om gelezen te worden.