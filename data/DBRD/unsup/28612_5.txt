Wachten op Bojangles

Samenvatting:
Ze leven als in een elfensprookje: een jongen met zijn ouders in een gigantisch Parijs appartement. Feesten, diners, muziek, en rare huisdieren zoals de loslopende kraanvogel horen erbij en ze leven alsof de buitenwereld niet bestaat. Naar school gaan, had voor de jongen geen zin meer, dus kreeg hij thuis onderwijs van zijn ouders. De motor van dit sprookjesleven is zijn moeder, voor wie het gekste nog niet gek genoeg is. En zijn vader zorgt ervoor dat alles wat zij bedenkt werkelijkheid wordt. Hij is helemaal in de ban van haar liefde. En zorgt ervoor dat alles op rolletjes loopt.

Het is thuis een gekke boel, ze vieren veel feesten voor vele gasten. Waarbij de kraanvogel heerlijk meedoet. De Senator , oftewel “Het Zwijn” genoemd is vriend van de familie, en ze beleven met hem gekke avonturen, met name in huis vakantieverblijf.

Het gezin danst graag op ‘Mr. Bojangles’ van Nina Simone, een lied dat voor het jongetje precies is als zijn moeder, intens vrolijk en even intens droevig tegelijk. Het is thuis een feest van jewelste, Moeder vind alles goed. En feestjes vieren ze bij de vleet. Ze spreken elkaar aan met “u”, en elke dag heeft de moeder wel een andere naam. Elke dag wordt mooier gemaakt door verzonnen verhalen, waarbij moeder dan serieus luistert en dit allemaal prachtig vindt. Alles vind ze prachtig, tot ze na een bijzondere gebeurtenis lijkt te veranderen. Vader en zoon blijven er alles aan doen, om het haar naar de zin te maken.. ..en dit leidt tot bijzondere situaties!

{ Sommige mensen worden nooit gek. …Wat een stomvervelend n leven moeten zij leiden.. ~Charles Bukowski}.

Het prachtige boek “Wachten op Bojangles” is met plezier gelezen. In mooie woorden, prachtige metaforen en mooie zinnen wordt hier een verhaal verteld van een jongen die alles mag. Het leven is een feest en enig begrip vanuit school hoeven ze niet te verwachten. Er is geen match, dus halen ze de jongen van school.

{ “Mijn zoon is een erudiete nachtvogel, die het woordenboek al drie keer helemaal heeft gelezen , en u wilt hem omtoveren tot een met smeerolie besmeurde meeuw, die zich moet zien los te worstelen uit een olievlek van verveling! Dat is precies de reden dat hij alleen ‘s-middag s aar school gaat.”}

Thuis leren ze hem allerlei zaken uit het leven, en genieten er ook met volle teugen van.
Het leven is een groot feest voor de jongen. Het boek begint zo vrolijk, met grappige stukken, maar daar komt een kentering in. De jongen vertelt hierover en de vader vertelt door middel van zijn memoires. Voor de moeder is niks te gek. En vader vertelt mooie verhalen. .en komt daardoor overal mee weg.

Helaas gaat het leven niet altijd over rozen, en natuurlijk komt dit ook tot uiting in dit mooie boek van Olivier Boudeaut. Het is een boek met een lach en een traan. Met humor en tegenslag. Zeker aan het einde. Kan er geen kritiek puntje bij bedenken, alleen dat het schuin geschreven schrift voor mij onprettig leest.

Schrijver Olivier Boudeaut heeft hiermee een heel mooi boek neergezet. Olivier Bourdeaut is een schrijver Frans , geboren in 1980 in Nantes in de Loire-Atlantique.

Olivier Bourdeaut werd niet begrepen tijdens zijn studie, en koos snel voor zijn vrijheid., Dankzij het gebrek aan tv, leest hij veel en kon hij zijn creativiteit de vrijheid geven. Tien jaar lang is hij eerst makelaar in Nantes, en bij het verlies van zijn baan besluit hij om zich te wijden aan de literatuur.
Hij werkte twee jaar aan het schrijven van een eerste roman, donker, die vond geen uitgever. Terwijl hij woonde met zijn ouders in Spanje wijdde hij zich aan het schrijven, dit ging heel snel in wel zeven weken werd deze roman Bojangles . En werd een hit bij het publiek en ontving diverse prijzen. (Prix France Culture-Télérama in 2016 , de Grand Prix RTL-Lire in 2016 , de prijs Emmanuel Robles 2016 en de prijs Romeinse France Televisies in 2016.)

De elementen: De cover ziet er mooi uit: een dansend paar lijkt alleen oog voor elkaar te hebben. Ze gaan prachtig in elkaar op. De titel Heeft een verwijzing naar het lied van Nina Simone. En past zeker bij het verhaal. Het verhaal wordt verteld vanuit 2 perspectieven: vanuit vader George in schuine tekst en vanuit de jongen. Ieder vertelt zo zijn eigen versie van een gedeelte van de jeugd van de jongen, die geen naam heeft in het boek.

Wat nog meer opvalt is dat de moeder diverse namen heeft, bijna elke dag een andere. Dit heeft een goede reden..die je zelf mag lezen in het boek van de dansende malle en gekke familie. Het boek begint plots zonder diepgaande intro van de hoofdpersonen. Maar daarnaast is het een heel mooi boek geworden. De hoofdpersonen maken zeker wel een ontwikkeling door, zeker in het laatste stuk van het boek komt dit tot uiting.

Wat er ook gebeurt, er is begrip en respect en dit is prachtig!

De waardering:
Dit is het tweede boek, wat mij tot diepe ontroering heeft gebracht en krijgt daarom 5 sterren!

Originaliteit: 5
Verhaallijn: 5
plot/ Clou: 5
Einde: 5