In het begin vond ik het verhaal om eerlijk te zijn moeilijk om door te komen. De opbouw in de e-book en het soms missen van hoofdletters hielp hier niet aan mee. Het boek leek snel en kort van hak op tak te springen in het verhaal, en je mistte enigszins besef van tijd over hoe lang er nu tussen momenten zat en wat er was gebeurt. Tot er die klik komt in je hoofd. Dat moeizame, dat hak op tak, dat gebrek aan tijdsbesef, dit is exact hoe Seb de wereld, zijn wereld meemaakt. Op dat moment word alles heel logisch en komt er ook een bepaalde vaart in het verhaal.

De eerste helft was moeilijk te lezen, stoppen was een serieuze overweging, maar de tweede helft maakte het boek lezen toch de moeite waard. De ontknoping was verwacht en onverwacht tegelijk als je op de details let, wat moeilijk is want Seb ziet ze niet dus ze worden ondergesneeuwt in het verhaal maar toch zijn ze er wel. Dat moment aan het einde met de trampoline, zonder in detail te treden, maar het is zo duidelijk dat er een disconnect is tussen Sebs wereld en die van zijn ouders.

Het einde van het boek is erg open, maar dat doet de boek geen nadeel aan, het is exact zoals de wereld voor alle karakters is op dat moment, open. Bepaalde hoofdstukken worden wel afgesloten voor sommige karakters op dat moment, en zeker dingen die van belang zijn, maar toch is er genoeg open dat je met de vraag zit: Wat zal er nu verder gebeuren? Dit is voor jezelf om in te vullen, vermoed ik zo.

Ik hoop dat het boek zelf betere belettering heeft dan de ebook, en ik hoop dat er een goede hint staat op de kaft dat we dit boek vanuit Seb zijn wereld meemaken. Ik denk dat die klik vooraf gemaakt moet worden om er voor te zorgen dat mensen niet zo met het begin stoeien zoals ik en zo te zien vele anderen met mij hebben gedaan. 3 sterren, het hadden er 4 kunnen zijn of misschien wel 5 als het eerste deel zo goed was als de tweede.