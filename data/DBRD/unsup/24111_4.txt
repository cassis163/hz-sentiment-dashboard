Voor de Sterrenthriller leesclub (op Facebook) van Luitingh Sijthof mocht ik ''Het jachtseizoen'' lezen!

Carter Blake vindt mensen die niet gevonden willen worden en doet dat voor een prijs!
Hij heeft 3 regels:
1. De helft van het geld vooruit betalen en de andere helft als de klus geklaard is.
2. Hij doet alles op zijn eigen manier!
3. Hij werkt alleen!

Als een gevangenentransport in een hinderlaag rijdt en daarbij twee marshals, en een gevangene om het leven komen en een andere gevangene ontsnapt, dan roept de FBI de hulp in van Carter Blake.

De ontsnapte gevangene is niemand minder dan de ter dood veroordeelde Caleb Wardell.
Die ook wel ''De Chicago Sniper'' word genoemd.

Als Wardell willekeurig mensen doodschiet en het land doorkruist wordt er een klopjacht op touw gezet.
Zullen de FBI en Blake op tijd Wardell te pakken krijgen voordat hij nog meer slachtoffers maakt?

Het Jachtseizoen is het éérste deel in de serie over Carter Blake, geschreven door Mason Cross.
Het boek is verdeeld in circa 6 dagen, daarin weer verdeeld in korte hoofdstukken die elk zijn voorzien van een tijdstip.
Het is een leuke toevoeging omdat je ook kunt zien wie waar is op die tijd en je je nog beter in kunt leven.

Voor mijn gevoel kwam het verhaal wel wat traag op gang, vanaf circa pagina 150 merkte dat ik meer ingezogen werd in het verhaal en daarna begon het ook echt spannend te worden!

Ik kijk alvast uit naar het tweede deel in de serie!