De Duistere School staat dan wel als jeugdthriller bekend, maar zal evengoed een verhaal zijn dat volwassenen aanspreekt.
Een spannend boek over een school die uit het niets opduikt in het vredige Kraaidorp, na een grote storm die het dorp op zijn kop zet. De school blijkt een internaat te zijn waar alle kinderen uit Kraaidorp naartoe moeten, of ze nu willen of niet. En zodra ze daar eenmaal op zitten, worden ze vergeten door hun ouders.
De Duistere School brengt je terug naar je jeugd, naar een tijd waar je Kippenvel boeken in bed lag te lezen, niet in staat het boek opzij te leggen. Dat gevoel had ik hier ook.
Een meeslepend, spannend en degelijk verhaal, met talrijke mooie elementen die smeken om een vervolg. Ik hoop dan ook dat dit zal komen.