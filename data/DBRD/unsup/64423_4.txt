Anita interviewde haar familie om erachter te komen hoe het leven in een groot gezin is. Uiteindelijk werden er twee families ge√Ønterviewd. Alle kinderen van destijds herinnerden zich ongeveer hetzelfde: de straffen, hun maaltijden en de taken die ze moesten doen. Even voor hun jongere broers/zussen zorgen was bijvoorbeeld heel normaal. Als een van de kinderen een taak niet goed uitvoerden konden ze straf verwachten. Lijfstraffen waren in die tijd normaal en de kinderen vreesden de riem. Behalve slechte herinneringen hebben ze ook goede herinneringen. Sommige kinderen gingen bijvoorbeeld niet over de lijn en werden als lievelingetje beschouwd.

Anita Terpstra is geboren in 1974. Ze studeerde journalistiek en kunstgeschiedenis. Anita schreef een aantal thrillers. In 2009 kwam haar debut Nachtvlucht uit. Haar fascinatie voor de jeugd van haar ouders resulteerde in het boek Het Huis Vol.

Het huis vol is een boek met persoonlijke informatie over twee grote gezinnen. Naast de verhalen, die elk kind iets anders herinnert, staat er ook algemene informatie in. Eigenlijk is het een beetje te zien als een soort historisch boek over grote Nederlandse gezinnen. Elk kind heeft een eigen hoofdstuk en daarna volgt algemene informatie. Deze afwisseling kan voor een ieder die hier niet van houdt als vervelend worden beschouwd. De schrijfstijl leest heerlijk weg, al is het idee van een lang krantenartikel niet helemaal uit het hoofd te zetten. Toch is dit een onmisbaar boek voor elk persoon. Wie wil er niet meer over grote naoorlogse gezinnen te weten komen?