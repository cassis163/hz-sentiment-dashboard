In het stadje Oak Hall wordt het lichaam gevonden van Marissa Fordham, een alleenstaande moeder met een kind van vier, Haylee.
Marissa blijkt gruwelijk aan haar einde te zijn gekomen, haar dochtertje was de enige getuige van de moord.
Maar het kind is zo getraumatiseerd dat het onmogelijk blijkt haar te verhoren.
Het enige dat ze kwijt wil is dat papa mama pijn heeft gedaan.
Met dat gegeven kan de politie niets, omdat Marissa in haar leven heel veel vriendjes heeft gehad, die door Haylee allemaal papa genoemd werden.
Tijdens de speurtocht naar de moordenaar blijkt dat Marissa een groot geheim met zich meedroeg.
Dit geheim leidt uiteindelijk naar de moordenaar.

Het boek is vlot geschreven en leest - mede door de korte hoofdstukken - als een trein.
De spanning wordt gedurende het verhaal flink opgebouwd en leidt de lezer naar een onverwachte ontknoping.

Ik heb het boek met plezier gelezen en waardeer het met 4 sterren.