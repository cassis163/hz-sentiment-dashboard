Didier is een huisman, hij zorgt voor de kinderen, het huishouden en is de steun en toeverlaat voor Dorien, zijn vrouw en belangrijk politica. Ze zijn een doodnormaal gezin. Maar dat is niet altijd zo geweest. In het verleden heeft Didier met een vriendengroep veelvuldig aan de drugs gezeten en in die tijd heeft hij met zijn vrienden ene lijst opgesteld met krankzinnige ideeën. Niemand had ooit kunnen bedenken dat vele jaren later een gestoord persoon het krankzinnige idee heeft gekregen om de dingen op die lijst uit te gaan voeren…De gebeurtenissen komen Didier angstaanjagend bekend voor, maar hij weet niet alles meer uit die tijd. Als zijn vroegere beste vriend Wouter ineens voor hem staat, begint het allemaal weer te dagen… Wie is die gestoorde persoon die deze dingen uitvoer en hoe komt hij aan de lijst? Die is destijds opgesteld door hun andere vriend Dirk, maar die is er niet meer.. Kunnen ze deze figuur opsporen voor er erge dingen gaan gebeuren?
De belangrijkste personen uit het verhaal zijn Didier en Dorien. Hun karakters worden zeer uitgebreid beschreven, waardoor je je goed in hen kan inleven. Dorien lijkt een harde politica, die niet vies is van seks maar ze heeft ook een zachte, menselijke kant. Dat komt vooral aan het eind van het verhaal naar voren. Ik mag haar wel. Didier is een brave huisvader, die voor zijn vrouw en kinderen alles doet, maar hij heeft een ruig verleden. De schrijver heeft dit goed weten te beschrijven, waardoor je Didier ’s verleden wel kan begrijpen. Ik vind hem ook een menselijk persoon, ondanks zijn verleden.
Ook de andere karakters worden goed beschreven.
Het verhaal leest vlot , in het begin gaat het vooral over Dorien en Didier als gezin. Pas als er iets van de Lijst gebeurt, is er meteen spanning te voelen. Je moet weten wie die persoon is die deze dingen doet en vooral waarom? Hoe komt hij aan de Lijst? Wat wil hij bereiken?
De opbouw naar het plot is goed, het eind is niet voorspelbaar maar voor mij niet af. Ik mis iets. Het lijkt alsof er nog een deel gaat komen, waarin alsnog de rest van de vragen die je hebt beantwoord worden.