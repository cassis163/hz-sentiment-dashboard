'24 Dagen' is een meeslepende thriller die je moeilijk kunt wegleggen. Het is een boek dat me doet denken aan één van Stephen King. Te veel in detail treden is niet mogelijk wegens een te grote kans op spoilers.

Arthur Costello erft van zijn vader een vuurtoren op voorwaarde dat hij de deur van de kelder nooit opent. De vorige bewoners van de vuurtoren zijn allemaal plotseling verdwenen. Arthur gaat toch de kelder in en opeens is hij in een andere tijd en in New York.
Arthur zal 24 keer verdwijnen, 24 jaar lang.

Arthur vindt ook zijn 'verdwenen' grootvader terug. Hij heeft net hetzelfde gedaan als hem en weet wat Arthur nog te wachten staat. Hij wil hem hiervoor waarschuwen en probeert hem te helpen waar hij kan.
Arthur ontmoet ook Lisa, de liefde van zijn leven. Maar kan je wel een liefde hebben als je altijd weer verdwijnt. Toch gaan ze samen de strijd aan tegen 'de tijd'.

Het concept is goed uitgewerkt, waardoor je als lezer meegezogen wordt in het verhaal.
Het is een mysterieus verhaal, net zoals het einde. Het is een zeer verrassend slot.

Dit is het eerste boek van Guillaume Musso dat ik las en het zal niet het laatste zijn.