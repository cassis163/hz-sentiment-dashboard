In De dode in de sneeuw wordt, zoals de titel eigenlijk al aangeeft, een lijk gevonden. Het is van de voormalig kleine crimineel John Jonsson. Als het dode lichaam nader wordt onderzocht, blijkt dat hij gemarteld is. Aan de politie van Uppsala nu de taal om de dader te vinden en de reden van de moord te achterhalen.

Het onderzoek begint en vordert langzaam. Daarnaast gaat de broer van John, Lennart, ook op zoek naar de moordenaar en wil zich wreken voor de moord op zijn broer. Zowel hij als de recherche komen erachter dat het leven van John niet helemaal leek zoals het was.

De dode man in de sneeuw is geen boek met veel actie. Het is eerder een beschrijving van gedegen politie-onderzoek en daarnaast geeft het ook nog een beeld van het privéleven van de rechercheurs. Ann Lindell, die in het eerste boek van Eriksson nog prominent aanwezig was, heeft in dit boek een bijrol.

Ondanks het ontbreken van de snelheid, en mede daardoor ook de échte spanning, is het toch een prettig boek om te lezen. Het wordt nergens langdradig of vervelend en de verhaallijn blijft intact. Een kenmerk van de typische Scandinavische thriller.