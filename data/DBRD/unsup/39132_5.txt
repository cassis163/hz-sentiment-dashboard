Dit boek werd gekozen tot beste historische misdaadverhaal van het jaar en dit is zeker terecht. Het verhaal telt een 500tal pagina's, en mag zich dan wel afspelen tegen een historische achtergrond waar wij in de lage landen geen voeling mee hebben, het verveelt echter geen moment. De auteur kan boeiend vertellen en is niet langdradig. Enkel de verwijzing van de uitgeverij naar Emberto Eco is misplaatst, aangezien Sansom minder filosofisch doet, en steeds "to the point" blijft zonder zakelijk over te komen. Het meest interessante is nog dat de hoofdfiguur (een advocaat met een bochel) zich bezighoudt met twee verschillende zaken, die los van elkaar staan. Een dubbele whodunit als het ware. Een verhaal dat dringend verfilmd moet worden.