Ondanks dat Het derde verbond onder sciencefiction valt, speelt het zich af in de wereld van nu. Robert de Graaf, de vader van Helena, vermoed al lange tijd dat er buitenaardse levensvormen zijn. Daarom heeft hij, als onderdeel van een onderzoek, Experianen is huis gehad. Helena, in die tijd nog een kind, was meteen onder de indruk van Mica tot hij terug moest naar zijn eigen dimensie. Helena is Mica in al die jaren niet vergeten.
Het verhaal begint op het moment dat Mica terugkeert naar de Aardse dimensie. Helenaâ€™s blijdschap slaat al snel om als blijkt dat de Experianen het op Amerika voorzien hebben. Aan Helena de taak om te bemiddelen tussen de Experianen en een aantal wereldleiders, vooral omdat Mica bovennatuurlijke krachten bezit die een gevaar vormen voor de mensheid. Wat het lastig voor Helena maakt, is dat ze al snel ingrijpende beslissingen moet nemen.
De kracht van Het derde verbond schuilt hem in het feit dat het verhaal goed doordacht is en meerdere lagen bevat. Tussen de regels door lees je over macht, vriendschap en politiek, maar ook over twee totaal verschillende achtergronden. Baltus verstaat de kunst van het verhalen vertellen op dusdanige wijze dat er een weergeloos debuut is ontstaan. Alleen al de sfeer die neergezet wordt is voelbaar tijdens het lezen. Ook komt het verhaal geen moment ongeloofwaardig over, juist door de inzet van een beeldende schrijfstijl.
Wat het verhaal pas echt interessant maakt, is dat Helena en Mica via hun gedachten met elkaar kunnen praten. Dit geeft Het derde verbond een extra dimensie en als lezer word je erin meegesleurd. Het derde verbond is het eerste deel van een serie en dat is maar goed ook, want de avonturen van Helena en Mica mogen wat mij betreft nog lang doorgaan.