Catherine gaat veel uit met vriendinnen en gaat dan helemaal uit haar dak. Ze ontmoet Lee in een bar, waar hij werkt. Lee is aantrekkelijk en charmant. Niemand wil Catherine dan ook geloven als hij haar bedreigt. Hij is een grote manipulator en palmt haar vrienden helemaal in.  Het tweede verhaal speelt zich vier jaar later af en wordt afgewisseld met het eerste verhaal. Dat is in het begin een beetje verwarrend, maar went al snel. Catherine heeft last van angstaanvallen en is dan helemaal in paniek. Stuart, die boven haar woont, probeert langzaam haar vertrouwen te winnen. Hij heeft wel verstand van haar toestand, omdat hij werkt als klinisch psycholoog. Catherine lijdt aan OCD ( Obsessive Compulsive Disorder).Langzaamaan gaat ze ook weer vertrouwen in zichzelf stellen.  Door goede beschrijvingen van haar toestand begrijp je hoe OCD werkt en kun je je inleven in het leven van Cathy, zoals ze zich nu noemt. De hoofdpersoon is zeer goed neergezet en uitgewerkt. Het boek is ook  spannend. Je voelt de dreiging duidelijk. Ik vond het boek toch geen vijf sterren waard, zoals andere lezers. Het boek hield mij niet zo in spanning, dat ik het niet meer weg kon leggen. Dat is toch een criterium voor vijf  sterren voor mij, of dat het boek mij lang, nadat ik het gelezen heb, blijft bezighouden.  Elizabeth Haynes weet waar ze over schrijft. Ze werkt als misdaadanaliste bij de Britse politie. Haar ervaringen heeft ze verwerkt in dit verhaal over huiselijk geweld en dwangneurose. Waarheen je ook vlucht is een mooi debuut, vier sterren zeker waard!Verstuurd vanaf mijn i- pad.