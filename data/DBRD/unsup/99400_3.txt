In het begin van het verhaal, als het Spel begint, wisselt het boek ieder hoofdstuk tussen de verschillende Spelers, daardoor duurde het voor mij erg lang voor ik een soort van band met de personages had opgebouwd. De Spelers laten in de eerste helft van het boek naar mijn idee ook niet veel menselijks zien, dat komt pas in de tweede helft. Wel wordt al snel duidelijk wie de belangrijkste personages uit het boek zijn: Sarah Alopay en haar vriend Christopher Vanderkamp, die geen speler is, maar toch probeert om Sarah te helpen, en Jago Tlaloc. Maar ook de andere Spelers komen ruim aan bod. Ik weet niet of iedereen tijdens het lezen automatisch in hun 'kamp' terecht komt. Ik in ieder geval wel.Vriendschap, liefde, haat en wraak zijn dan ingrediënten die veel aan bod komen. Pas in de tweede helft werden de personages ook wat toegankelijker voor mij. Vanaf dat moment las het boek als een trein en heb ik in één avond/nacht het boek verder uit gelezen. Het verloop en de afloop van het verhaal bevielen me goed. Over de verdere inhoud van het verhaal wil ik eigenlijk niks zeggen. Laat je gewoon verrassen!

Mijn hele recensie is te lezen op mijn blog: Leesdan.blogspot.nl