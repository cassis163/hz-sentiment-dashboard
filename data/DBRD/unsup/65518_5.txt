Ook het derde boek van deze trilogie heb ik gelezen. Wat een mooi slot is dit!

Dit boek is anders dan de eerste twee, voor mijn gevoel zit er nu meer achtergrond/historie in, wat ik bij deel 1 en 2 misschien wat miste.
De personages zijn gegroeid, je merkt dat Ian zelf ook gegroeid is als auteur, dit boek is de serieuze van de drie.

Dit keer volgen we verschillende duo's, het zijn leuke combinaties van personages. Het is zo geschreven dat je de verschillende gebeurtenissen voor je ziet. Ze maken weer van alles mee en moeten keuzes maken die niet altijd eenvoudig zijn.

Een aantal zinnen die ik mooi vind:

"Ze kozen de dood wanneer het leven een optie was."

"Het maakt niet uit hoe vaak je valt, zolang je iedere keer weer overeind komt."

"Iets dat helemaal verschrompeld is, valt niet beangstigend te noemen."

"Leven is iets zeldzaams en moois, het moet niet achteloos weggegooid worden. Onthoudt dat, het is iets dat mensen nog wel eens willen vergeten."

Mijn nieuwsgierigheid is gewekt naar volgend werk van Ian, het is leuk om zijn ontwikkelingen te volgen.