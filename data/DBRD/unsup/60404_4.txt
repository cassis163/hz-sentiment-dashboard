Normaal gesproken zou ik dit soort boeken niet snel lezen, maar ik kreeg hem cadeau en dan is het natuurlijk zonde om niet te lezen. Na de eerste paar bladzijdes had ik nog het gevoel dat ik een romannetje aan het lezen was, maar dat gevoel verdween snel, want dit is echt niet zomaar een romannetje. Je wordt al vrij snel "gegrepen" door Isa (Iesje). Het is ook absoluut niet nodig om de eerdere delen te lezen, alhoewel ik dat nu toch eigenlijk wel van plan ben omdat het boek zo lekker fris geschreven is en toch op bepaalde stukken zo spannend, dat ik moeite had het weg te leggen.
Ik moet ook toegeven dat ik zelfs tot twee keer aan toe met tranen in mijn ogen heb zitten lezen. en dat voor iemand die normaal gesproken graag Stephen King, Fantasy en Spannende Verhalen leest.
Echt het is werkelijk een aanrader!