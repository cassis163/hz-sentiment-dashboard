Hoewel het grote publiek Dirk Zeelenberg kent als acteur, is het voltrekken van huwelijken zijn grote passie geworden. Niet alleen zijn eerste boek Niet bepaald een succesverhaal (65000 verkochte exemplaren), maar ook de talloze speeches die hij als trouwambtenaar schreef, zijn van zijn hand.

In Ode aan de liefde geeft Dirk Zeelenberg een kijkje achter de schermen van (trouw)minnend Nederland met liefdevolle, ontroerende, pijnlijke, opmerkelijke, grappige, hilarische, maar vooral herkenbare verhalen over familie, vertrouwen, ruzie, hoop, ziekte, vriendschap, dromen, twijfel en natuurlijk het ja-woord.

Ook ik kende Dirk Zeelenberg alleen van de televisie, dus ik was wel benieuwd hoe hij zou schrijven en hoe hij zou zijn als trouwambtenaar. Ik heb door dit boek een stukje mee kunnen genieten van huwelijken. Soms moest ik grinniken, soms was het herkenbaar en door één verhaal moest ik even een traan weg pinken. Ik vond het erg leuk om even tussendoor te lezen. Je hebt het zo uit. Ik geef het 3,5 ster!