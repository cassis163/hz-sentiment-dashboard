Dit boek was in het begin even wennen voor me. Ik dacht een echte thriller in handen te hebben maar het is echt een misdaadverhaal. In het begin vond ik er dus niet zoveel aan, aangezien het misdaadgebeuren me niet zo ligt. En toch...bleef ik verder lezen en toen werd het me toch spannend zeg, uiteindelijk heb ik het boek dus met veel plezier uitgelezen. Zelfs de stukken van het recherche team vond ik op een gegeven moment leuk om te lezen. Zo zie je maar weer dat je toch eens iets moet proberen, iets een kans moet geven. Ik vind het een knap uitgedacht verhaal, in het begin wel wat verwarrend door de vele personages, maar op het laatst was er niets meer onduidelijk, alle puzzelstukjes vielen op hun plaats, gewoon een superspannend boek!