De affaire is een fantastisch boek. Het verhaal is erg origineel en vlot geschreven en kent bovendien de nodige spanning en verrassingen.
Inspecteur bij het NYPD Lauren Stillwell ziet haar man een hotel binnengaan met een mooie blonde vrouw. Zij besluit hem op haar beurt te bedriegen en dan gaan de poppen aan het dansen. Een verhaal over liefde, verlangens, chantage, vergissingen en verrassingen dat je niet loslaat!
De soms zeer korte hoofdstukken zorgen ervoor dat je steeds een beetje meer wil lezen. De personages zijn sterk omschreven en het sarcasme in de dialogen zorgt soms voor hilarische momenten. Het boek zet je constant op het verkeerde been tot je na de laatste bladzijde ademloos achterblijft.