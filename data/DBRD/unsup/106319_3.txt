Ik heb dit boek kunnen lezen dankzij ThrillZone. Frederik Baas is het pseudoniem van Jan van Mersbergen. Van Mersbergen heeft al aardig wat Romans op zijn naam staan. Dit boek is echter zijn thriller debuut. Wat mij zeer benieuwd maakte naar zijn schrijfstijl in deze zogenoemde literaire thriller.

De schrijfstijl was voor mij enigszins wennen. Dit kwam vooral doordat het verhaal vertelt wordt vanuit het schrijvers personage. Er wordt gebruik gemaakt van korte zinnen die vooral op de overige personages in het verhaal gericht zijn. De bewoording is laagdrempelig en vlot leesbaar. Het boek is opgedeeld in vele korte hoofdstukken en heeft zo’n 215 pagina’s.

Het verhaal greep mij niet gelijk vanaf het begin. Voor mij kwam het geheel wat traag opgang en duurde het lang voordat het er vaart in kwam. Er wordt veel ingegaan op wat de personages doen, gedaan en gedacht hebben. Voor mij had van alle personages wat meer achtergrond informatie gegeven mogen worden. Waardoor het duidelijk wordt waarom ze bepaalde keuzes maken en wat hen beweegt. Ietwat meer diepgang en psychologie had het verhaal uitgebreider en nog verrassender kunnen maken. De plottwist heeft mij echter zeker wel weten te verrassen. Maar ook hier had wat mij betreft het einde meer uitgeschreven mogen worden. Dit alles had er voor kunnen zorgen dat het verhaal nog meer de thrillerkant op gegaan was.

Toch kijk ik zeker uit naar een volgende thriller van Baas zijn hand. Ik heb namelijk wel degelijk genoten van dit originele en spannende verhaal.

Ik geef dit boek 3 sterren.