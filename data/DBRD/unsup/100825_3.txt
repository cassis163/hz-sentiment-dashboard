Wat ik er van vond?
Prachtige cover die een vrouw op een trap laat zien. Is het de trap uit het eerste cursief geschreven stuk?

Deze stukken cursief geschreven tekst waarmee het verhaal begint is een verhaal apart. Van wie is deze tijdlijn eigenlijk? Door op deze manier te beginnen was meteen mijn aandacht vastgelegd.
Hierna volgen twaalf soms wat lange hoofdstukken met als titel de namen van de dagen waarin dit verhaal zich afspeelt, steeds afgewisseld door wederom een cursief stuk.
De spanning die meteen aanwezig is, weet Liesbeth goed vast te houden door de hoofdstukken vaak met een vraag of een beschrijving van een handeling in de toekomst te laten eindigen. Dat houdt zeker de aandacht vast. Je wilt meer weten, hoe gaat het verder?

'Behoedzaam loopt Rob naar de voordeur van het appartement, die op een kier staat. Hij legt zijn hand op het wapen, dat in een holster onder zijn jack zit. Zonder geluid te maken duwt hij de deur verder openâ€¦. Weet niet wat hij kan verwachten. Behoedzaam loopt hij langzaam via de hal de woonkamer in. Blijft daar staan en kijkt om zich heen. Elke spier in zijn lijf is gespannen en zijn zintuigen staan op scherp.'

De karakters zijn duidelijk neergezet. Soms doet een personage wat kinderachtig zoals alleen een vrouw soms tegen een andere vrouw kan doen, maar zeker niet ongeloofwaardig.
Het verhaal is goed uitgewerkt en blijft spannend tot het einde. Wat een goed plot!
Mijn mening: Een bijzonder knap thrillerdebuut! 3,5/5*