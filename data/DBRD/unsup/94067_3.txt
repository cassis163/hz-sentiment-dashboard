Een mooie feelgoodroman van Olga van der Meer. We leren Julia kennen, een alleenstaande jonge vrouw die in een kleine badplaats zelfgemaakte artikelen en sieraden maakt. Haar buurman is de oude Willem. Hij is het die ervoor zorgt dat Julia zich wat meer onder de mensen gaat begeven, dat ze cursussen gaat geven en zo meer dorpelingen leert kennen.
Als Willem overlijdt, leert ze zijn kleinzoon Remco kennen. Er bloeit iets op tussen hen, wat niet goed ontvangen wordt door de rest van de familie. Een voorspelbaar vervolg, maar goed in beeld gebracht door de schrijfster. Je leeft mee met Julia en wil haar soms een schop onder haar kont geven om haar wat sneller te laten lopen.