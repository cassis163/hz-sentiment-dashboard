Het is een heerlijke feelgood roman dat voorspelbaar is, maar niet op een vervelende manier, want ook al is het einde voorspelbaar, het is een heerlijk verhaal met een paar leuke avonturen, met als hoogtepunt de reis naar Nederland waar het een en ander gebeurt. De hoofdpersonen mag je gelijk om wie ze zijn. Zoals het in een roman hoort, is er ook aandacht voor jaloezie, onzekerheid over of diegene je wel leuk vindt enz. Daarnaast moet je soms ook lachen om bepaalde stukjes en heb je het soms te doen met bepaalde mensen. Het boek leest lekker weg, nergens is het langdradig. Je ziet alles voor je en de plaatsen zijn, als je er wel eens geweest bent, heel herkenbaar en anders wil je daar graag heen om het met eigen ogen te bekijken. Ook heeft de schrijfster zich goed ingelezen wat de scheepstermen aangaat.
Eenmaal in het boek begonnen, is het lastig om weg te leggen en wil je het boek het liefst in één keer uitlezen, hoewel je tegen het einde ook weer niet wilt dat het boek uit is omdat je eigenlijk nog geen afscheid van bepaalde personen wilt nemen.
Het enige minpuntje vind ik de cover, daar zou ik voor een aak, zoals beschreven in het boek, hebben gekozen.