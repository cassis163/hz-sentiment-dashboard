Hoewel Science Fiction echt helemaal mijn genre niet is, wilde ik dit boek graag lezen. Er was iets wat me aantrok in dit verhaal. Ik was nieuwsgierig naar wat ik me moest voorstellen bij een gastziel (Wandelaar) geplaatst in het mensenlichaam van Melanie.
Het verhaal is soms spannend, soms romantisch en de buitenaardse wezens, zielen genoemd, zijn “menselijk”, maar het verhaal is ook, zeker in het begin, ontzettend langdradig en saai.

Zeker is wel dat Stephenie Meyer een boek heeft geschreven dat goed leesbaar en toegankelijk is voor iedereen. Het is alleen jammer dat het zo’n dik boek is, dat ik denk dat de meesten mensen, die eens een ander genre willen proberen, het links zullen laten liggen.

Na alle plussen en minnen te hebben overwogen kom ik toch niet verder dan 3 duimpjes.