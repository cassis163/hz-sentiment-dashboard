In volle vaart en met humor geschreven levensbeschrijvingen van twee Duitse wetenschappers uit eind achttiende en begin negentiende eeuw.

Omdat er zoveel over deze twee tegenpolen valt te vertellen en het boek nog geen driehonderd pagina's beslaat, is het bijna onvermijdelijk tamelijk oppervlakkig. Gauss en Humboldt (en Bonpland) komen daardoor, wat mij betreft, niet echt tot leven... het is een beetje Dickensiaans verhaal geworden, maar dan minder rijk aan detail.
Echt hilarisch zijn het lijden van Gauss tijdens zijn omzwervingen door het Duitse platteland en de tweede ontdekkingsreis van Humboldt door Rusland.

Vermakelijk, onderhoudend en interessant, maar ik had meer diepgang verwacht en daarom toch een tikje tegenvallend.