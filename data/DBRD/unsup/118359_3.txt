Recensie op Kot met Jentel.

Het verhaal gaat over de 18 jarige Jentel die het thuis niet goed kan vinden met haar moeder en daarom zo snel mogelijk op Kot wil. In Nederland noemen we dit op kamers. Zodra de zomervakantie is begonnen gaat Jentel dan ook al naar het Kot. Ze wil geen dag langer bij haar moeder en haar vriend blijven. Wel laat ze haar zusje achter. Het Kot valt echt tegen en het is er heel erg vies. Ze leert er direct Carla kennen die de kamer naast haar heeft. Zij heeft thuis ook problemen maar dan met de pleegzorg en is ook meteen op Kot gegaan. Het klikt meteen tussen de meiden. Samen maken ze de keuken schoon en schilderen ze de kamers. Na de vakantie komen ook Kitten en Prinses op kamers net als nog een paar anderen. Deze vier meiden vormen een leuke vriedinnengroep. Vooral Jentel houdt van een geintje en haalt vaak kattenkwaad uit bij de jongens.

Het is een vrolijk en makkelijk te lezen boek. Vooral de korte hoofdstukken maakt het lezen makkelijk. Wel vind ik het een echt jeugdboek of een Young Adult boek. Je leest alles over het bestaan op het Kot maar heel weinig van de school . Wel lees je duidelijk de problemen van iedereen. Zo is er een jongen met een drankprobleem, Jentel en Carla die problemen thuis hebben en vaak ook geldprobleem. Prinses die juist wel geld heeft maar totaal niet verantwoordelijk is. Wel erg leuk om te lezen hoe ze elkaar elke keer steunen en helpen. Ik geef het boek 3 sterren