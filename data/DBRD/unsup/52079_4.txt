Stop pesten

Recensie de blindganger

Via thrillzone mocht ik deze thriller lezen. Bij het ontvangen van het boek dacht ik meteen dit ziet er spannend uit. Je ziet een donker bos met daarin een persoon in een rode regenjas. Deze springt er echt uit net als de titel van het boek. De titel De blindganger is in dikke gele letters gedrukt. Bij de persoon in de regenjas vraag je je af wie of het is.
Jammer genoeg wordt er op de achterflap al te veel over het boek verteld wat er de spanning een beetje afhaalt.

De schrijver Igor Znidarsic is voor mij totaal onbekend maar dat maakt het lezen van dit boek juist wel heel erg leuk. Het citaat voorop de cover maakt me meteen heel nieuwsgierig.

IN IEDER MENS ZIT EEN DUISTER MECHANISME. JE HOEFT ALLEEN MAAR OP DE JUISTE KNOP TE DRUKKEN.

Inhoud:
Bianca, rechercheur bij de politie Oost-Nederland, wordt belast met de verdwijning van Lodewijk de Graaf. Na lang onderzoek blijkt het tot niets te leiden. Dan wordt ook Onno Schijndel vermist en deze wordt door voorbijgangers dood gevonden. Bianca stort zich samen met haar collega Joris vol op deze moordzaak. Hebben deze 2 zaken met elkaar te maken?

Mijn mening:
Het boek leest als een trein en heeft een prettige schrijfstijl. Hij wisselt de verhaallijnen van Bianca en van Walter af wat het boek erg prettig doet lezen. Wel vind ik het jammer dat je al vrij vroeg weet wie de dader is en welke motieven hij heeft. Toch weet de auteur de spanning er wel in te houden. De personages leer je heel goed kennen en af en toe kreeg ik zelf medelijden met de dader al keur ik al zijn misdaden niet goed. Bianca leer je kennen als een sterke politieagente maar ook als vrouw en moeder en lees je over haar relatie problemen. Af en toe heb ik het tenenkrommend gelezen. Het heeft genoeg spannende elementen dat het ook echt een thriller is.

Het boek heeft voor mij ook een duidelijke boodschap. STOP PESTEN.

Enkele kritiekpunten voor mij zijn wel dat er op de achterflap al te veel wordt verteld. Dit ligt niet aan de auteur maar aan de uitgever.
Ook wordt er af en toe gescholden met kanker. Dit vind ik niet kunnen en vind dat de auteur hier wel wat anders voor had kunnen verzinnen. Toch krijgt het boek voor mij 4 sterren.