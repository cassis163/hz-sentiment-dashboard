Schemerspel is een politieroman, die zich afspeelt ten tijde van de koude oorlog. In een tijd dat cassetterecorders nog modern waren. Een onschuldige jongen wordt op raadselachtige wijze in een donkere bioscoop vermoord. Op sobere en eenvoudige wijze worden de verhoren tussen Marion en de bezoekers van de bioscoop beschreven. Al snel is duidelijk in welke richting de dader gezocht moet worden en het verhaal wordt hierdoor, vind ik, niet echt spannend. Ik had meer spanning en actie verwacht van het totale boek. Wel krijgt het verhaal op de allerlaatste bladzijde plots een zeer apart einde, dat de lezer tot nadenken stemt!