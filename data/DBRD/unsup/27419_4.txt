Michael Berg weet hoe het moet: twee verhaallijnen creÃ«ren die ogenschijnlijk niets met elkaar te maken hebben om die uiteindelijk moeiteloos te laten samensmelten. Broertje wordt ons verteld vanuit vier perspectieven, we volgen de vier hoofdpersonages van het verhaal en krijgen beetje bij beetje door hoe de zaken in elkaar steken. Berg sleept je mee doorheen het verhaal, de manier waarop hij zijn woorden aan het papier toevertrouwt is heerlijk. Hij weet de spanning van in het begin op te bouwen: Wat is er precies gebeurd? Wie is de dader? Wat is het motief? Een hoop vragen die uiteindelijk een bevredigend antwoord krijgen. Hier en daar had het verhaal iets beknopter gekund, dan had ik het zeer waarschijnlijk vijf sterren gegeven, nu ontbrak het echte wow-gevoel. Niemand zal volgens mij echter kunnen ontkennen dat Broertje een dijk van een boek is.