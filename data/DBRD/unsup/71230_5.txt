Na Misdaden is dit het tweede boek dat ik van Ferdinand von Schirach gelezen heb,

Ferdinand von Schirach is strafpleiter, heeft een praktijk in Berlijn en de verhalen stammen uit de zaken die hij als advocaat heeft meegemaakt en behandeld.En net zoals het eerste boek is het weer uitstekend geschreven.

De verhalen gaan allen over schuld, in de meest brede betekenis van het woord.
Ogenschijnlijk simpele misdaden worden beschreven en omgevormd naar morele vragen zoals schuld, verantwoordelijkheid en goed en kwaad. Niets is zo simpel als het lijkt, achter elke misdaad schuilt bij von Schirach een verhaal.
Ferdinand von Schirach maakt van de verhalen echte literatuur. De zinnen zijn sober en kort, wat de inhoud nog indringender maakt.
De waargebeurde verhalen stemmen, mede door de manier waarop ze geschreven zijn, tot nadenken.
Het is een boek wat je niet in een keer uit moet willen lezen, maar waarbij je na ieder verhaal een pauze in moet lassen om het geschrevene op je in te laten werken.
Dat leest het beste.
Als je van het gegeven houdt is dit boek zeker een aanrader, ik waardeer het dan ook met 5 sterren!