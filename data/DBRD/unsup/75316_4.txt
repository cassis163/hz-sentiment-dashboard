Ritueel is het derde deel van een vierluik de Noordzeemoorden.

We leren de hoofdpersonages steeds beter kennen.
Kyra die nog steeds op zoek is naar haar zus Sarina. Ze heeft het eerste schooljaar afgerond en heeft een propedeuse behaald. De zomervakantie is in aantocht dus Kyra heeft wat meer tijd voor de zoektocht.

Maud, de rechercheur wordt opgeroepen om naar een woning te komen waar een schedel in de tuin is gevonden, maar het is er geen één, maar meerdere schedels. Samen met haar partner Niels en haar team gaan ze het onderzoeken. En dit onderzoek gaat natuurlijk niet zeer makkelijk.

Dan hebben we onze mysterieuze Sarah uit Londen. Wie is ze echt en wat is er met haar gebeurt?

Isa Maron heeft weer een waanzinnige thriller geschreven. Ik kan eigenlijk niet wachten op deel 4, maar helaas moeten we nog even geduld hebben.