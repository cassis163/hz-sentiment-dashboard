Allereerst moet ik even kwijt dat ik het top vind dat een auteur, na aangehoord te hebben van een literair agent dat haar debuut niet origineel genoeg is om iets te worden, de beslissing neemt om het boek in eigen beheer uit te geven. Dat heeft Olga Hoekstra met 'Dodenweg' gedaan. TOP !!

Ik heb dit boek met heel veel plezier gelezen. Er werden geen overbodige personages gebruikt
in het verhaal.
De personages die gebruikt zijn, zijn geloofwaardig neergezet en je wilt meer
over ze te weten komen.Alle verwikkelingen zitten goed verstopt in het verhaal.
Tijdens het lezen dacht ik dat ik bijna zeker wist wie de dader moest zijn. Nou ja, toch op het verkeerde been gezet en op een mooie manier een heel andere kant opgestuurd.

Er is een goede afwisseling van hoofdstukken met verschillende invalshoeken.
Zo lees je een hoofdstuk gezien vanuit het oogpunt van de dader, dan weer een vanuit Thomas gezien of een vanuit Fleur.
Deze afwisseling maakt dat het lezen boeiend blijft.

Olga Hoekstra heeft een heel prettige schrijfstijl. 'Dodenweg' is een spannend boek dat je stevig bezighoudt maar het is geen thriller die t√© heftig is. Door deze schrijfstijl kon ik het
boek moeilijk wegleggen.

Nog een extraatje van de auteur: Achter in het boek staat een QR-code waarmee je een deleted scene kunt lezen. (Pas lezen nadat je het boek gelezen hebt).

Ik waardeer het boek met 4 sterren (8,8 op schaal van 10)