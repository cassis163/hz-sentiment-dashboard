Wat een heerlijk verhaal!
We leren Audrey kennen, een jong meisje met een angststoornis. Dat is de reden waarom zij continue een zonnebril draagt en alleen nog maar het huis uit komt voor haar psycholoog Dr. Sarah. Maar thuis valt er genoeg te beleven! Al vanaf de eerste bladzijde word je meegesleurd in de familieproblemen en de continue strijd tussen haar moeder en oudere broer over zijn computer/gameverslaving. Een discussie die elke tiener wel heeft gehad met zijn ouders. Voeg daar een overenthousiast broertje en een vader die maar gewoon mee gaat bij en je hebt een geweldige Young Adult!

Maar we volgen voornamelijk Audrey en hoe zij met alles omgaat. Ik vind haar angststoornis een uniek onderwerp, wat haar interessant maakt en ervoor zorgt dat je steeds door wilt lezen. Vooral wanneer haar broers beste vriend Linus in beeld komt. De spanning stijgt wanneer het verhaal zich verder ontwikkelt, zal Audrey ooit buitenhuis komen? Laat ze Linus toe? Gaat die zonnebril ooit af? Eigenlijk is het best een serieus onderwerp, maar Sophie Kinsella is het gelukt Audreyâ€™s verhaal op een leuke, luchtige manier te vertellen. Je krijgt zeker meer respect en waardering voor Audrey.

Humor, romantisch en ontroering zijn de kernwoorden voor dit vlotte, moderne verhaal! Ook voor de lezers die niet onder de leeftijdscategorie vallen. En Sophie, schrijf alsjeblieft meer Young Adults!