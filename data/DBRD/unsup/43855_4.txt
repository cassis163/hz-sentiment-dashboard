Het meisje op de weg is de nieuwe thriller van Michael Berg die in 2013 met zijn boek ‘Nacht in Parijs’ de gouden strop won. Hij woont in Frankrijk en veel van zijn boeken spelen zich dan ook af in Frankrijk.
De Franse Anne Givernaud woont samen met haar vriend Guido in een afgelegen dorpje in Frankrijk. Na een huwelijk met de nogal saaie Franse Nicolas is Anne als een blok gevallen voor de stoere bouwvakker Guido. Ze lijken erg gelukkig samen in hun huisje tot er plots opeens voor het huis een meisje op de weg ligt. Het is onduidelijk wie het meisje is of zij gewond is en waarom zij bij hun op de weg lag. Ze besluiten dat het meisje ‘s nachts mag blijven slapen, maar de volgende ochtend is heel het huis over hoop gehaald en zijn het meisje en ook Guido verdwenen. Wat is er gebeurd? Waar is het meisje gebleven en nog belangrijker voor Anne: waar is Guido? Naarmate Anne meer en meer op onderzoek gaat, komt ze erachter dat Guido niet blijkt te zijn wie hij werkelijk was. De spannende zoektocht naar de waarheid leidt Anne van Frankrijk naar België en zelfs Nederland met een uiteindelijk verrassende ontknoping.

In ieder hoofdstuk verklapt Berg weer een beetje meer van het raadsel rondom Guido en het meisje op de weg. Via verschillende flashbacks kom je steeds meer te weten over het verleden, maar het blijft tot het einde toe spannend omdat je niet precies weet hoe alles in elkaar steekt. Nergens wordt het boek saai. Je blijft doorlezen omdat je precies wilt weten hoe de dingen in elkaar steken. Het boek bevat korte hoofdstukken in een prettige schrijfstijl. Een aanrader voor iedereen die van spannende boeken houdt met een niet al te ingewikkeld verhaal.

Eindoordeel: 7,6
- Spanning: 7 punten
- Plot: 8 punten
- Leesplezier: 8 punten
- Schrijfstijl: 8 punten
- Originaliteit: 8 punten
- Psychologie: 7 punten