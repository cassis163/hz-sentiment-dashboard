Overkill is het eerste boek van het auteursduo Escober dat ik lees.

Bij het begin van het verhaal is het even zoeken omdat er bij de eerste hoofdstukken veel personage passeren. Eens je hierin mee bent dan leest het boek als een trein. De hoofdstukken zijn zeer kort en de leesstijl vlot. Dit maakt dat je snel in het verhaal zit. Het is een spannend boek met een portie erotiek.

Het verhaal draait om 2 mannen en hun gemeenschappelijk 'project' om misdadigers die te licht gestraft zijn zelf te straffen door hen om te brengen. Wanneer hun visie hieromtrent verschilt beginnen de problemen. In de loop van het verhaal ontdek je wat deze 2 mannen met een verschillende achtergrond bindt.

Het boek toont aan wat de impact kan zijn van mishandeling, zowel fysiek als mentaal.

Het is voor mij een aangename kennismaking met Escober en het smaakt naar meer. Al kan dit boek voor mij niet tippen aan Tegenlicht dat me veel meer raakte. Ik kijk al uit naar mijn volgende Escober-ervaring...