A pleasure and a calling  is de vierde roman van Phil Hogan. Het is in vertaling uitgebracht onder de titel De wraak van meneer Heming.

William Heming is een makelaar die zich het liefst op de achtergrond houdt. Hij heeft een groot geheim: hij is in het bezit van de sleutels van alle huizen die hij ooit verkocht heeft. Het is voor hem een normale zaak om daar gebruik van te maken, bijvoorbeeld om ergens te ontbijten als er niemand thuis is of om binnen een hondendrol neer te leggen als de eigenaar die buiten niet opgeruimd heeft. Het verraderlijke van A pleasure and a calling  is dat het in de ik-vorm door Heming wordt verteld. Hij leidt de lezer rond in zijn leven alsof het volstrekt normaal is hoe hij met het bezit van anderen omgaat. Tussendoor blikt hij op dezelfde laconieke wijze terug op zijn verleden waarin verschrikkelijke zaken zijn gebeurd. Als uiteindelijk de omstandigheden zich tegen hem keren, dan weet hij dat zelfs zo te brengen alsof h√≠j slachtoffer is van de situatie in plaats van een dader. A pleasure and a calling is daardoor een erg bijzonder en humoristisch boek geworden. (Door: Anne Terwisscha)