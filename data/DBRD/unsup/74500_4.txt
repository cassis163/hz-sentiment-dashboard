Als lezer val je meteen middenin het verhaal. Er is een huis afgebrand en de jongste dochter van het gezin -Izzy- heeft het gedaan. Daarmee heeft Ng overigens helemaal niet het belangrijkste weggegeven, dat blijkt al lezende.
Het verhaal speelt zich af in Shaker Heights, de perfecte plaats om te wonen. Alles in het plaatsje Shaker Heights is gepland en wordt bepaald door regels. Zo moet je het gazon wel maaien, anders krijg je een berisping, mogen de vuilcontainers alleen maar achter het huis -uit het zicht- worden geplaatst en ook de kleur waarin je je huis mag schilderen, ligt vast.
Het verhaal gaat over de familie Richardson en de familie Warren. Twee totaal verschillende families, wiens levens door contacten tussen de kinderen verweven raken. Het boek gaat over familie, vriendschap en vooral over moederschap. Wanneer ben je een moeder? Wat doen je wel of juist niet uit moederliefde?
Ng maakt gebruik van mooie, duidelijke omschrijvingen. Zowel van de setting als van de karakters uit het boek.

Dit is niet een type boek dat ik normaliter lees. Ik ben vooral een thriller-fan. Toch heeft het boek me gegrepen. Door het mooie taalgebruik, door de interessante verhaallijnen en mijn eigen nieuwsgierigheid naar achterliggende redenen en motieven heb ik het met plezier gelezen.
Het boek krijgt daarom 4 sterren!