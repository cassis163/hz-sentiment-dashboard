Al na het lezen van de proloog(4.5blz.) was ik volledig in de ban van de vrouw met de rode jas.

Geïllustreerde krantenknipsels, fotos, blogs, en notities geven meteen informatie over Ashley Cordova, die op 24jarige leeftijd dood wordt gevonden in een leegstaand pakhuis in Chinatown.

Haar vader; Stanislav Cordova werd jaren geleden gevolgd door onderzoeksjournalist Mc Grath totdat advocaten hem de pas af sneden. Nu, met het overlijden van zijn dochter bijt McGrath zich opnieuw vast in de mysterieuze familie Cordova.

Een zwerftocht langs Chinese eethuizen, tattooshop, armoedige woonwijken, chique huizen, een besloten club, een inrichting, luxe hotels, bars, cafés in de omgeving van New York brengt McGrath in aanraking met magie, herenliefde, priesterschap, verschoppelingen, hekserij, een verslaafde filmster, een jonge leerling, cipier, politie en verliefde achterblijvers.

Bestaan de films, de boeken, de straten, de kunst, de acteurs echt, is er echt een Klavierhaus op hoek 58th en Broadway? Is het landhuis the Peakvanuit de lucht echt te zien?

Is de geschiedenis van Ashley, haar vader, het gezin, verteld door iedereen die hun ooit hebben ontmoet waar, wie was Ashley, wie was deze gevierde filmregisseur Stanislav Cordova?

Schrijfster Marisha Pessl heeft er een sensationeel goed boek over geschreven, uitstekend vertaald, prachtige zinnen, een aaneenschakeling van verhalen, soms angstaanjagend, soms verbijsterend, ontroerend, sentimenteel, geheimzinnig, een sprookje of een nachtmerrie, hallucinaties of realiteit?

Ik werd 597 bladzijdes lang voortdurend verrast. Geniaal boek!