Wat een geweldig boek om te lezen. Dit was mijn eerste kennismaking met Åke Edwardson, maar zeker niet de laatste. Waar zon buzzz club al niet goed voor is. Ik heb genoten van de personages, wat kennen ze mopperen in Zweden, vooral Erik spant de kroon. Het is ronduit vermakelijk om te lezen wat de leden van het politiekorps allemaal dwars zit. Misschien zal dat wel komen door de lange koude en donkere winters. De auteur zet hiermee dan ook personages neer van vlees en bloed. Ook aan spanning geen gebrek, er wordt uitgebreid onderzoek gedaan en regelmatig wordt je dan ook verrast op nieuwe wendingen. De schrijfstijl is bijzonder prettig en leest lekker snel weg mede door het grote lettertype, de vele dialogen en de korte hoofdstukjes. In het begin is het wel opletten geblazen, dialogen, personages en het leven van Erik lopen door elkaar heen, maar er eenmaal aan de schrijfstijl gewend leest lekker het vlot weg. De plot zit goed in elkaar en de ontknoping mag er zeker wezen. Een geweldig boek dat zeker goed te volgen is voor degene die nog geen Erik de Winter boek hebben gelezen. Ik miste tijdens het lezen dan ook geen voorgaande delen. De rode draad loopt wel door het verhaal, maar er wordt maar heel weinig teruggeblikt, tevens geeft de flaptekst voldoende info. Eindelijk een auteur die het heeft begrepen, zodat je niet eerst bij deel 1 hoeft te beginnen. Een aanrader dus.

Spanning: 4 sterren
Plot: 4 sterren
Leesplezier: 5 sterren
Schrijfstijl: 5 sterren
Originaliteit: 5 sterren
Psychologie: 4 sterren
Spanning: 4 sterren
Eindoordeel: 4 sterren