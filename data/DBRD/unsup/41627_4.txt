Liefde, vriendschap, vertrouwen, angst en bedrog dat zijn de ingrediënten van dit vierde deel van yoga girls. In het vierde deel worden we meegenomen in het verhaal van Monet en Clayton. Beide personages hebben in het verleden veel meegemaakt. Lukt het hen om de demonen van het verleden te verslaan en samen verder te gaan? 

Het verhaal wordt verteld uit het perspectief van beide hoofdpersonages. Waardoor je als lezer mee kijkt in zowel de gevoelswereld van Monet als Clayton. Hierdoor kan je je beter inleven in de personages en hun leefwereld. 

Het boek begint spannend, ik had eerst het gevoel dat ik in een thriller begonnen was in plaats van een Roman. De spanning in het boek zorgt voor een extraatje, het zorgt ervoor dat het boek niet zomaar een standaard roman is.  
Wat mij betreft mocht het personage van Kyle de ex nog beter uitgewerkt worden en mocht er gerust een paar hoofdstukken geweid worden vanuit zijn perspectief. Dit zou een meerwaarde zijn voor het boek. 

Yoga Girls mag dan wel een serie zijn je kan de boeken perfect losstaand lezen, het is natuurlijk wel leuker als je de achtergrond van de verschillende personages kent. Maar het is niet storend als je ze nog niet gelezen hebt. Je hebt niet het gevoel dat je iets mist. Zelf had ik enkel nog maar deel 1 gelezen, het heeft ook geen belang om ze echt op volgorde te lezen, de verhalen zijn allemaal losstaand met terugkomende achtergrond personages.  

Wat ook heel leuk is, is dat je bij ieder hoofdstuk een stukje meekrijgt van de hart chakra’s in dit boek, het zorgt voor een leuk extraatje en het heeft je ook wat extra wijsheid mee.

Deze was mijn favoriet: Als je niet in staat bent om met je emoties om te gaan,  lijdt je hart onder gevoelens van wrok,  woede en spijt.  

Persoonlijk ben ik fan van de boeken, je kan ze moeilijk opzij leggen, je wilt verder lezen om de afloop te kennen,  hier en daar had ik wel het gevoel van nu gaat het te ver dit kan nooit in het echte leven gebeuren. Het blijft natuurlijk fictie waardoor het een niet al te storende factor is. 

Ik heb echt van dit boek genoten. Deel 2 en 3 staan ook al klaar op me e-reader om te lezen