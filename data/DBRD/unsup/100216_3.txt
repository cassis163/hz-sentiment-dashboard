Nacht in Parijs

Hoofdpersoon Chantal Zwart, woont in Parijs en werkt er als freelance journaliste.
Op een nacht wordt Chantal in paniek opgebeld door Naomi, een oud studiegenootje.
Naomi is uit geweest met een bekende politicus, Guy Lavillier, die tijdens het afspraakje een hartaanval krijgt en sterft. Naomi weet niet wat ze moet doen en vlucht weg.
Chantal besluit haar te helpen en gaat op onderzoek uit in het huis waar de man is overleden.
Ze komt erachter dat het lichaam is verdwenen.
Als Chantal ontdekt dat het om een bekende politicus gaat voorvoelt ze dat het om groot nieuws gaat en dat dit wel eens een grote primeur voor haar zou kunnen gaan worden.
In haar zoektocht naar de waarheid krijgt ze onder andere te maken met de Roma problematiek, die in het boek goed beschreven wordt.
Ook krijgen we goed zicht op de belevingswereld van de Franse samenleving en het ultra rechtse gedachtegoed van sommige groeperingen in Frankrijk.
Dit is het eerste boek dat ik van Michael Berg gelezen heb en het is me goed bevallen.
De schrijfstijl is plezierig en vlot, het boek leest als een trein.
De hoofdpersonages in het verhaal vind ik goed weergegeven, met name Chantal en de oude commissaris Jarre komen goed uit de verf.
De opbouw van het boek is goed, er is veel spanning en aan het eind komen de verschillende verhaallijnen mooi bij elkaar.
De andere boeken van deze schrijver zal ik zeker ook gaan lezen.