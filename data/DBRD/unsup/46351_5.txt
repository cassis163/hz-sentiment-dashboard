Dit eerste deel van The Lunar Chronicles maakt mij heel erg enthousiast naar de komende delen. Eindelijk weer eens een serie met een gaaf concept. Ik vind het briljant en innovatief dat Marissa Meyer het welbekende sprookje van Assepoester in een futurische setting plaatst, een wereld waarin cyborg en mens naast elkaar leven. Doordat niet alle elementen overeenkomen met het sprookje, blijft het voor de lezer alsnog raden hoe het verhaal gaat verlopen. Meyer heeft in ieder geval de juiste ingrediÃ«nten in de mix gegooid: een grote hoeveelheid spanning, geheimen die worden blootgelegd en een onbereikbare liefde. Naarmate het boek verliep, kon ik het verhaal steeds minder goed wegleggen. De laatste helft heb ik binnen een dag uitgelezen. Ik kijk reikhalzend uit naar het tweede deel.