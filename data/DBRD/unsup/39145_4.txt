Justine levert geen hartkloppingen van de spanning op, maar is zeer lezenswaardig, origineel en vermakelijk. Mooi werk van debutante Anne-Laure van Neer!
De toon en de sfeer van Justine doen denken aan De wraak van meneer Heming van Phil Hogan, al is het een totaal ander verhaal. (Aanrader dus, voor fans van Justine.)

De 75-jarige Justine wil niet naar een verzorgingstehuis en bekent een moord om dat te voorkomen. Maar heeft ze die moord daadwerkelijk gepleegd, of houdt ze inspecteur Verbeke voor de gek? Verhoren van de oude dame duurt een eeuwigheid, want zij weidt over elk feit uit en slaat de nodige zijpaden in. Verbeke raakt er verveeld van, totdat ... (Als lezer raakte ik overigens bij vlagen ook verveeld, dan werd het te langdradig en verlangde ik naar een iets hoger tempo.)

Goed bedacht, mooi geschreven. Verfrissend ter afwisseling tussen 'echte' thrillers door.
Het zou wat spannender en sneller mogen, maar eigenlijk is het prima zoals het is.

[spanning 2, plot 4, leesplezier 5, schrijfstijl 4, originaliteit 4, psychologie 3]