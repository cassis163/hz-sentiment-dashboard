Dit boek gaat over de derde wereldoorlog. Het is 2026 en Amerika wordt aangevallen. Hun satelliet is vernietigd en de troepen van het Directoraat zien hun kans! Ze vallen het land binnen op verschillende plaatsen.
Door alle aanvallen is er niet veel meer van de Amerikaanse vloot over, dus moeten de Amerikanen iets verzinnen. Veel schepen liggen op de bodem van de zee.
Zo komen ze bij de spookvloot terecht. Dat zijn afgekeurde, te oude of onafgebouwde schepen, die nergens meer voor dienen. Ze gaan deze schepen nieuw leven inblazen om terug te vechten.
In deze toekomst kan men een pilletje nemen om zich beter te voelen of als men geen tijd heeft om te eten. Ook nemen mariniers pillen om op de been te blijven of om er groot en stevig uit te zien.

Jamie Simmons (kapitein)speelt grotendeels de hoofdrol in dit verhaal. Zijn familie maakt zich zorgen.
Het is ook een mooie Vader/ zoon relatie die je volgt. Ze hebben het niet makkelijk gehad en proberen goed met elkaar om te gaan. Jamie doet me een beetje denken aan Chandler in The Last Ship. Er is veel wrijving tussen deze twee mannen.

Het Karakter van Carrie vind ik persoonlijk de beste. Zij is een vrouw met een verleden en is uit op wraak. Ze is een bikkelharde tante. Wraak is zoet….Maar hoe zij te werk gaat, dat is meedogenloos.

Ook al speelt dit boek zich af in de toekomst, het is toch van deze tijd. Waarom? Oorlog hangt er nu ook in de lucht. En deze manier van oorlogvoeren is misschien de toekomst wel. Door de dreiging van vandaag de dag, kun je goed meeleven met dit verhaal. Ik zie het echt voor me dat er een oorlog gevoerd kan worden via de cyberspace en malware. Techniek is nooit helemaal veilig volgens mij. De auters van dit boek hebben ook veel kennis op dit gebied, dat is te merken. Microchips zullen ook wel niet veilig zijn. Eigenlijk zijn we veel te afhankelijk van dat soort dingen. Dat is mijn gevoel.
Er wordt ook veel gebruik gemaakt van Drones in deze oorlog. Dat hoor je tegenwoordig ook steeds vaker, het is echt de toekomst.
Dit boek speelt zich af in het jaar 2026. Het doet SF-achtig aan om de manier waarop men leeft en oorlog voert. Er zijn veel nieuwe soorten wapens en die worden tot in detail beschreven.
Ik ben zelf ook absoluut niet technisch, dus vind dat soort dingen nooit lekker lezen.
Voor mijn gevoel is het iets te veel informatie en ook teveel geschiedenis. Het haalt de vaart uit het verhaal. En het verhaal zelf is spannend, het is echt een andere manier van oorlog voeren.
Ook zijn er veel afkortingen in dit boek. Achterin staat dan de betekenis. Maar ik vergeet het nogal snel, dus bleef bladeren. Ook de noten met extra informatie staan achterin. Dat zijn er behoorlijk veel! Voor mij was het dus geen vlot boek, maar als je echt van dit soort boeken houdt ( denk aan Tom Clancy bijvoorbeeld), dat is dit het boek voor jou!

Ik heb geen sterren in mijn hoofd dit keer maar een cijfer. Ik zit op een 6,5 voor dit boek.
In sterren zijn dat er 3,25….. Daarom geef ik nu een cijfer.