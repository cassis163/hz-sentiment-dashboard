Het avontuur van (typisch?) Scandinavische politie-inspecteur Harry Hole in AustraliÃ« mag bijzonder geslaagd genoemd worden. Met op de achtergrond de problemen van de Aboriginals, schetst de auteur echte personages die moeiteloos overeind blijven en absoluut een meerwaarde geven aan het op zichzelf al knap thrillerverhaal. Misdaad, onderzoek, sporen, alles komt heel realistisch over. Ook het tempo van de gebeurtenissen zorgt ervoor dat de spanning overeind blijft en dat je wil blijven doorgaan. Maar waar de auteur echt de sterren verdient waarmee ik deze triller bedacht heb, is de empathie die hij weet op te roepen met de gevoelens van voornamelijk het hoofdpersonage. Het verdriet, geluk, de stress van de politieman slokken je helemaal op. En voeg daar aan toe dat taal en stijl alleen maar in positieve zin opvallen, en je hebt een heel sterke thriller. Enig minimaal minpuntje is dat enkele kleine woordspelingen nog doorschemeren in de vertaling, maar toch niet volledig stand houden, maar dat is nauwelijks te merken. Een heel sterk geschreven thriller!