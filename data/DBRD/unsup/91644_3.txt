Je kent hem misschien wel van t.v.? Graham Norton een man met veel humor en zijn eigen show, heeft een boek geschreven. Een Roman met spanning. Het speelt zich af in een klein Iers dorpje. De mensen leven daar anders dan wij gewend zijn. Ze zijn erg op zichzelf en als er dan iets gebeurt in het dorp, dan praat iedereen erover. Welke duistere geheimen verbergen deze mensen?
Politieagent PJ heeft een eenzaam leven, dat van de een op de andere dag op zijn kop staat. Bouwvakkers vinden botten als ze op de bouwplaats aan het graven zijn. De bewoners missen maar een persoon, maar die is 20 jaar geleden zelf op de bus gestapt. Het kan deze persoon niet zijn toch? Als er later nog iets wordt gevonden staat het dorp wederom op zijn kop. De mensen in dit dorp zijn niet wie ze blijken te zijn. Achter gesloten deuren dragen velen van hun al jaren een groot geheim met zich mee. Je weet als lezer niet meer wie je kunt vertrouwen. Dit is erg goed geschreven op deze manier. Je leert veel over het leven in zo’n klein dorp en het voelt aan als een plattelandsroman.

De cover vind ik erg goed passen. Je ziet het huis, de politieauto en de lichten in het huis aan. Als je goed leest, kom je deze scene tegen in het boek. De titel is ook goed gevonden.

Ik kon er moeilijk inkomen in dit verhaal. Pas na honderd bladzijden kwam ik in het verhaal. Het is ook niet spannend tot die tijd. Je leert de personages en de inwoners van het dorp kennen. Het doet meer aan als een roman. Pas na honderd bladzijden begint er iets meer vaart in te komen en komt er wel wat spanning in. De spanning die je voelt bij een detective. Het is geen thriller in mijn ogen. Graham Norton noemt zijn boek zelf ook een roman. En dat is het! Maar het heeft spannende elementen. Ik noem het dan ook een roman, ben het helemaal met hem eens!
Het is vlot geschreven en heel anders dan ik had verwacht.

Ik heb niet veel van zijn Humor terug kunnen vinden in het boek. Het soort humor waarvan je in een deuk ligt. De humor met het zwarte randje, zit er wel een beetje in. Maar te weinig, naar mijn zin! En dat had ik wel verwacht. Hij schrijft echt goede romans. Als schrijver is hij heel anders dan op de T.v…... Maar het zijn ook twee verschillende dingen. Toch had ik meer verwacht van dit boek. Ik had meer spanning verwacht en zeker veel humor. Maar omdat je toch wilt weten hoe de vork in de steel zit lees je verder en kom je erachter dat niemand is wat hij/zij op het eerste gezicht lijkt. Een goed debuut! Ik geef het een 7! Dat zijn 3,5 sterren!