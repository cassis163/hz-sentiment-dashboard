Titel: Jitzak
Auteur: Mili van Veegh
Uitgever: Ambilicious
225 pagina’s

Mili van Veegh leeft een teruggetrokken leven in Frankrijk, waar zij haar schrijvershart gevonden heeft. Voor haar debuut is zij tijdelijk teruggekeerd naar haar pied-à-terre in Den Haag om haar Jitzak te delen met het grote publiek.

Zizzel, geraakt door het schrijnende verleden van Jitzak en overweldigd door zijn charme en liefde voor haar, stort zich in een relatie met hem. Eindelijk heeft ze weer vertrouwen in de toekomst en bloeit ze op tot de vrouw die ze was voor haar eerdere relatie.
Jitzak, ex-marinier en vrouwenveroveraar, weeft zijn duistere web om haar heen. Voor hij de deur achter zich dichttrekt, glijdt hij in de armen van Atnat, zijn nieuwe liefde.
Gedreven door wanhoop zoekt Zizzel contact met Atnat en vindt in haar een bondgenoot. Samen draaien ze de rollen om en weven hun web om Jitzak.
Een intrigerend verhaal dat diep de ziel betreedt, een verhaal dat iedere vrouw kan overkomen.

Het verhaal is opgebouwd uit drie hoofdstukken waarin Jitzak telkens zijn charmes inzet om de aandacht bij vrouwen te krijgen. Zizzel komt erachter dat zij inderdaad niet de enige is waar hij zijn zogenaamd zware leven verteld om zo het medeleven van de vrouwen te krijgen.
En ondanks dat Zizzel dit in de gaten heeft blijft hij toch nog steeds een poging bij haar doen om terug te kunnen keren en om Zizzel nog verder aan hem te binden. Liefde maakt blind, dit is een uitspraak die wel degelijk past in dit verhaal. De vraag is dan ook wanneer wordt de roze bril afgezet en beseft men dat men bedrogen wordt door deze schijnvertoning van Jitzak.

Het verhaal is niet eenvoudig geschreven en er is vaak een herhaling van de leugens die Jitzak telkens verkondigd aan zijn zogenaamde geliefden. Zizzel en Atnat zitten in hetzelfde schuitje maar ondanks dat hebben ze niet de juiste connectie om daadwerkelijk de strijd aan te gaan tegen Jitzak.
Daar zit dan ook wel het verschil in dat Zizzel al drie jaar een relatie heeft met Jitzak en Atnat slechts enkele maanden.

Dat er in het werkelijke leven zo’n soortgelijke mensen bestaan is wel bekend, maar ik vraag me dan toch telkens af hoe het komt dat er nog steeds mensen zijn die erin trappen. Zeker na alle berichten die er via social media op internet worden verteld. Slachtoffers die hier mee te maken hebben gehad en die hun verhaal vertellen. Zijn de mensen dan nog steeds zo naïef? Of is mijn roze bril voorgoed in de prullenbak belandt?

Mili heeft een omstreden onderwerp aangesneden in de hoop dat er weer een aantal mensen misschien bevrijd worden uit de handen van mensen zoals Jitzak.

Leesplezier: 3,5
Plot: 3,5
Psychologie: 3,5
Spanning: 3
Schrijfstijl: 3
Orginaliteit: 3,5

Ik geef ‘Jitzak’ een dikke 3 sterren.