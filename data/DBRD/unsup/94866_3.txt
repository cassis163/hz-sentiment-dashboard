Het verhaal dat in de ik-vorm is geschreven gaat over een man die na zijn scheiding en het verlies van zijn baan van zijn dokter de raad krijgt om zijn leven terug on track te zetten. Dan ontmoet hij Anne-Sophie, Anso voor de vrienden, waar hij stapelverliefd op wordt. Hij volgt haar naar Frankrijk om het familiehotel te redden waar hij kennis maakt met de rest van de niet alledaagse familie. De redding van de familiezaak brengt heel wat bizarre dingen met zich mee en het hoofdpersonage krijgt te maken met de haatrelatie tussen Anne-Sophie en Ginette, haar moeder.
Voor mij was het een goed geschreven verhaal maar het woordje Suspense op de cover kwam in het verhaal niet echt aan bod. Als je een boek zoekt waar wat zwartgallige humor en intriges in verwerkt zit, is dit een aanrader, maar voor thriller kom je bedrogen uit.