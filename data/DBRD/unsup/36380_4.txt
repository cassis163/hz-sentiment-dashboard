Alle sterrenvariaties van 1 tot 5 zijn gebruikt in de vele recensies die over dit boek zijn geschreven; zeer gemengde reacties dus, maar ook blijk gevend van zeer gemengde gevoelens. Vooral de puristen die zich storen aan een onjuiste weergave van historische feiten of nadrukkelijk aangeven het allemaal zelf veel beter te weten. Nogal flauw. Een roman is immers niets meer of minder dan een verhaal ontsproten aan de fantasie van de schrijver of schrijfster. Het is geen geschiedenisboek of wetenschappelijke verhandeling, hoewel velen lijken te proberen er dat van te maken. Ik heb het met veel plezier gelezen, evenals Het Bernini mysterie. In mijn beleving is Dan Brown een creatieve schrijver, die door zijn beschrijvende verhaalstijl een prachtig sfeerbeeld weet neer te zetten, de spanning erin houdt en het verhaal opbouwt als een film. Dat maakt het misschien wat luchtig of lichtvoetig, maar ook toegankelijk. Onmiskenbaar een Amerikaan, wat de laagdrempeligheid van het boek ten goede komt, het tempo erin houdt, en menige deux ex machina in het leven roept. Maar ook het bereikbaar maakt voor een breed publiek, omdat ook de cassi√®re van de supermarkt (met alle respect) ermee uit de voeten kan. Daar kan Umberto Eco nog wat van leren.