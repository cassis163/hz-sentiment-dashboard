Ik las 'De Jacht' van Patricia Snel. Dit was mijn eerste kennismaking met de schrijfster. Echt een thriller is het niet, maar ik vond het wel een boek met een interessante invalshoek.

Eva Sanders is een Nederlandse reisjournaliste die de hele wereld rondreist voor haar werk. Door een bekend reisglossy wordt ze naar Congo gestuurd om daar een reportage te maken. Congo is niet direct het eerste land waar je aan denkt voor een vakantie, maar aan Eva de taak om daar verandering in te brengen.

Samen met fotograaf Laurent, zoon van de rijke familie Du Bonnet, bezoekt ze de mooiste plekjes die Congo te bieden heeft. In plaats van een hotel, logeert ze bij de familie Du Bonnet in hun grote luxe landhuis. Al snel merkt Eva dat er een aantal dingen niet kloppen. Tijdens het jaarlijkse jachtfeest verdwijnt plotseling een bekende dierenactivist. Eva krijgt informatie in handen over een illegale olifantenjacht die binnenkort gaat plaatsvinden. Eva staat voor de keuze. Zal ze meegaan in de luchtbel om Congo neer te zetten als mooi vakantieland of gaat ze toch voor de andere kant van Congo waar illegale ivoorhandel de boventoon voert?

Het verhaal leest lekker weg en is op sommige momenten best spannend. Ik vond het niet echt een thriller. Het was meer een verhaal wat de misstanden in de ivoorhandel aan de kaak stelt. De thriller elementen die erin zitten zijn een beetje clich√©. Eva die in haar eentje als blanke vrouw in een achterafstraatje in een Congolese stad rondloopt, is natuurlijk vragen om moeilijkheden.

De feit dat het boek speelt in Congo vond ik wel interessant. Het is weer eens wat anders dan al die boeken die in Nederland, Engeland of de VS afspelen. Ook de ivoorhandel vond ik een interessante invalshoek. Al met al vond ik dit een fijn boek om te lezen.