Gelezen: ebook.
De schrijver waarschuwt al voordat je begint: lees de boeken op volgorde anders heb je de kans dat je de draad kwijtraakt. Gelukkig was ik een beetje voorbereid op de stijl van Owan.

Deze wonderlijke kat heeft meer in zijn mars dan het gezellige uiterlijk op de voorkant doet vermoeden. Ik had nooit gedacht dat ik het verhaal zo vermakelijk zou vinden. Een enkele keer betrapte ik mij op een grinnik, dan weer op een frons als de kat net even iets te ver ging (sorry kan geen details geven i.v.m. spoilers).

Is het supergoed? Ach, hier en daar zijn best punten tot verbetering.
Is het origineel? Ik heb in ieder geval nog nooit iets dergelijks gelezen.
Is het vermakelijk? Ja.