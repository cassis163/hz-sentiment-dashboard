Hoe kan je nou verliefd worden op een personage vroeg ik mezelf af als ik Armentrout-fans hoorde opbiechten dat ze stiekem verliefd waren op Cam. Maar na dit boek te hebben gelezen begrijp ik het. Iedereen kan wel een Cam gebruiken.

Avery gaat studeren in een stad ver weg van haar ouderlijk huis. Dit om haar verleden te ontvluchten. Ze wil weer leven en zich niet meer opgesloten in huis voelen. En dit lukt haar aardig. Ze maakt nieuwe vrienden met Jacob en Brittany. Zelfs met Cam, de populairste jongen van de Campus.
En zij wil alleen maar vrienden blijven met Cam, hoe hij ook probeert. Jacob en Brittany snappen het maar niet. Maar snapt zij het wel, en wil ze echt alleen maar vrienden blijven, of komt dit door iets uit haar verleden waar ze eigenlijk nog mee moet dealen?

Ik wilde al een tijdje een boek van Jennifer Armentrout gaan lezen, maar het kwam er maar niet van. Gelukkig heb ik niet nog langer gewacht, want wat een mooi verhaal. Jennifer Armentrout heeft een fijne en vlotte schrijfstijl die heel beeldend is. De discussies zijn sterk, de flirts, aantrekkingskracht en het afstoten zijn overtuigend in de discussies verwerkt. Ook de personages zijn mooi neergezet. Avery worstelt met haar verleden, durft er met niemand over te praten en maar heel langzaam begint een vermoeden dat je als lezer krijgt te broeien. Je wilt meer weten en gaat steeds meer meeleven.
“Vertel nou eerlijk wat er gebeurd. Ze begrijpen je echt wel,” wilde ik haar toeroepen, toefluisteren, maar ze kon me niet horen.