Op het moment dat de Duitse soldaten een Joods gezin wat bij hun op de boerderij is ondergedoken komt arresteren, wordt de vader van Mentje ook mee afgevoerd.
Mentje is op dat moment een meisje van 8 jaar. Ze weet niet waar haar vader gebleven is en is erg verward. Ze gaat op zoek naar hulp. Via het verzet komt ze in een dichtbebost gebied terecht waar veel joodse onderduikers zitten in het Pas-Opkamp. Daar verblijft Mentje een jaar en leert daar met veel emoties om te moeten gaan. Ze voelt zich ontheemd, verward, verdrietig maar toch ook op een bepaalde manier veilig. Wanneer het te onveilig voor Mentje wordt in het kamp wordt ze overgebracht naar haar familie in Arnhem. Weer afscheid nemen en een onzekere tijd tegemoet. Ze kent namelijk deze familie niet. In Arnhem aangekomen wordt ze al snel gedwongen om de leiding over het gezin te nemen, haar tante is depressief en dus daartoe niet in staat. Wanneer de slag om Arnhem losbreekt wordt Mentje geconfronteerd met hevig oorlogsgeweld. Hierbij krijgt ze te maken met twee gewonde soldaten, waarvan 1 soldaat (een Zuid Afrikaan) later in het verhaal een belangrijke rol zal spelen.
Het is een aangrijpend verhaal waarbij Irma Joubert een goed stuk geschiedenis heeft weergegeven. Knap zoals ze het hoofdpersoontje heeft neergezet met alle wisselende emoties. Ook heeft ze perfecte beschrijvingen gebruikt bij de oorlogsstrijd.
Aanbeland bij het deel wat zich in Afrika afspeelt heb je het idee dat je midden in het landschap zit. Prachtig beschreven. Het boek is zeker een aanrader.