Kijk, zo kan het ook, in 260 blz. een boeiend verhaal met veel diepgang opschrijven. Op een school wordt een lerares op een gruwelijke wijze door elf tienerleerlingen vermoord. Maar allen zwijgen en geven elkaar de schuld. Duca Lamberti (vreemd, hoe komt een medicus die 3 jaar heeft gezeten bij de politie terecht?) moet dit oplossen en na slim speurwerk en een verrassend ontknoping doet hij dat ook op een eigenzinnige manier.
Op de achterflap staat heel policor dat hij niet bepaald ruimdenkend is, want homo’s zijn ‘van de verkeerde kant’, maar de waarheid is heel anders, de man is alles behalve bekrompen. Alleen in 1968, het jaar waarin alles afspeelt zei men dat gewoon op die manier. Bij ons thuis was dat ook een normale aanduiding, nu interesseert het niemand meer iets, gelukkig.
De schrijver schets geen rooskleurig beeld van de onderkant van de Milanese maatschappij in 1968. Het mooie of trieste is, dat het verhaal zich net zo goed in het heden zou kunnen afspelen, afgezien van de opsporingsmethoden en de auto’s dan. Aanrader!