Zonder de voorgaande delen beginnen met deel vier lezen is niet verstandig. Er zit een duidelijk verloop in tijd en verhaal. Een poos geleden de eerste delen gelezen hebben maakt niet uit. Ik vond dit deel zelfs nog veel beter als de voorgaande drie delen. De formule van De reiziger-reeks is vertrouwd hetzelfde gebleven. Er zijn tijdreizigers en deze serie draait om de liefdesgeschiedenis tussen begin 20 eeuwse tijdreiziger ‘Sassenach’ Claire en 18 eeuwse Schotse Jamie Fraser. Diana Gabaldon heeft een hoop fantasie én baseert zich met chirurgische precisie op historisch bekende feiten. Dat maakt deze boeken meteen heel leerzaam en ook heel grappig om te lezen. De reeks is een soort Pirates of Carribean en draait voornamelijk om de geschiedenis van de Schotten. Dit deel gaat over Claire’s beslissing om na het volwassen worden van haar dochter Brianna terug te keren naar haar oude geliefde Jamie, Brianna’s vader. Eenmaal teruggekeerd krijgt ze bijna geen moment adempauze en raakt ze wederom verwikkeld in vele complexe situaties. En dan blijkt dochterlief ook nog eens een tijdreizigster te zijn, gevolgd door de Schotse Roger, die verliefd op haar is. Het is absoluut geen zoetsappig overtrokken geromantiseerd verhaal. Wel behoorlijk FEEL GOOD!