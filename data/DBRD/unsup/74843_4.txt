Een intrigerend en spannend prozadebuut. F.A. Brocatus, begenadigd dichter, zet zijn taalkunst, duidelijk en aan de leiband gehouden, volledig ten dienste van zijn originele prozadebuut. Zijn figuren zijn mensen van vlees en bloed, ieder met een eigen karakter. De schrijver heeft niet veel woorden nodig om hen tot leven te wekken.
Het boek is bijna een whodunit, zozeer weet Brocatus zijn lezer te boeien vooraleer de schrijver zijn mysteries (bijna lapidair) ontsluiert.

Ondanks de complexiteit van het verhaal, weet Brocatus door (meestal) korte hoofdtukken (waarboven de namen van de optredende personages) het overzicht te bewaren. De lezer vaart er wel bij.