Het boek begint eerder en weidt meer uit over het gezamenlijke verleden van David Nic is een gezonde maar creatieve en expressieve jongeman als hij in aanraking en Nic. komt met drugs. Van harddrugs gaat het al snel naar cristal meth.en zijn familie kijkt met verbijstering toe hoe hij steeds verder afglijdt van een ijverige creatieve student naar een zieke en zwakke drugsverslaafde. Omdat Cristal Meth ook hersenbeschadiging veroorzaakt zijn de gevolgen groot voor hun allemaal.
De film volgt het boek best goed, je herkent veel gebeurtenissen omdat die ook in de film terechtkomen. Het boek leest prettig ondanks de soms wat langdradige informatiegedeeltes over drugsverslaving. David gaat namelijk op onderzoek uit en interviewt deskundigen over dit onderwerp. Hij leest ook alles wat erover geschreven is. Dat maakt het boek naast een indringende en ontroerende roman ook een mooi naslagwerk. Ik vraag mij echter soms af of hij de info niet beter achterin bij elkaar had kunnen zetten. Dat was voor het verloop van het verhaal beter geweest, nu was de vaart er soms een beetje uit. David schrijft dit boek over hemzelf en zijn zoon, zij staan centraal maar gelukkig is er ook aandacht voor de rest van het gezin. De wereld om hun heen vervaagt soms letterlijk tijdens het lezen en deze manier van schrijven geeft goed weer wat een verslaving allemaal doet met de verslaafde en zijn directe omgeving. Een must-read voor tienerouders maar ook vooral voor de tieners zelf!