Koen D’haene - Ijs
Ijs is een misdaadroman, het eerste boek voor volwassenen van deze schrijver.
Hij schreef eerder al boeken voor kinderen.
De auteur is een Belgische man, wat mij meteen opvalt in het verhaal dat er best veel Belgische woorden en zinnen staan.
Helaas stoorde mij dit zo dat ik het boek bijna weggelegd had, gelukkig leg ik niet gauw een boek weg want vaak blijkt dat het toch nog leuk wordt naarmate het verhaal vordert en dat was in dit boek ook zo!
Het verhaal gaat over een stel dat samen veel wandelingen maakt en nu erop uit gaat voor een flinke wandeling in de Zwitserse Alpen.
In de proloog lees je dat er twee mensen van de berg vallen en over het ijs naar beneden glijden en in een kloof terecht komen, niet bij elkaar maar enkele meters van elkaar verwijderd.
Dit wekt interesse op, maar het is een roman dus ik merk als fervent thriller lezer dat het in een roman net wat langzamer gaat als in een thriller.
In het boek wissel je steeds tussen het jaar 1985 en het jaar 2003. De hoofdrolspelers Mats en Sarah zijn een verliefd jong stel dat er op uit trekt in de Alpen voor een zware wandeling.
De tocht is lang en ze overnachten in een hut op de berg, volgens het voor onderzoek van Mats wordt deze hut zelden gebruikt en zijn ze er met zijn tweeën. Bij aankomst blijkt er nog een ander stel aanwezig te zijn in de hut en brengen ze samen de nacht door.
De volgende dag veranderd het leven van allen, en is Ijs opeens een heel ander boek.
Het verhaal is goed opgebouwd, het laat de lezer meeleven met de karakters maar vooral Sarah.
Het verhaal is geschreven uit het perspectief van Sarah, en dat maakt dat je de anderen niet zelf leert kennen maar uit haar oogpunt. Dit is soms wel jammer omdat de andere personages ook intrigerend zijn in mijn ogen. Vooral Mats blijft erg mysterieus.
Het boek leest vrij makkelijk weg, op het begin zijn de wandeltermen en het Belgische taalgebruik wel wat pittig, maar naar mate het verhaal vordert leest het fijn en is er ook genoeg spanning om te blijven boeien.
Het boek krijgt van mij 3 ***