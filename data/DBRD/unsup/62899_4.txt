Uit het niets was daar vorige jaar in eens LIGBLOMSTEN wat eerst in thuisland Denemarken en later in de rest van Scandinavië de bestsellerlijsten aanvoerde en daarmee de geijkte verkoopkanonnen als Nesbø en Adler-Olsen het nakijken gaf. LIGBLOMSTEN is het fictie debuut van journalist Anne Mette Hancock-Jensen (1979,.Gråsten,Den) en is nu beschikbaar in het Nederlands onder de titel LIJKBLOEM.

Journalist Heloise Kaldan staat op haar werk onder zware druk als een door haar geschreven artikel blijkt te zijn gebaseerd op niet te bewijzen feiten en haar bron wordt onthuld. Tevens blijkt dat deze bron ook nog een privé relatie heeft met Heloise. Gelijktijdig ontvangt Heloise raadselachtige korte berichten van Anne Kiel. Kiel is al drie jaar spoorloos nadat ze in bloed gehuld op een bewakingsfilm is herkend en als de hoofdverdachte geldt van de moord op een jonge advocaat. Heloise heeft geen flauw idee waarom dat deze gezochte moordenaar contact met haar zoekt want in haar beleving hebben hun paden elkaar nooit gekruist. Als Heloise voorzichtig onderzoekt wat de betekenis kan zijn van deze geheimzinnige boodschappen vind er weer een moord plaats die gerelateerd zou kunnen zijn. Zowel Heloise als .politieman Erik Schäfer intensiveren hun onderzoek. Zit Anne Kiel achter deze moord? Zijn er meerdere moordenaars? en wat is toch de reden dat Heloise in deze affaire wordt betrokken?

Lijkbloem is een uiterst soepel geschreven boek. De plot klopt van A tot Z en is geschreven in een gemakkelijk toegankelijke schrijfstijl zonder onnodige opsmuk. Hoewel heel duidelijk en to the point. blijft het ook lang enigszins troebel.waar het naar toe gaat en is dus weinig voorspelbaar.Karakters, en dan vooral die van Heloise worden goed uitgewerkt, maar ook weer in dezelfde stijl zonder onnodige opsmuk, Thema's die aan bod komen zijn misdaad, wraak, gerechtigheid en vergeving..Korte hoofdstukken gevoegd bij bovenstaande zorgen ervoor dat je door het boek heen vliegt en als je de laatste pagina hebt gelezen blijf je achter met een gevoel van "ik wil meer"

Hancock heeft haar debuut niet gemist, en ik begrijp wel dat het in de Scandinavische landen een verkooptopper is.Het 2e boek waar journalist Heloise Kaldan en politie-assistent Erik Schäfer wederom hun opwachting maken is zojuist afgerond en verschijnt deze maand in Denemarken, of er ook een Nederlandse vertaling volgt is op dit moment nog niet bekend.