Een heftige thriller die mij vast bleef houden. Het verhaal begint in Irak waar een militair ontvoerd wordt en gedwongen wordt kinderen te doden door hun botten te breken. Hij doet het niet, zijn ontvoerder wel. Deze man heeft het idee opgedaan van een seriemoordenaar die in VS actief was en 7 meisjes op die manier vermoordde. Het boek wordt geschreven vanuit de beul, de vader, de laatste dochter en de FBI agente. In een hoog tempo leer je de personages kennen, beschrijft Dekker de raakvlakken en voel je bijna begrip voor de beul. Zoals in de meeste thrillers overwint ook hier het goede van het kwade.