Met 'Vertrouw me' is er een (voorlopig) einde gekomen aan de wereld van Juliëtte en haar vrienden. Ik heb genoten van dit deel al vond ik 'm iets minder sterk dan de vorige. Zo blijkt bijvoorbeeld dat Juliëtte het gehele plan om het Herstel omver te werpen en Anderson te doden al helemaal uitgedokterd had, terwijl wij daar als lezer niets van mee hadden gekregen. 'Hoe dan?' vraag ik mij dan af. Haar hele 'interne wereld' om het zo maar te noemen (gevoelens, gedachten etc.) werd continue en haast minutieus gedeeld met de lezer, maar dan is dit complete plan er zo maar ineens....ik vond dit wat vaag en makkelijk. Verder wel weer heerlijk leesvoer en achter elkaar uitgelezen. Super fijn!