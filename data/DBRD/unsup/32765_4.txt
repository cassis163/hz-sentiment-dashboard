Theodoor is een draak en woont in zijn grot. Elke keer een dier zijn grot passeert, vraagt Theodoor zich af of hij het dier gaat opeten. Maar aangezien hij geen trek heeft, laat hij de dieren passeren. Tot op een dag dat er een krijgshaftig kindje langskomt en Theodoor wel honger heeftâ€¦
Een leuk prentenboek dat een spannend verhaal vertelt. Verhalen over draken doen het steeds heel goed bij jonge kinderen omdat dit toch iets angstaanjagend is. Maar dan komt daar een kindje voorbij dat geen enkele angst toont. Misschien vereenzelvigen sommige luisteraars zich er wel mee en hopen stiekem ook een draak in een grot tegen te komen.
Ik eet je niet op is een avontuurlijk verhaal voor de allerkleinsten dat toont dat je niet groot en sterk moet zijn, maar wel slim.