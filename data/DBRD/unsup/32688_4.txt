Iedereen die romans leest in het decor van de Tweede Wereldoorlog weet dat die fictie gebaseerd is op waargebeurde verhalen. Toch vond ik het confronterend om het boek “Vragen die ik kreeg over de Holocaust” te lezen. Hédi Fried geeft op nuchtere en toch hartverscheurend persoonlijke wijze antwoord op de vragen die zij regelmatig krijgt. Hier is geen enkele sprake van fictie maar van harde werkelijkheid.
De parallel die zij weet te trekken naar de vluchtelingenproblematiek van vandaag is wederom confronterend. Hoeveel verschil is er eigenlijk tussen de vluchtelingen van toen en die van nu? Laten we ons blijven realiseren dat niemand vrijwillig zijn of haar land ontvlucht.
Een prachtig boek en een aanrader voor iedereen die het verhaal over de Holocaust uit de eerste hand wil horen/lezen..