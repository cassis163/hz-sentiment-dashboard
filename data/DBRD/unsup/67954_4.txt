In het slotdeel van de tweeluik Jager en Prooi neemt Kim je mee op de vlucht van Liis en Meaghun. De een zoekt naar rust, de ander probeert zijn wisselaarsschap te begrijpen. Beide hopen dat te vinden in Patega, de vrijhaven van alle vluchtelingen. Ondertussen probeert Margal het hoofd te bieden aan onrust en opstand in haar eigen rijk en hoofdstad Ilahadar.

Wederom weet Kim je mee te nemen in een prachtig verhaal. Ze geeft ruimte aan de ontwikkeling van de hoofdfiguren. Je leeft mee met hun gedachtegang en gevoelens. Je ziet hoe Liis zich ontwikkeld tot een sterke vrouw die haar kinderen wil beschermen. Hoe Meaghun zijn boetedoening ondergaat en er sterker uitkomt. Hoe Margal haar verleden ontdekt en hoe dit haar veranderd en zelfs hoe de twijfel toeslaat bij Cighal, die gedreven is om Meaghun te vangen. Al deze verhaallijnen weet ze tot een mooi en spannend slot te breien.

Dit boek is een echte aanrader. Iedereen die houd van Fantasy die niet de platgetreden paden bewandelt zou dit moeten lezen.