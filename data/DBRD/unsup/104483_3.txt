Hoewel dit een dun boek is, sleept het verhaal je wel mee in het verleden van de hoofdpersonages en de tweede wereldoorlog.
Het boek gaat over Paul, een oude advocaat op pensioen die in de gevangenis in Spanje zit en Oscar een vroegere jeugdvriend van Paul.
Pas op het einde van het verhaal kom je te weten hoe hij in de gevangenis is geraakt en tijdens het lezen kom je meer te weten over het verleden van Paul en wat er precies met zijn familie in de oorlog is gebeurd.
Het boek is interessant, doordat je in het begin niet weet waarom Paul in de gevangenis zit en wat er nu juist tussen hem en Oscar is gebeurd en je dit dus tijdens het lezen beetje bij beetje ontdekt.
Paul heeft geen goeie band met zijn zoon Remus en hij probeert de band met zijn zoon te versterken door hem eindelijk, na al die jaren te hebben gezwegen, te vertellen wat er in de tweede wereldoorlog is gebeurd.
Op de cover van het boek staan drie vissen afgebeeld en de titel Zoutberg geeft niet meteen prijs waarover het verhaal gaat. Maar doordat het verleden van Paul zich afspeelt in de zoutfabriek van zijn vader, wordt het wel duidelijk waarom voor deze cover en titel is gekozen.
Ik vond het een meeslepend verhaal, maar vond het einde wat teleurstellend. Op het einde van het verhaal wordt alles uitgeklaard, je komt te weten waarom Paul in de gevangenis zit, maar dan eindigt het verhaal nogal abrupt, wat ik erg jammer vond.