Het eerste boek eindigt in een oorlog tussen de verschillende facties. Tris doet haar best om te overleven en de oorlog te stoppen. Maar welke kant van de oorlog kiest ze? Tris wordt hierdoor meer geconfronteerd met haar afwijkendheid. Ze wordt gedwongen om keuzes te maken en om geheimen te onthullen. Houdt haar liefde met Tobias stand? En hoe gaat ze om met schuldgevoelens die zijn ontstaan door haar eigen acties?

Vanaf de eerste bladzijde zit je weer in de wereld van Tris en andere oude bekenden. Je wordt meteen weer meegesleept door de bizarre situaties, zonder terugblik op het eerste boek. Het verhaal gaat razend snel, dus er is geen tijd voor rustige momenten.

Wederom is dit boek geweldig beschreven, ik zat af en toe met een brok in mijn keel te lezen.

Dit deel vind ik zelfs iets beter dan deel 1, dus ben nu nog nieuwsgieriger naar het laatste finale boek.