Zoek je een boek om je kind voor te bereiden om op turnles te gaan? Dan is Grote Anna leert turnen uitermate geschikt. Anna gaat turnen en neemt je mee naar Wendy en Roel, die haar elke week les geven. In dit verhaal lees je hoe hun les is opgebouwd. Van warming up, naar de verschillende oefeningen tot het afsluitende spelletje toe. Ga mee met Anna die deze keer “een speciale tocht door de jungle” in de gymzaal maakt. Ze gaat o.a. klauteren in hoge bomen, op stapstenen stappen over de rivier en rolt van de berg naar beneden!
Tijdens het lezen zullen de kinderen het een en ander herkennen, maar daarnaast leren ze ook weer nieuwe dingen.
De tekeningen bij het verhaal zijn kleurrijk. Kathleen heeft elk kind zijn eigen gezichtje gegeven. Jonge kinderen zullen meteen één van de kinderen willen zijn en in hun huid willen kruipen.
Kortom….trek je turnkleren en sportschoenen aan en ervaar dat turnen misschien wel de leukste sport is, die er is!