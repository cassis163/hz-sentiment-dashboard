Emma Townsend heeft eindelijk de moed gevonden om, een jaar na het overlijden van haar man, zijn spullen uit te zoeken. Tijdens dat uitzoeken komt ze in een oud jaarboek een liefdesbrief gericht aan haar tegen. Een brief die ze nooit eerder gezien heeft.

Ze besluit contact op te nemen met de schrijver van die brief, Christopher Walker.

Zij neemt contact met hem op en na al die jaren bloeit er weer iets op tussen hen.

Maar...hun leven loopt gevaar. Een collega van Christopher is net vermoord en zij komen te dicht bij de dader.

Ik ben fan van de boeken van Karen Rose. Ze zijn altijd redelijk duister met een vleugje romantiek. Door die romantiek wordt het duister minder heftig.

In Wreed weerzin ontbreekt het duister, maar is wel de romantiek aanwezig. Ik vind dit boek meer een whodunnit, vergelijkbaar met de boeken van Mary Higgins Clarke. Dit is niet negatief, hooguit een beetje teleurstellend als je de andere boeken van Karen Rose hebt gelezen.

Maar voor deze prijs en voor tussendoor is het best een leuk boekje.

De plot is niet erg ingewikkeld en had ik al behoorlijk snel door. Het verhaal wordt beschreven vanuit 3 perspectieven:

* Emma Townsend

* Christopher Walker

* de dader

Echt spannend wordt het niet, al hoop je toch dat het allemaal goed komt. En wat zou het eens verfrissend zijn als het niet goed kwam...

Een aanrader?

Ja toch wel, zolang je niet een "echte" Karen Rose verwacht.