Wie op luchtige wijze op de hoogte wil worden gebracht van alle in en outs van de huidige samenleving - of denkt u alles al te weten? - leze dit boek. Emotioneel en humoristisch.

Een rijke verzameling verhalen over de bewoners van Pepys straat met allerlei kleine en grote gebeurtenissen, die je op allerlei manieren raken. De ergernis over de snob tot het medeleven met de vluchteling. Geen pogingen om de inhoud ingewikkelder te maken door personen, situaties en wat dies meer zij, in een grote grabbelton te gooien.

Je blijft benieuwd hoe het verder gaat met de hoofdpersonen van dit verhaal. Ik vrees het moment dat ik het uit heb.