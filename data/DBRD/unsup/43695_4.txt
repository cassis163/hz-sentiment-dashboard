Dit is een prima debuut van deze schrijver. Het verhaal is heel herkenbaar qua situaties in Nederland en leest vlot weg, je blijft steeds benieuwd naar de volgende pagina. De spanning neemt snel toe maar toch is het verloop goed te volgen. De climax aan het einde is wat abrupt, daar had best een uitstapje over de achtergronden van de plotseling opdoemende extra speler in het spel aan vooraf mogen gaan. Ook werd mijn nieuwsgierigheid naar het wel en wee van de hoofdpersonen de eerste tijd na de climax niet helemaal bevredigd. Al met al smaakt het boek naar meer van deze schrijver. Ik hoop dat volgend jaar te mogen verwelkomen.