De saladebijbel is een goedgevuld, compact kookboek dat je stimuleert om eens wat anders op tafel te zetten dan de standaard krop sla met een tomaatje, een eitje en de dressing uit een fles.
Want zo ken ik vooral de salade van vroeger, of de huzarensalade . Verder kwam ik vaak niet, of ik moest de kant en klare bakken aanschaffen uit de supermarkt.
Nu kan ik het zelf, de basistechnieken staan duidelijk beschreven voor de recepten aan bod komen.
De boodschappenlijstjes zijn niet al te lang en ingewikkeld waardoor het boodschappen doen ook leuk blijft.
De recepten worden vergezeld door smakelijke foto’s. En door duidelijke afbeeldingen van welk materiaal je nodig hebt.
Dan is het beginnen met je recept. En dan kom je erachter dat je met een paar ingredienten echt iets lekkers op tafel kunt zetten. Ik mag in verband met een dieet bepaalde producten niet hebben. Dan zijn er genoeg tips om variaties aan te brengen. En… ik heb eindelijk geleerd om een roosje te draaien van komkommer. Dat staat leuk op het bord.
Voor de mensen die net als ik dachten dat salades alleen in de zomer lekker zijn dan kun je met dit boek nog veel leren. Er is een hoofdstuk voor elk seizoen.
Eet smakelijk!