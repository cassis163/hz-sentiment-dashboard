Als oer Hollandse, dacht ik bij de titel van dit boek meteen aan fietsen... Het gaat echter om de kunst van het racen met de auto op een officieel circuit. Enzo en zijn baasje Denny zijn er gek van. Enzo houdt ook van tv kijken en heeft zo al heel wat opgestoken. Zo is hij er van overtuigd dat hij zal reincarneren als mens. En dan eindelijk 2 van die handige duimen heeft! En kan vertellen wat hij ziet en voelt.

Enzo vertelt het verhaal van het leven van zijn baasje Denny, die al jong zijn vrouw verliest en vervolgens de strijd aan moet gaan met de ouders van zijn vrouw over de voogdij over en het contact met zijn dochter ZoÃ«.
En Enzo overgiet zijn bespiegelingen met de racerij. Dit brengt de lezer prachtige metaforen.
Ik heb genoten van het boek en was blij verrast door het einde.
Direct in mijn top 10 geplaatst en ik kan het alleen maar warm aanbevelen.