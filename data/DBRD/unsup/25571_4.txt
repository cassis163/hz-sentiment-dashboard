Jeffery Deaver heeft een reputatie hoog te houden, met ieder boek dat hij schrijft. Dus ook met Idolaat, zijn laatste loot aan zijn, inmiddels indrukwekkende spanningsstam.
Een Kathryn Dance thriller, kopt de cover en wat wordt de lezer verrast als Amelia Sachs en Lincoln Rhyme ook nog even langskomen.
En allemaal om Kayleigh Towne, een populaire zangeres, te helpen van een vervelende stalker af te komen. Maar gaandeweg lijkt de stalker niet zo gemeen te zijn als iedereen denkt en gewoon idolaat te zijn van zijn ster.
Dus moet er iets anders aan de hand zijn!

Dance, voornamelijk in haar hoedanigheid als kinesisch expert, probeert Edwin Sharp, de stalker, te ontmaskeren. Er vallen doden, moedwillig vermoord, er worden mensen bedreigd maar Sharp lijkt niet de dader te zijn.
De komst van Rhyme en Sachs is kort maar hevig waarbij hun ultieme kennis voor Dance een stimulans is voor een belangrijke stap.

Deaver is met Idolaat in zijn oude doen. Veel spanning en ontelbare twists maken de lezer bijna hoorndol maar ook mateloos nieuwsgierig wie de dader van alle onheil is. Een lange eindsprint naar de ontknoping levert nog wat gedraai op tot uiteindelijk alles is opgelost. En een verrassing blijft het! Meesterlijk verhaal door een meester verteld!

Eindoordeel: 4 sterren

Spanning: 4 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 5 sterren
Psychologie: 4 sterren