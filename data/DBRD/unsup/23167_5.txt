Zeg dat het je spijt van Michael Robotham is een ijzersterke, actuele thriller met eigentijdse taal, humor en een blik op de wereld door en van jonge mensen.

De kracht van Michael Robotham is de belevingswereld van onze jeugd te vangen in een uitermate spannende zoektocht naar twee verdwenen tienermeiden, na 3 jaar opnieuw aangezwengeld door de moord op een echtpaar in de boerderij waar één van de meisjes heeft gewoond.

Er is geen tijd te verliezen om de meisjes snel te vinden daarom wordt er hulp ingeschakeld van psycholoog Joe OLoughlin. Zijn scherpe waarnemingen zijn verrassend en doen mij realiseren dat schrijver Michael Robotham veel inzicht heeft in de menselijke geest.

Het boek Zeg dat het je spijt heeft een tijdslijn rond de kerstdagen en soms kan er dan zomaar een enkele zin zijn die voor ontroering zorgt. Ik zou teveel verklappen als ik Michael Robotham citeer maar het geeft deze thriller wel een extra dimensie.