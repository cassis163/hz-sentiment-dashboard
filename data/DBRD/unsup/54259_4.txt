Alice Salmon is net begonnen als journalist als ze verdronken wordt gevonden. Wat is er gebeurd? Heeft Alice haar leven zelf beëindigd of is zij vermoord? Jeremy Cooke een oud professor van Alice wil haar leven en dood in kaart brengen. Dit doet hij onder andere doormiddel van haar dagboek, Twitter, Facebook, door haar geschreven nieuwsartikelen, blogs van vrienden, e-mails en politieverhoren te bundelen.

Email van Elizabeth Salmon, 3 april 2012
Hoe ik denk dat haar laatste dagen en uren waren? Ik wilde dat ik het wist. Haar gemoedstoestand, waar ze was, haar gesprekken, ik denk er voortdurend aan.

Het opvallendste aan Wat ze Naliet is dat het boek enkel bestaat uit onderzoeksmateriaal van Jeremy Cooke en zijn brieven. Door het onderzoeksmateriaal te lezen krijg je een steeds beter beeld van Alice, Jeremy, haar vriendjes, haar vriendinnen en haar familie.
Het is geen boek dat je af en toe kunt lezen. Dit omdat het onderzoeksmateriaal verleden en heden bevat en dit wisselt zich ook niet chronologisch af. Het constant wisselen van de tijd vond ik zelf in het begin een klein minpuntje maar naarmate het boek vordert went dit al snel.

Uit het dagboek van Alice Salmon, 19 jaar, 25 november 2005
‘Hallo, juffrouw Perspectief,’ zei de jongen van de marketingcursus toen we de collegezaal uit liepen. Het maakte indruk dat hij nog wist wat ik had gezegd.

Het boek blijft tot het einde spannend want er zijn meerdere potentiele daders en daarbij blijft ook de optie open dat zij zelf een einde heeft gemaakt aan haar leven. Pas in de laatste 30 bladzijdes dacht ik te weten hoe het in elkaar stak. En nog had ik het mis!

Hoe het boek is geschreven met het afwisselen van de verschillende soorten communicatiemiddelen (brieven, blogs, mails, politieverhoren, dagboekstukken) is erg verfrissend, ben ik nog niet eerder tegengekomen.

Artikel op de website van Southern Eye, 7 december 2012
Agent die als eerste bij de overleden Salmon was, verlaat de dienst vanwege ‘telefoontjes over het graf heen’

Het boek is een aanrader voor de speurneuzen onder ons. Als bonus heeft het boek ook nog eens een ontzettend mooie cover die recht doet aan het boek.
T.R. Richmond heeft een ontzettend sterk debuut neergezet met een verrassend en uniek concept. Erg benieuwd naar de volgende boeken die hij zal schrijven!