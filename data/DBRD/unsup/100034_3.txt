Dit boek is een non-fictie boek, geen verzonnen verhaal maar een soort van handboek dat je helpt bij het maken van keuzes op het gebied van rust en ruimte creëren in je agenda. Nooit meer te druk is een complex naslagwerk dat helpt je controle te krijgen over je leven met gerichte aandacht op de dingen die je doet.
De schrijver is bedrijfspsycholoog en dat merk je aan alles. Bij alles wat hij in dit boek uitlegt, komt een hele psychologische verklaring met voetnoten en al mee. Persoonlijk vind ik dit niet erg fijn lezen. Het leidt mij juist teveel af. Het doel van het boek is te voorkomen dat mensen het te druk hebben en een burn –out krijgen, wat voor mij dus betekent dat vooral de werkende mens hier iets aan zou kunnen hebben. Als je geen drukke agenda hebt, steek je wel degelijk iets op van het boek maar in veel mindere mate. Ik krijg geen 50 emails per dag en kan mijn tijd indelen zoals ik wil. Er zitten wel wat eye-openers in zoals het feit dat bijna iedereen de hele dag op social media zit… dit kan ook wel minder of op bepaalde tijden bijvoorbeeld. Je bent beter af met minder vrienden is er ook zo een. Ik haal er uit waar ik iets mee kan en daar ga ik mee aan de slag, maar het meeste is niet interessant voor mij.
De kaft is erg minimalistisch, maar de zijkanten zijn turquoise met allerlei woorden erop. Dit zijn woorden van zaken waar men het te druk mee kan hebben. Alles dus. Mooi om in de kast te zetten en als naslagwerk te gebruiken.