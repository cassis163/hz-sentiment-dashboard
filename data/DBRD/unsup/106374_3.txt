Van 'De Manipulator' had ik meer verwacht. Dat zit hem in de uitwerking, want het idee een professioneel manipulator als hoofdpersoon in te zetten is origineel. Anne Daniel hanteert een plezierige schrijf- en vertelstijl, maar toch ... Het wordt niet spannend, daarvoor is het te luchtig geschreven. De personages komen over als karikaturen, niet als mensen van vlees en bloed. De speelsheid gaat vervelen. Het boek bevat ook nog eens zeer weinig tekst, je hebt het in no time uit. Het is letterlijk en figuurlijk een dun verhaal.
Leuk gedaan, met plezier gelezen, maar geen thriller waarvan ik zwaar onder de indruk ben of die 'blijft hangen'. Na ruim een week weet ik amper nog waar het over ging.
Goed genoeg voor drie sterren en om uit te zien naar volgend werk van Anne Daniel.

Tijdens het lezen kwam herhaaldelijk 'Justine' van Anne-Laure van Neer terug in mijn gedachten. De auteurs hebben qua stijl iets van elkaar weg. Een verschil is, dat ik me van 'Justine' nog bijna alles herinner.

[spanning 2, plot 3, schrijfstijl 3, leesplezier 3, originaliteit 4, psychologie 3]