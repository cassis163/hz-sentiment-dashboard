Den Hollander fans hoeven nooit lang te wachten op een nieuwe boek. Aan de lopende band verschijnen er nieuwe boeken. Zou dan de kwaliteit niet een keer omlaag moeten gaa? Nee, zeker niet. Ook Uitglijder is weer een toppertje.

Een meeneemboek voor op vakantie, gebonden met een hardcover. Een korter verhaal, maar niet minder spannend. Gustaaf is recensent en heeft zijn eerste thriller geschreven. Niemand wil het boek echter publiceren, dus biedt hij het aan aan een schrijfster, waarvan hij het nieuwste boek de grond in heeft geboord. Ondertussen verdwijnt zijn vrouw en krijgt hij alleen nog maar vage smsjes van haar. De werkelijkheid begint steeds meer te lijken op de fictie in Gustaafs boek. Een wraakplan loopt volledig uit de hand.

De plot is niet ingewikkeld, maar wel verrassend. Vanaf bladzijde één zuigt Den Hollander de lezer in het verhaal. Haar heldere schrijfstijl zonder poespas leest prettig, is herkenbaar en sleurt de lezer in volle vaart door het verhaal.
Personages gaan leven, zeker door de wisselende perspectieven. De spanning blijft continu aanwezig. Den Hollander verrast de lezer aan het eind altijd met een onverwachtse wending en ook dit keer is die lumineus.
Heel geschikt vakantiemateriaal!