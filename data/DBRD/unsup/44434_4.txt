'De man die niet schoot' is geen verhaal als een ander. Het is geen voorgekauwde brei met voorspelbare verhaallijnen. Integendeel zelfs, de ene vreemde wending volgt de andere op, iets wat het boek een heel eigen karakter geeft.
Spanning hangt samen met een komische noot.
'De man die niet schoot' is een boek dat je bij de hand neemt. Doorheen de straten van Antwerpen, daar waar het zich allemaal afspeelt, met tal van herkenbare punten en accenten.
De schrijfstijl van de auteur is verrassend. Het is een zeer 'beschrijvende' stijl, wat in het begin misschien wat minder vlot leest, maar waar je na korte tijd helemaal mee weg bent. Deze stijl laat je toe om het verhaal zeer gedetailleerd te visualiseren.
Kortom, 'De man die niet schoot' is een aanrader van formaat. Ondanks de titel, schoot de auteur wel. En hij schoot recht in de roos!