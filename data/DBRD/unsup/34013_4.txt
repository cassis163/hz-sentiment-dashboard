Vroeger las ik bijna alleen maar thrillers, tegenwoordig wissel ik 2 tot 3 romans af met een thriller, maar dan probeer ik me wel te verzekeren van een goede thriller, en daarbij roep ik dan de hulp in van dizzie of crimezone, deze stond hoog in de parade bij deze sites.

Mijn keuze viel dus deze keer op Peter James, een schrijver die ik nog niet kende, maar hij maakte de verwachting waar.

De verrichtingen van Roy Grace en zijn team in dit verhaal blijven goed boeien door een duidelijk verhaal en een prettige schrijfstijl, bovendien wordt de spanning goed vast gehouden tot een een zeer onverwacht plot.

Waar veel thrillers aan geloofwaardigheid inboeten, scoort dit boek een ruime voldoende.
Het zal zeker niet de laatste thriller zijn die ik van hem lees,ik vond het een van de betere thrillers die ik dit jaar heb gelezen.