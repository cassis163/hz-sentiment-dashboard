Een boek voor de liefhebbers van Italiaanse maffia. Leest gemakkelijk weg alleen had ik moeite om de vele Italiaanse personages uit elkaar te houden.
Het verhaal begint met Rosa die verliefd wordt op de maffiabaas Nino. Haar man gaat letterlijk over lijken om zijn ambities te verwezenlijken. Rosa wil er zo min mogelijk over weten want ze was net de stad uit gegaan om haar autoritaire vader te ontvluchten. De strijd tussen de maffia-groepen wordt steeds heviger en op een gegeven moment wordt Nino gedwongen te kiezen voor het leven van zijn vrouw of het leiderschap.
Ondertussen probeert openbaar aanklager Elvira Salemi de leiders aan te pakken. Maar als er een onschuldige jongen vermoord wordt, is de druk voor haar van hogere hand wel heel groot.
Het is geen boek waarin de spanning om te snijden is, maar het verhaal is wel goed bedacht. Waarbij het einde een keer anders is dan dat je had gedacht.