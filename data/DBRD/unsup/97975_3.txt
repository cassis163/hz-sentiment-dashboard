Recensie Cody - Bernice Berkleef

Samenvatting
Als Jelka wakker wordt blijk dat haar pas geboren zoontje Cody niet in zijn bedje ligt. Ze schrikt zich rot. Haar man Oscar is al naar zijn werk en neemt zijn telefoon niet op. Oscar heeft zich op het politiebureau gemeld. Cody is dood en Oscar weet zich niets te herinneren. Het politieteam gaat aan het werk om deze zaak op te helderen. Oscar moet een paar dagen de cel in omdat hij als verdachte wordt gezien. Jelka wordt steeds achterdochtiger naar haar man en vertrouwd hem niet meer. Er komen steeds meer vragen bij haar boven.

Leeservaring
Het boek leest makkelijk weg. De hoofdstukken zijn niet al te lang. Boven de hoofdstukken staat vermeld vanuit wie het verhaal moet worden gezien. De paniek van moeder Jelka wordt goed uitgewerkt. De personages Oscar en Nadine leer je ook goed kennen.
Echte spanning heb ik in dit boek helaas niet ervaren. Ook vond ik het hier en daar wat langdradig worden. De verhaallijn leent zich niet echt voor complottwisten en dergelijke. Het is een psychologisch verhaal dat naar het eind toe wel een verrassende wending krijgt. Dit had naar mijn idee meer uitgewerkt kunnen worden.