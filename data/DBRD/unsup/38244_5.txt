'Journalistieke verhalen die je dag beter maken' - Eindelijk weer eens een gezonde snack tussen al dat literaire fastfood door. Dit boekje barst van de voedzame verhalen. Bijzondere, soms bijna ongeloofwaardig gekke verhalen met één gezamenlijke eigenschap: het goede nieuws.

Auteurs en journalisten Franka Hummels en Karin Sitalsing bieden met En dan nu het goede nieuws een smakelijk antwoord op alle giftige en verzuurde nieuwsberichten waar we ons dagelijks mee volproppen. Het lezen van dit boek voelt dan ook een beetje als een cleansing van het relativeringsvermogen. Detox en retraite in één.

Luchtige teksten over zware thema's, lieve woorden over lelijke gebeurtenissen, mooie mensen over schitterende daden. En leuk voor onder de kerstboom overigens.