Tom Brandt gebruikt zijn freelancejob van fotograaf voor NG als dekmantel voor zijn andere job, namelijk werken voor de mivd. Wanneer hij voor een opdracht naar Spitsbergen gaat om aldaar de teloorgang van een mijndorpje te fotograferen, stuit hij op een vliegtuigongeluk uit 1996. De ramp kostte 141 vooral Oekra√Ønse mijnwerkers het leven. Tom besluit naar de top van de berg te trekken om daar met eigen ogen te zien hoe het rampgebied er nu uitziet. Tot zijn verbazing vindt hij een GPS toestel tussen de wrakstukken. Nadat hij er enkele kranten op nageslagen, constateert hij dat het onderzoeksrapport het over de GPS heeft, terwijl hij dat toestel in handen heeft. Wat probeert men hier te verbergen?
Spitsbergen valt onder Noorwegen, maar het lijkt wel alsof de Russen er doen en laten wat ze willen.
Tom wil de ware toedracht van de crash en de rol van de GPS onderzoeken. Zoals dat in een thriller gaat, wordt hij door verschillende partijen tegengewerkt.
Tom is een nuchtere Nederlander die zich in zijn sas voelt in ruige ongerepte natuur. Hij weet wat overleven is en kan met vuurwapens overweg.
Dit boek staat vol met heel mooie beschrijvingen van natuur in het hoge noorden, van het verval van mijnsteden. Tom is dan wel de fotograaf, maar Frank van Zwol zet die beelden heel mooi om in woorden.
Heel goed boek en ik ga zeker meer van deze auteur lezen.
Ik heb dit boek mogen lezen voor het Hebban Forum, waarvoor mijn dank.