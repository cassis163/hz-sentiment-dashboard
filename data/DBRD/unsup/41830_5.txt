Pietro en zijn ouders brengen ieder jaar hun vakantie door in de bergen, tot ze een stek vinden waar ze jaarlijks zullen terugkeren. Daar raakt de elfjarige Pietro bevriend met leeftijdgenoot Bruno. De twee zijn onafscheidelijk, verkennen leegstaande woningen en maken eindeloze wandelingen door de bergen. Daarna verliezen ze elkaar uit het oog, maar als jongvolwassenen vinden ze elkaar terug.
Een prachtverhaal over eenzaamheid, vriendschap en vader-zoonrelatie. Hoe het lot beschikt over leven, liefde en dood.
En voor wie van bergen en bergwandelingen houdt is dit met de immens mooie beschrijvingen van de Italiaanse Alpen een leuk meegenomen extraatje.