De cover trekt de aandacht, doordat je een mooie vrouw zich vast ziet klampen aan een man. Ik vind het raar dat de letters van “stuk” niet naast elkaar staan, dat leest wat onrustig. Het oranje van de letters en van de button valt goed op. Wat mij betreft een 7 voor de cover.
Het boek gaat over Kat, die haar vader op jonge leeftijd is verloren door zinloos geweld, en over Carter, die in de gevangenis zit. De twee blijken zich tot elkaar aangetrokken te voelen, maar kan deze liefde wel? Op de cover staat “Gevangen in een verboden liefde”, het stuk verboden liefde had naar mijn mening beter uitgewerkt kunnen worden. Er wordt een paar keer gedreigd dat het slecht kan aflopen als iemand er achter komt, maar daar is het bij gebleven. Denk dat het een leuke toevoeging was geweest als het een keer echt bijna fout was gegaan.
Het eind is nogal voorspelbaar, maar dat maakt het boek niet minder leuk om te lezen.
Blijkbaar is dit het eerste boek van een trilogie, ben heel benieuwd naar de vervolg-delen, omdat het boek naar mijn idee een gesloten eind heeft.
Stuk van jou is zeker een aanrader!