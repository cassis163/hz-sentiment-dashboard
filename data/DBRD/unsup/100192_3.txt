Ik denk dat dit boek een beeld geeft van een doorsnee rusthuis voor de gewone mens, niet voor de rijke stinkerds of de echte arme stakkers. En juist zoals in de maatschappij van de actieve werkende mensen komen er alle soorten mensen in voor. Zeurders, grappenmakers, deugnieten, pesters, gepeste, actieve bejaarden, passieve, doeners, initiatiefnemers, saboteurs. Vele onderwerpen komen dagelijks aan bod, niet alleen omdat men de volgende dag al niet meer weet dat het de dag daarvoor ook al over dat onderwerp ging, maar omdat dat in een doorsnee maatschappij ook zo het geval is. Het weer, de politiek en vooral als het om de zorgverzekering, AOW en korten van uitkeringen van oudjes gaat, scootmobiels en rollators, bejaardenactiviteiten, ziekten en kwaaltjes, de dood en euthanasie, het eten, migranten, zelfs zwarte piet passeert de revue.
Vermakelijk boek, maar meteen ook heel confronterend, wil ik zo oud worden?