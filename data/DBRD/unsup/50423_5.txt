Wat een heerlijk boek was dit om te lezen! Gedeeltelijk is deze fictie gebaseerd op ware feiten. Een doodgewone jongeman die met zijn familie woont in Zwitserland. Hij is slim, knap en heeft voor ogen om net zoals zijn vader en diens beste vriend, voor arts te gaan studeren. Maar het is wel het jaar 1944 waarin de buurlanden van Zwitserland verwikkeld zijn in de welbekende Tweede Wereldoorlog. Hij wordt door de omstandigheden Gardist bij het Vaticaan (ja je hebt ook nog de Gendarmerie maar dat is een functie voor alles Ã­n de gebouwen, de Gardisten zijn de bewakers van de toegang tot het Vaticaan, de gebouwen en zorgen voor de reizen van de belangrijke mensen zoals kardinalen binnen Rome. Heel interessant om te lezen hoe dit allemaal in zijn werk gaat. En ook hoe mensen in de Tweede Wereldoorlog een belangrijke rol hebben gespeeld ondanks hun beroep of hun functie.
Een aanrader voor iedereen die een beetje houdt van fictie gecombineerd met historische feiten. De spanningsbogen zijn niet groot genoeg om het een thriller te kunnen noemen. Wel kan je dit naar mijn mening een historische roman noemen.

Binnenkort komt de echte grote recensie van dit boek op mijn blog.
Veel leesplezier!

Greetings by Sophie