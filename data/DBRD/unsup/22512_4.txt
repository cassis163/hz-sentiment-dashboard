Indrukwekkend is Rivka met recht te noemen. Een meeslepend verhaal dat schijnbaar moeiteloos twee werelden en verhaallijnen met elkaar vervlecht. Het laat de diepe sporen zien die het oorlogsverleden van vader Isaac nalaat in een familie en de invloed die dat heeft op het gevoel van identiteit van een jonge vrouw.
De verhaallijn van de vader is prachtig beschreven en raakt diep, ondanks dat het vaak moeilijk is van Isaac te houden. Hij gaat onder je huid zitten en laat je niet meer los. De verhaallijn van Rivka zelf laat een wereld zien van glamour, maar onder het oppervlak schuilt een interessante en teder beschreven zoektocht naar haar zelf. De uiterlijke wereld van Rivka kon me minder boeien, het liefdesverhaal, de dure hotels, maar wat er in haar omgaat is schitterend geschreven. Daarom: 4 sterren.