Het boek is geschreven door een universitair docent psychologie en psychotherapeut. Ze heeft haar eigen praktijk voor psychotherapie en is zelf HSP.
Het boek legt uit wat HSP inhoudt en begeleidt je door verschillende levensfases met de mogelijkheid om je ervaringen in een nieuw kader te plaatsen. Vaak wordt aangehaald dat mensen met HSP het niet makkelijk hebben en tegelijkertijd wordt deze eigenschap bejubeld. Dit voelt bij sommige stukken als tegenstrijdig.
De voorbeeldverhalen zijn niet altijd even treffend en het boek beschrijft vooral de theoretische benadering van HSP en de daarbij meest voorkomende eigenschappen en gedragingen.

Een goed wetenschappelijk onderbouwd boek om erachter te komen wat HSP inhoudt, maar het mist de praktische vertaalslag naar het dagelijkse leven.