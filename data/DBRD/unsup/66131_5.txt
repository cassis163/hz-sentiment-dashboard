Goethes Faust in deze mooie Perpetua-uitgave is een feest (orgie, eigenlijk) om te lezen. Niet makkelijk, maar wel schitterend vertaald door Ard Posthuma, spat het van de bladzijden af. Niet makkelijk, omdat het een mengeling van een toneelstuk en gedicht is en Posthuma wat dat betreft dichtbij de oorspronkelijke Faust is gebleven.
En toch is deze Faust prima te lezen voor mensen die zich normaal gesproken niet snel aan toneelstukken of epische gedichten zullen wagen, omdat het speelse taalgebruik van Posthuma Faust perfect tot leven weet te brengen. Het verhaal zelf doet natuurlijk de rest....