Een vlot lezend en handzaam boekje, niet echt een roman, best wel spannend, je wilt graag doorlezen en door de “verledentijdservaringen” van de hoofdpersoon krijgt het verhaal een leuke wending. En je leert iets over het reilen en zeilen van de antiekwereld.
De hoofpersoon is Sebastiaan, juridisch adviseur bij een onderzoeksinstituut. Sebastiaan is eigenlijk liever met zijn grootste hobby bezig, het restaureren van meubels. Tijdens de restauratie van een chesterfieldfauteuil voor zijn oom Charles stuit hij op een oude brief die helaas niet helemaal compleet is. Hij probeert er iets uit te herleiden en bespreekt dit met Bert Oltmans, de ondernemer die zijn atelier beschikbaar stelt waar Sebastiaan zijn meubels mag restaureren.
Door de brief bezoekt hij zijn oude geboorteplaats Rijnbergen. Daar treft hij zijn jeugdliefde, Brechtje.
Langzaam wordt de verhaallijn duidelijker, zowel Sebastiaan, Brechtje, Bert Oltmans als Oom Charles hebben informatie om meer te weten te komen over de handel in antiek.
Het is jammer dat het boek niet een echt eind heeft, komt er nog een deel 2 of is het juist om de lezer aan het denken te zetten?