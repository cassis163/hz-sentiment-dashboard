Li Léfebure & Jenny Bakker, Raaf en Papegaai – Naar de bron van de Nijl

Leer jij lezen?

Ik ben een vriend van Raaf en Papegaai.
Ik lees pas net.
Mijn tekst staat in een wolk.
Lees je met me mee?

Hoi, ik ben Papegaai!
Ik lees ook al goed.
Nog even en ik lees net zo goed als Raaf.
Lees je mee met mij?
Het wordt een leuke reis!

Veel kinderen in groep 3 kunnen inmiddels de eerste woorden lezen. En dan: naar de bibliotheek om eerste leesboekjes. De huidige eerste lezer wil steeds vaker graag iets meer dan de dicht-bij-huis verhaaltjes. Ze zijn er per AVI-niveau, maar ook de prachtige samen leesboeken van Raaf en Papegaai.

In dit avontuur van Raaf en Papegaai gaan de vrienden naar Afrika om te overwinteren. Onderweg naar hun bestemming, De bron van de Nijl, ontmoeten zij allerlei dieren. Papegaai vertelt wat een delta is en ze leren van Kameel dat er wel twee bronnen zijn. Een visarend, een slang, een boze krokodil die later een leuke ‘boot’ blijkt te zijn en een nieuwsgierige aap komen ze tegen op weg naar één van de bronnen. Ook vreemde, onbekende dieren kunnen vrienden zijn, maar komen Raaf en Papegaai wel op hun overwinterplaats?

Naar de bron van de Nijl is het derde boek in de serie samen leren lezen van de twee dierenvrienden met drie leesniveaus. Ook hier zie je weer het resultaat van goede samenwerking van auteur en illustrator. De mooie afbeeldingen spreken tot de verbeelding en sluiten exact aan bij de tekst die beide interactief kunnen worden gebruikt. De vele weetjes zijn in het hele boek verwerkt met achterin een wereldkaart en een quiz.
Door verschillend gebruik van het prettig leesbare lettertype is het direct duidelijk in welk leesniveau de tekst is gedrukt, maar ook door tekst in ‘wolkjes’ en papegaaitjes of raafjes ervoor.
Op het schutblad staat dat het boek zelf gelezen kan worden na 1, 2 of 3 jaar leesonderwijs, maar dit boek is zo mooi en interessant dat een beginnende weetgrage lezer de uitdaging eerder zal aangaan om deze spannende verhalen zelf te willen lezen!

Deel 1 en 2 zijn: Naar het dak van de wereld en Naar de verre vlakte.
Leuk weetje: 22 oktober 2018 komt het vierde deel uit van samen lezen met Raaf en Papegaai: Naar de laatste wildernis.
Aanrader voor kinderen vanaf 6 jaar.