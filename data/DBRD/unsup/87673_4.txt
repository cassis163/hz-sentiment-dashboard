Vooropgesteld dat ik niet alles wat Maarten 't Hart heeft geschreven even verteerbaar vind, heeft hij met een aantal boeken toch mijn hart gestolen en dit boek is daar één van.

Het is zoals Ida van Doren in haar recensie schrijft inderdaad "een heerlijk boek". Ik heb het praktisch in één ruk uitgelezen en me daarbij kostelijk vermaakt en ik kan dit boek dan ook bij iedereen van harte aanbevelen; het is een boek over jeugd, maar ook over ouder worden, over het leven dat soms onbegrijpelijk is, en natuurlijk speelt ook de klassieke muziek en de biologie weer een grote rol in dit verhaal, dat is nu eenmaal Maarten 't Hart eigen. En wat mij betreft gaat hij daar nog lang mee door.