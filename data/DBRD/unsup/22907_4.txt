Vlak voor de verkiezingen wordt Claire van Ruysdael dood teruggevonden op een werf. Claire is een populaire politica van de partij "de balans". Die opkomt voor meer balans tussen mannen en vrouwen. Is de dood een ongeluk of moord. Inspecteur John Engles gaat op onderzoek. Omdat ze van aanpakken weet vraagt hij ook rechercheur Laura Sieberg in zijn team. Wanneer Claire's collega, die eerst zeer behulpzaam leek, blijkt te zijn verdwenen is het duidelijk dat hier meer aan de hand is.
In het begin lijkt het een rustig verhaal, maar dan komt alles in een stroomversnelling. Het verhaal wordt verweven met de huidige realiteit en soms weet je niet meer wat nu echt is en wat fictie. Knap gedaan. Met een paar verrassende wendingen. Het boek gaat over de rol van de vrouw en hoe je als man met vrouwen moet omgaan. Het bevat ook wel grappige en bij momenten hilarische stukken.
Het is een leuk onderhoudend verhaal, maar kan nog spannender en beter. Maar ik ben toch benieuwd naar het 2de deel.