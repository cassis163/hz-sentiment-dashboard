Toen de Rode Khmer in april 1975 de Democratische republiek Campuchea uitriep bestond Cambodja uit een kleine 8 miljoen inwoners, toen Vietnam vier jaar later een einde maakte aan dit schrikbewind waren er nog zo'n 6 miljoen over. De periode is de geschiedenisboeken in gegaan als "the killing fields".
"Eerst doodden ze mijn vader" beschrijven de vier jaren van horror en de vlucht naar de Verenigde staten van de dan pas 5 jarige Loung Ung en nemen je mee door haar herinneringen aan de gruwel die Pol Pot over Cambodja uitstorte en die tot op de dag van vandaag een grote stempel drukt op het leven van vele Cambodjanen.

Een bijzonder indrukwekkend verhaal van een gitzwarte periode in de wereldgeschiedenis. wat op de been blijft door dit gegeven, De schrijfwijze is weliswaar gemakkelijk leesbaar en zonder opsmuk maar ontstijgt nergens het niveau van een opstel. Desalniettemin om de historische waarde meer dan de moeite waard om gelezen te worden. De geschiedenis herhaalt zich continue al is de vorm niet altijd identiek