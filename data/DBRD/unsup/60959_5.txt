Een tijd geleden heb ik de kaft voor dit boek gemaakt. Het is leuk om te zien hoe het langzaam maar zeker steeds meer publiciteit krijgt. Het is een spionagethriller van onnederlandse proporties in de stijl van Ludlum en, als je Ron Hartman dan toch met een Nederlandse schrijver moet vergelijken Charles den Tex.
Vanaf de eerste bladzijde wordt je het ietwat ingewikkelde doch ingenieuze verhaal ingezogen. Het is een behoorlijk intelligente thriller, die me een beetje terug doet denken aan de tv-serie Unit 13 uit de jaren negentig. Het is wel een boek waar je goed de aandacht bij moet houden en vooral in het begin moet je af en toe terug bladeren om te kijken wie nou ook al weer wie was. (eigenlijk moet ik dat op een blaadje bijhouden maar daar ben ik te slordig voor) Maar dat is het zeker waard, want als je eenmaal door hebt hoe het in elkaar zit wordt je beloond met een boek vol plottwists waardoor je steeds op het verkeerde been gezet wordt, actie en de meest geweldige personages.