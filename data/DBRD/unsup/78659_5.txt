Het verhaal neemt je mee naar het New York van de jaren twintig.
De beeldende schrijfstijl van Rowling blijft geweldig, zeker als je de film al hebt gezien.
De woorden laten het doek weer herleven, en je ziet de dieren en personages weer voor je waar je je tijdens de film al zo over hebt verwonderd. De illustraties van MinaLima, waarvan de makers ook hebben meegewerkt aan de acht Harry Potter films, zijn als doodles van de fabeldieren en versieringen onlosmakelijk verbonden met de tekst en met de schrijfster.
Het Complete Filmscenario geeft mij, juist omdat je in geheel eigen tempo de woorden met beelden kunt combineren, een kijkje achter de schermen van deze wonderbaarlijke wereld. Ik kan haast niet wachten tot er een vervolg komt!