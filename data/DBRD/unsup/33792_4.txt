Nadat de oorlog uitbrak in het eerste boek slaagt Veronica Roth er in om het tweede deel: Divergent 2 â€“ Opstand nog spannender te maken.

Tris, het afwijkende meisje van zestien jaar heeft het nog steeds met moeilijke keuzes te verduren. Dit zorgt ervoor dat het boek zo spannend is. Van haar keuzes hangt alles af en deze keuzes zijn helemaal niet zo gemakkelijk om te maken, ze is ten slotte nog maar zestien jaar oud. Ze beschouwt zichzelf steeds als een klein meisje, maar de keuzes die ze maakt zeggen wel wat anders.

In dit deel van de trilogie begint het hele verhaal samen te hangen en wordt alles veel duidelijker. De complexiteit van het verhaal valt stilaan weg en het wordt makkelijker om alles te begrijpen. Op het einde is er een spannende cliffhanger die je aanspoort om het laatste deel te lezen. De spanning tijdens het lezen van het boek zorgt ervoor dat het een aangrijpend boek wordt.

Het vertelperspectief van het boek toont aan hoe slim het hoofdpersonage is. Doordat Veronica Roth je de gedachtegang van Tris laat lezen krijg je een bepaalde sympathie voor haar en kan je beter zien hoe ze denkt en hoe slim ze eigenlijk is. Naast de spanning zorgt dit er ook voor dat het boek zo aangrijpend wordt. Het spoort je als lezer aan om mee na te denken over de situaties waarin ze terecht komt doordat je weet hoe ze denkt en hoe ze in elkaar zit.

Het jeugdboek is zeer verrassend omdat je slechts evenveel weet als Tris. Dit betekent dat je evenmin als haar weet wat er gaat gebeuren of wie er gaat sterven. Door die onverwachte gebeurtenissen word je vaak aangenaam of in sommige gevallen minder aangenaam verrast. Dit maakt het juist zo leuk om te lezen en zorgt ervoor dat je moeilijk kan voorspellen wat gaat volgen.

Tris groeit op in een stad waarvan het systeem niet goed in elkaar zit. Dit doet je dan als lezer denken aan de realiteit waarin wij leven. Het doet je denken over onze eigen maatschappij en de beperkingen en fouten erin. Vooral doet het je ook denken aan de conflicten die plaatsvinden in de wereld.

Na het lezen van dit boek krijg je direct de drang om het laatste deel te lezen. Naar het einde toe wordt het moeilijker om het boek nog aan de kant te leggen. Het wordt dan zo spannend dat je maar blijft doorlezen. De laatste pagina is er sneller dan je verwacht en het eindigt met een enorme cliffhanger.