Wat begon als een erotisch verhaal, vloeide moeiteloos over in een thriller en eindigde in een mooie roman. Om op een 221 paginatellend boek 3 verschillende genres neer te pennen, verwezenlijk je als beginnend schrijfster toch al heel wat.

Je wordt meegezogen in de verboden zone van een "overspelig" koppel dat er geen is. Het is zo mysterieus dat het hoofdpersonage niet anders kan dan zich vragen stellen en op onderzoek moet uitgaan. Maar is hij wel zo tevreden met het antwoord dat hij daar op krijgt?

Dit is zeker een roman met een twist, die in het begin op me overkwam als 'oh nee, weer een stationromannetje à la fifty shades' maar dat plots 180° draait zonder dat je het merkt en verandert in een literaire thriller met een verrassend einde.

Goed gevonden, zeer uniek, filmwaardig. Proficiat, Clarice Janzen, ik hoop dat Verloren even goed wordt.