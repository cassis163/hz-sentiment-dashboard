Achtentwintig jaar geleden: Het zorgeloze leven van de zusjes Charlotte (Charlie) en Samantha (Sam) Quinn en hun ouders wordt wreed verstoord door een gruwelijke aanslag.  Hun moeder verliest daarbij het leven en hun vader wordt nooit meer de oude.
Heden:  Charlie – de klassieke ‘Goede dochter’ – is advocaat geworden, in de voetsporen van haar vader.  Dan is ze getuige van een nieuwe aanslag, en de details van het misdrijf halen de herinneringen naar boven die ze zo lang heeft geprobeerd te onderdrukken. Want de schokkende waarheid wil niet langer begraven blijven.
In deze stand alone neemt Karin Slaughter je mee in de psychologische moeilijke en confronterende wereld van Charlie en Sam.  Gaandeweg door het verhaal, ontdek je wat beide meisjes hebben meegemaakt en hoe ze het heden ervaren als er een moordpartij op hun vroegere school plaatsvindt. Hun gevecht met hun eigen demonen, de schuldgevoelens over het verleden naar elkaar toe, de moeilijke weg om terug met elkaar te communiceren,  hun ervaring met het corrupt systeem van de wetgevende machten en hun strijd om de dader voor de doodstraf te behoeden.
Dit boek heeft me vanaf het begin weten te boeien met een verrassend einde.