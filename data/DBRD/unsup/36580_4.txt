Op aanraden van de boekentipper (dank je wel, Marieke!) las ik Een man die Ove heet. Wat een fijn, ontroerend boek over het leven van een simpele man, die eigenlijk alleen maar wil dat dingen gaan zoals ze horen te gaan. Hij is knorrig, hij is grumpy, en toch duurt het maar enkele pagina's voordat je hem in je hart sluit. Het verhaal raakt essenties van het normale leven: vriendschap, persoonlijk (on)geluk en het voorbij gaan van de tijd. De simpele schrijfstijl van Fredrik Backman klopt bij het hoofdpersonage en maakt gelijk dat het boek makkelijk leest. Kortom, een prettig boek voor een feelgood-mood.