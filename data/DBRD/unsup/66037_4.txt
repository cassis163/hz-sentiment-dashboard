Cody is het thrillerdebuut van Bernice Berkleef.
Thema: een baby wordt door de vader dood teruggevonden in zijn Maxi-Cosi in een snikhete auto. Opmerkelijk is dat hij niet wist dat zijn zoontje in zijn auto lag te slapen.
Het verhaal is niet alleen een zoektocht naar de dader maar probeert ook een antwoord te vinden op het hoe en waarom van de dood van de baby.
De spanning is van bij het begin onmiddellijk te voelen. Vrij korte hoofdstukjes, hoofdzakelijk verteld door de hoofdpersonages, worden afgewisseld met fragmenten uit het dagboek van een zekere Nadine. Beide verhaallijnen worden tot een mooi geheel verweven.
Het plot is heel verrassend en de ontknoping laat op zich wachten tot het allerlaatste hoofdstuk.
Ik vond het alleszins een geslaagd debuut.