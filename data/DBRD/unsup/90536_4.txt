Na het lezen van Flirten met de baas, zat ik vol ongeduld te wachten op het vervolg. Het was dan ook een zeer aangename verrassing toen ik de kans kreeg om het boek vooruit te lezen dankzij SVM Publishing.
Madison slaagt er weer in om haar lezers te laten genieten van een boek vol humor, romantiek en heerlijk verhitte momenten. Haar personages winnen onmiddellijk de sympathie van de lezers.
Het leuke is dat het verhaal van Noah en Kaleigh samen loopt met dat van Austin en Lauren. Noah is een echte playboy, geniet van het leven en de vrouwen, maar dan komt Kayleigh in zijn leven. Kayleigh is een zelfstandige en sterke vrouw, ze woont samen met haar zus, en is een zorgzame tante voor haar neefje en nichtje. Mannen zijn voor haar geen vaste waarde tot ze Noah ontmoet.
Hij probeert dan ook op de meest hilarische manieren om haar aandacht te krijgen.
Dankzij haar vlotte en aangename schrijfstijl die trouwens perfect vertaald werd door SVM, is het een moeilijk weg te leggen boek.
Ook dit is zeker weer een aanrader, zalig genieten van een heerlijk romantisch en grappig verhaal. Laat de volgende maar komen zou ik zeggen!