Over het algemeen laat het boek Liefde met gebruiksaanwijzing zich het beste beschrijven als een feelgood roman. Het hoofdpersonage Robin, is een aantrekkelijke vrouw van begin dertig. Ze is vrijgezel en heeft een nare relatie achter de rug. Wanneer ze Max voor het eerst ontmoet is het liefde op het eerste gezicht, maar Robin wil hier niets van weten. Ze wijst Max af en ook bij latere ontmoetingen moet hij hard werken om ook maar een beetje respons van Robin te krijgen. Max weet haar uiteindelijk over te halen om samen te werken aan een project. Hij als fotograaf en Robin als auteur werken ze samen aan een boek over relaties. De verhalen van de stelletjes bij wie ze terecht komen helpen bij beide om hun persoonlijke verleden te kunnen werken.
Liefde met gebruiksaanwijzing leest vlot weg de auteur heeft een vlotte schrijfstijl en een fijn gevoel voor humor. Ook de personages worden krachtig neergezet. Het verhaal geeft je, zoals je van een boek dat aangekondigd wordt als een luchtige feelgoodroman mag verwachten, een goed gevoel. Totdat de auteur Aline van Wijnen besluit om er een pittig onderwerp tegenaan te gooien, borstkanker en gaat daar nog een paar keer flink op in. Het blijkt vals alarm (excuus voor de spoiler), maar als lezer wordt je toch even flink geconfronteerd met dit gegeven. Iets wat je bij een feelgoodroman niet verwacht tegen te komen, daar zijn genoeg andere boeken voor te vinden. Lees je een feelgood roman dan wil je even lekker ontspannen en je verstand op 0 kunnen zetten. Neemt niet weg dat het verhaal van de roman Liefde met gebruiksaanwijzing verder lekker wegleest en zorgt voor een aantal uren aangenaam leesplezier.