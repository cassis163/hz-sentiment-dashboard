Twee mannen zijn doodgemarteld - de politie noemt het moord, de moordenaar noemt het gerechtigheid. Dit riekt naar een zeer spannend boek.
Volgens de flaptekst heeft de moordenaar veroordeelde pedofielen als doelwit. Een zeer actueel onderwerp in deze tijd, met de welbekende rechtszaak. Daarom wilde ik het boek ook graag lezen. We lezen over Maeve, de hoofdpersoon, die rechercheur is bij de Londense politie. Zij is ook lijdend voorwerp in dit boek, samen met een aantal vrouwen die gevangen worden gehouden door een tweetal broers. Het verhaal is meer romantisch dan spannend. De personages worden zeer goed uitgediept, wat de spanning helaas uit het verhaal haalt. De laatste 100 bladzijden zijn echter weer zo spannend dat je het boek uit wilt lezen, dit maakte voor mij veel goed, daarom mijn eindoordeel 3 sterren.