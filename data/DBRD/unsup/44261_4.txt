Ik lees geen thrillers, ik kijk ook geen thrillers, maar dit boek heb ik op een afstand een beetje zien ontstaan. Ik moest het dus wel lezen.
Het eerste woord wat me te binnen schoot was 'gedegen'. Het boek zit gewoon goed in elkaar, geen losse eindjes, geen onlogische wendingen, het klopt gewoon. En dat illustreert de kracht van het boek.
Het verhaal is spannend en doordacht. De thriller-elementen passen niet bij mij, maar ik las daar verrassend makkelijk doorheen. Ik denk dat de thriller-liefhebber zich met Jacqueline als nieuwe ster aan het firmament in de handjes mag knijpen. Kwaliteit verloochent zichzelf niet. Chapeau!