Arthur Poolman neemt je aan de hand en voert je mee naar ‘de andere kant’ van het wereldberoemde Curaçao. De donkere kant van het zonnige eiland, de kant van de drank, drugs en Campo Alegre.

Niet alleen het eiland wordt door een eclipse even helemaal op zwart gezet maar ook Arthur gaat door een diep dal en gaat op zoek naar het licht. Of hij dit ook echt gaat vinden lees je natuurlijk zelf, dat ga ik niet verklappen.

De hemel is zwart vandaag voelt aan als vertrouwd, als dat het een waargebeurd verhaal is. Dat de hoofdpersoon Arthur daarnaast meerdere raakvlakken met Ralf Mohren vertoond kan niet alleen maar toeval zijn.
De hemel is zwart vandaag leest vlot en heb ik met veel plezier gelezen. De schrijfstijl van Mohren is zeer aangenaam en smaakt naar meer.

De hemel is zwart vandaag neemt je mee naar het eiland van de zon, de zee en het paradijs maar laat je beseffen dat het heus niet allemaal goud is wat er blinkt.
Ik raad je aan om het avontuur van Arthur Poolman te lezen