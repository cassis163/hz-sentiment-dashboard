Vrees me is een boek dat tig keer kan worden herlezen. Het is het boek waarin je wordt geïtroduceerd met Juliette Ferrars. Een meisje van zeventien, met een speciale gave: ze kan niet aangeraakt worden.
Taherehs schrijfstijl krijgt je meteen te pakken: poëtisch, soms doorgehaald, en toch makkelijk te lezen.
Ook krijgt de lezer een band met de personages. Je kunt ze niet laten gaan en moet weten wat er met hen te gebeuren staat.
Dit boek speelt zich af in een dystopische wereld, verdeelt in sectoren. De sector waar Juliette in zit opgesloten (iedereen is bang voor haar gave ) wordt geleid door Warner. Een leider die grootse plannen met Juliette heeft.
En dan komt Adam het boek inwandelen. Hij zet het leven (ook al stelde het niet veel voor) van Juliette op de kop. Natuurlijk komt er liefde bij kijken, het is immers een young adult-boek (niet dat ik zeg dat er altijd liefde in young adult-boeken voorkomt).
Door de schrijfstijl, de personages en het verhaal zelf, is dit boek erg inspirerend en kun je niets anders doen dan jezelf vermaken en verheugen naar het tweede deel. Ook is deel 1.5 te lezen: Verwoest me. Nog beter geschreven dan het eerste deel, en na dat boek is het amper mogelijk om niet te beginnen in Breek me. En daarna in Versplinter me en Vertrouw me. En dan is het over.