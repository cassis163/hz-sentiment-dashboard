Na het boek "Het noordelijk gevoel" met veel plezier gelezen te hebben, in dit boek begonnen. Op de achterzijde staat dat het een mengeling is van meningen, satire, roddel en reisverslagen. Niet verwacht dat het aandeel reisverslagen zo klein zou zijn. Jammer, want juist in deze stukjes ligt voor mij de kracht van deze schrijver. Gemakkelijk om met hem mee te gaan op reis. Ook zijn mening over verschillende boeken vond ik wel aardig, maar het geroddel over o.a. verschillende auteurs heb ik zeker niet kunnen waarderen. Verder heb ik het dagboek als los zand ervaren, het zijn eerder verschillende op zichzelf staande stukjes, wat natuurlijk ook weer zijn positieve kanten heeft.