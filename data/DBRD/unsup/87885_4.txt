Sophie Jackson scoort met haar debuutroman: ‘Stuk van jou.’ Wat een geweldig verhaal! Het is spannend, meeslepend en bovenal ontzettend romantisch.
Vanaf het begin ben je begaand met Kat Lane, die Engelse les geeft in een gevangenis in New York. Je leert al snel haar verleden kennen en welke gevolgen deze nog steeds voor haar hebben. Maar ze raakt pas echt in de problemen als Wes Carter, gewoon Carter, haar klas komt vergezellen. Beetje bij beetje ontstaat er een romance en vraag je constant af hoe het gaat lopen tussen hen en of hun omgeving dit wel zal accepteren. Daarnaast leer je Carter kennen, iemand waar je meteen dol op zult zijn! Ik in ieder geval wel. Zijn gedrag en kijk op de wereld zijn komisch, ontroerend en romantisch als het om Kat gaat.

Omdat Sophie Jackson het verhaal schrijft vanuit beide personages, en het af en toe aanvult met bij personen, krijg je een volledig en duidelijk beeld van het verhaal en de drama die zich rondom hen speelt. Ook doordat het vanuit Kat en Carter wordt geschreven is er ruimte voor verdieping en leer je ze beide echt goed kennen. Je hoopt gewoon dat het goed afloopt voor hen en dat alles goed komt. Ik heb het verhaal verslonden en hoop dat Sophie Jackson nog veel meer schrijft over Kat en Carter!