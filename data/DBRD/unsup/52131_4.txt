Zara is net 18, woont bij haar oma en heeft haar leven weer op de rit na een periode van tegenslag. Ze gaat als winkelmanager aan de slag bij Next View. Ze ontmoet de charmante “womaniser” Arthur en haar nieuwe vrouwelijke collega’s. Het kost haar nogal wat moeite om haar collega’s aan te sturen, zij gedragen zich nogal raar en zijn jaloers op Zara omdat ze er met hem van door gaat. De sfeer op het werk wordt er niet beter op. Haar oma gaat zienderogen achteruit en heeft dus thuiszorg nodig. Zara zorgt ervoor dat oma hulp krijgt van een aardige dame, die het ook goed met Zara kan vinden. Maar op het werk wordt de sfeer alleen maar erger als een van de medewerkers dood wordt gevonden en Zara de schuld krijgt… ze wordt ook lastiggevallen met rare sms berichten en dreigbrieven. Wie is dit ? Wat wil diegene van haar? Ze is nergens meer veilig..ze wil haar baan niet verliezen door dit…Wat moet ze doen om die persoon te stoppen?
Het boek leest lekker vlot en de hoofdstukken zijn kort en makkelijk te lezen.
Vanaf de eerste pagina wordt je meegesleurd in een bloedstollend verhaal. Een page-turner..
Steeds zit je op het puntje van je stoel omdat je gewoon wilt weten wie zoiets kan doen… je leeft mee met Zara en haar oma maar ook met Arthur. Hoe kan je ze helpen de stalker te laten stoppen. Je wilt haar helpen om de juiste keuzes te maken.
De schrijfster heeft het verhaal goed opgebouwd naar een zeer spannend plot, wat zeker niet voorspelbaar is. Ik zag het niet aankomen. Hoe is het mogelijk dat je er zo ingeluisd wordt…
Het enige minpuntje vind ik dat het voor mij nogal ongeloofwaardig is dat iemand van 18 al winkelmanager kan zijn, maar dat zal ongetwijfeld aan mij liggen.
Ondanks dit laatste puntje heb ik heb boek in een dag uitgelezen… je kan echt niet stoppen.
4.5 sterren.