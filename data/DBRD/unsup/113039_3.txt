De inhoud is door de andere recensenten al uitgebreid verteld. Daarom alleen mijn oordeel. Het boek is als verhaal erg interessant. Dat het is verschenen in de tijd van Trump en dat er nu in Charlottesville veel te doen is rond racisme maakt het boek akelig actueel en nog interessanter. Maar betekent dat dat de roman als roman geslaagd is? Met andere woorden: is Whitehead een begenadigd schrijver? Ik heb zo mijn twijfels. Het verhaal blijft hangen op de verhaallaag. Jammer dat de hoofdpersoon Cora psychologisch weinig is uitgediept. Ze is meer een type dan een round character. Dit geldt ook voor de andere verhaalpersonen. Ook van de stijl ben ik niet echt onder de indruk. Wel ok√©, maar niet bijzonder mooi. Er wordt veel uitgelegd, maar beter is : don't tell, but show. Een geschiedenisles zoals op pagina 187 e.v. is overbodig en storend.
Zal ik deze roman ooit nog herlezen? Ik denk het niet. Om al deze redenen krijgt Whitehead van mij wel een voldoende, maar geen heel mooi rapportcijfer.