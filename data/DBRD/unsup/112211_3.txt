Hartsvriendin is een goede thriller in de stijl van Nicci French. De spanning loopt niet gelijk hoog op, maar wordt langzaam opgebouwd. In het begin heb je dan ook even het idee dat je een roman aan het lezen bent. Maar gelukkig komt daar al lezende verandering in. De personages zijn goed uitgewerkt, je leeft met ze mee. De plot zit wel goed in elkaar en heeft nog een aardige twist in petto voor de ontknoping. Kortom, voor een eerste thriller is dit boek niet slecht. Ik denk dat Julia ons nog wel eens kan verrassen in de toekomst...