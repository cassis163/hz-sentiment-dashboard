Ontvangen van de uitgever. Een lezersrecensie. KAN SPOILERS BEVATTEN.
Tot nu toe had ik van haar nog geen boek gelezen. Het was dus de eerste kennismaking met de schrijfster voor mij. Op de achterflap staat vermeld Qua stijl vergelijkbaar met Linda van Rijn en Suzanne Vermeer. Ik onderschrijf dit graag. In vlotte bewoordingen vergezellen we Maggie naar Ibiza. Een cadeau van haar gezin voor het winnen van de beste ondernemer van Amsterdam. Eigenlijk wel een beetje tot haar schrik want 17 jaar geleden was zij ook op Ibiza en de herinneringen aan het eiland zijn niet alleen maar goed. Al in Nederland wordt zij belaagd met berichtjes van een anonieme beller - Bij een bericht van een onbekend nummer bleef haar blik hangen." Bid jij ook, net zo hard als ik dat je de prijs niet gaat winnen? - Op het eiland gaan deze berichtjes door. Maggie ontmoet oude vrienden en bekenden maar er hangt een grimmige sfeer op het eiland, er verdwijnen twee meisjes die later vermoord worden teruggevonden - "Ze is dood", zei Solo en huilend legde hij zijn hoofd in de schoot van Floor." - In het begin is Maggie ontspannen en blij terug te zijn op het eiland maar al gauw wordt dat overschaduwd door de gebeurtenissen. Heeft het iets met haar verleden op het eiland te maken? Of met haar oude vriend Frank? - "Wat voelt dit bevreemd vertrouwd. - De kaft vind ik mooi en de achterflap is wat mij in de winkel zeker wel nieuwsgierig zou maken. De karakters zijn niet echt heel erg uitgediept maar genoeg om het verhaal te volgen en zeker Maggie te gaan mogen. Pas aan het eind begon ik te vermoeden wie de dader was en zelfs daarop kwam nog een twist die ik echt niet zag aankomen. Nieuwsgierig dus naar haar andere titel: Zeevlam.