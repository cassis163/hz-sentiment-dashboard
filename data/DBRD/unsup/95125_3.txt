In Ieper, decor van de eerste wereldoorlog en van jaarlijkse herdenkingen, waart een seriemoordenaar. Op de derde pagina weet je al wie de dader is, het is een rechercheur die zijn eigen moorden onderzoekt. Wanneer een verdachte opgepakt wordt, begaat hij de fout om toch nog een moord te plegen waardoor duidelijk is dat de verdachte niet de dader is. Terwijl hij nog zo goed een spoor naar de verdachte gelegd had.
Tussen het onderzoek door lees je meer over het motief van de man. Het zaadje is jaren ervoor geplant.
Een dun boek, amper 130 pagina's dat in een dag uit is.