‘Wat ben jij een knappe pauw’, ‘dat is echt prachtig’, ‘schitterend’, ‘oogverblindend mooi’… allemaal complimentjes die Pio, de pauw ontvangt omdat hij zijn staart mooi rechtop kan zetten. Hij voelt zich gelukkig door al die mooi complimentjes. Maar wanneer Pio de volgende dag weer op pad gaat en ontdekt dat iedereen niet meer zo enthousiast reageert gaat hij toch even lang bij Meneer Flamingo. Die geeft Pio een wijze raad.
Ontdek in dit prentenboek dat het fijn is als je complimentjes krijgt maar dat het nog fijner is om ze ook zelf uit te delen. Kinderen stralen wanneer ze waardering krijgen op school, op de sportclub en van hun ouders. Maar weten nog niet zo goed om zelf complimentjes uit te delen. Dit verhaal van Pauwtje Pio helpt hen op weg. Er wordt een beroep gedaan op hun inlevingsvermogen.
Na het lezen van dit prentenboek is het goed om de kinderen naar elkaar te laten kijken. Wat vind je leuk aan de ander, wat bewonder je, wat vind je een goede eigenschap van hem/haar. Ga met elkaar in gesprek en kunnen er complimentjes uitgedeeld worden?
De illustraties in het boek zijn prachtig en laten het gevoel van de dieren zien. Pio, de pauw loopt trots, met zijn borst vooruit over de pagina’s. Maar ook de teleurstellende houding van de kippen is herkenbaar.
Pauwtje Pio geeft een pluim, een verhaal dat als een goede inleiding kan dienen voor een kringgesprek over waardering krijgen en waardering ontvangen!