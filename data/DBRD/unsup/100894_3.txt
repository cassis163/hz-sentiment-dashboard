Ik heb vanuit mijn interesse in taal en liefhebber van spreekwoorden en gezegden dit boek aangeschaft. Helaas is dit boek toch een stapje te ver voor een echte kaaskop. Alleen de titel van het boek, tien op een ezel, heb ik onthouden maar de andere spreekwoorden zijn niet blijven hangen, ook niet een enkele.
Deze wereld staat toch te ver van mij af.
Het boek is absoluut goed opgezet en zal waarschijnlijk de mensen die het Berbers meester zijn aanspreken.
Het is wel leuk dat er een website is van de uitgever waar de meeste spreekwoorden te beluisteren zijn, maar als je niet in een Berberse wieg hebt gelegen worden de bijzondere klanken die je moet maken erg lastig. Jammer dat niet alle spreekwoorden op de website staan, maar dat is een keuze.
En het valt mij op dat de fonetische weergave ook veraf staat van het uitgesproken, maar dat zal zeker aan mij liggen.
Kortom, een leuk boek, maar niet besteedt aan echte kaaskoppen.