Conor (13) woont samen met zijn moeder die kanker heeft. Hij heeft nachtmerries. Als er op een nacht een monster bij zijn huis staat en hem roept, is hij dan ook niet erg verbaasd. Lezen vanaf ca 13 jaar. Nu prachtig verfilmd als A monster calls. Een indrukwekkend verhaal voor jong en oud, over verlies en loslaten. Ik heb het als eerste gelezen. Het leest vlot weg en de zwart-wit tekeningen maken het verhaal nog mooier. Na mij hebben mijn man en dochter van 11 jaar gelezen. Mijn man vond het echt geweldig. Mijn dochter en ik iets minder. Mijn dochter had af en toe moeite om te begrijpen wat er bedoeld wordt. We zouden het 3,5 sterren geven, maar het neigt meer naar de 4 sterren. We zijn nu erg benieuwd naar de film.