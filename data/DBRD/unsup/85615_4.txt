Zojuist dit boek uitgelezen en in één woord Geweldig!!!
Het is meer een novelle dan een boek met zijn 185 blz. Het gaat om een man die overal in mislukt is en in maar één ding echt goed is, en dat is moorden. Hij werkt voor de lokale drugsbaas en dat gaat goed totdat hij de vrouw van zijn baas moet vermoorden. In plaats daarvan gaat hij met haar op de vlucht. Het verhaal is geschreven in de ik persoon waardoor je de gedachten van de hoofdpersoon nog beter kunt voelen en je echt meeleeft met hem. Jo heeft het boek echt mooi geschreven, poëtisch bijna. Echt een aanrader!