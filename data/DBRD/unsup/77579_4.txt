“Ze blikte opzij en daarna naar achter. Daar was het bos veel dichter, het donker en de bomen zouden de perfecte beschutting vormen.” P. 191

Na de geboorte van baby Max zijn Eva en Leon niet meer op vakantie geweest. De laatste tijd heeft Eva het gevoel dat ze een beetje langs elkaar heen zijn gaan leven. Eindelijk hebben ze tijd gevonden om samen op vakantie te gaan. In het vakantiehuisje van Eva’s ouders in Drenthe hebben zij en Leon eindelijk weer eens echt alle tijd voor elkaar, en voor Max. Ze ontmoeten Ron en Nienke, hun oude vrienden, die nu de camping beheren. Met elkaar halen ze herinneringen op aan vroeger, en aan Saskia, het meisje dat in hun jeugd spoorloos van het vakantiepark verdween. De eerste week genieten ze onbezorgd van een zonovergoten vakantie. Tot Eva op een ochtend wakker wordt en haar ergste nachtmerrie waarheid is geworden. Waar is Max….

Weer een heerlijke, typische Linda thriller. Een heerlijk boek voor op vakantie of een zonnige middag in de tuin. Deze thriller leest heerlijk, een boek wat ik ook deze keer weer in 1x uitlas. Dit zal voor Linda fans herkenbaar zijn. Linda schrijfstijl is beeldend, zonder poespas. Ik kan me altijd inleven in Linda’s boeken.

Het boek begint heel rustig, je leert Eva en Leon kennen, je ontdekt hoe het vroeger op de camping was en wat de relaties toen waren. Voor mij was dit erg fijn om een goed beeld van het verhaal te krijgen maar ik denk dat sommige lezers wat sneller meer spanning willen ondervinden. Het einde is spannend en het plot is zoals Linda dat kan, onvoorspelbaar.