“Schrijf in kleur …..elk woord heeft weer z’n eigen kleur …..”

vind ik de mooiste tip uit het boek “Alweer een bestseller” van Paul Sebes en Willem Bisseling.

Tussen hun vorige en het huidige "werkstuk” zit 8 jaar, is er dan zoveel veranderd ?

De aangename schrijfstijl, het handige formaat en het mooie lettertype, de literaire websites, must reads, literatuurlijst en het idee dat er niets vergeten werd, maakt dit een echt werkboek.
Deze uitgave bezorgt je handige, goed geordende, makkelijk terug te vinden tips (en zin om te beginnen).

Op sommige momenten doet het dan toch weer denken aan een cursus “omgaan met het een of ander”, schrijven is communiceren, dus die vergelijking kan (je ook kriebels bezorgen).

En toch voel ik me bij deze recensie ineens minder spontaan en doet het me denken aan de talloze samenvattingen die we voor school (voor mij gemakkelijk 33 jaar geleden) moesten maken. Zelfs al zijn er zoveel redenen om te schrijven, voorlopig houd ik me aan één van die eerste tips: “zelf veel lezen en ontdekken”

Het beeld dat ik heb van een schrijver (zwarte coltrui, dikke haarlok juist boven de bril, aan een "pupitre", naast de open haard, schrijvend op papier) is me dierbaar.
Zonet bekeek ik de kaft nog eens en ontdekte de open haard !
Het boek ligt binnen handbereik op mijn pupiterke, naast mijn, door een blauwe veer gecamoufleerde “pen”. Ben dan precies toch beetje op weg ….

Deze recensie beëindigen met een gouden tip van het duo ?

“Zoals er duizenden redenen zijn om niet te schrijven, zijn er ook evenveel om het juist wel te doen”