Ik ben trots dat ik ambassadeur van dit boek mag zijn! Dit is echt een geweldig grappig boek.
Tijdens het lezen kreeg ik af en toe een lachstuip. Iedereen keek me aan met vragende ogen : Waar heb jij last van? Nou, dit boek is zo grappig, je moet het echt zelf gaan beleven!
Thomas zijn humor spat van de pagina’s af. Absoluut niet weg te leggen. Heb het boek dus ook in een ruk uitgelezen. Veel humor en zelfspot, maken onherroepelijk je lachspieren los.

Het verhaal begint met een zanger, die eerst deel uitmaakte van een duo. Een heel bekend duo in Nederland. Ze stonden bovenaan de hitlijsten en waren veel onderweg naar optredens.
Maar Bob wou ermee stoppen, dus dat vond hij dan ook goed. Stoppen op je hoogtepunt.
Maar hij viel in een diep gat en kon er bijna niet meer uitkomen. Drank, drugs en vervelende exen duiken steeds weer op in zijn leven. Totdat hij Roadie ontmoet. Deze hond is oud en mag niet meer vliegen. Zijn baasjes gaan verhuizen naar Amerika, maar willen de hond wel weer bij zich hebben. Hij besluit de hond te brengen en er meteen een roadtrip van te maken. Het is goed om zijn leven eens te overzien tijdens deze trip!
Hij komt in hilarische situaties terecht, wordt zeeziek, de hond leert autorijden, hij denkt na over de dood en alle mensen die hij verloren heeft en hij komt zelfs Nick (van Nick en Simon tegen in the middle of nowhere). Hij leert weer leven op deze reis. Er zijn zoveel grappige stukjes. Het leukste vond ik toch het feit dat hij zo in de huid van een bekende DJ kan kruipen en het stuk met Art Garfunkel. Zo grappig. De hele roadtrip is een groot avontuur met heel veel humor. Maar toch ook met spijt en een beetje verdriet. Het gaat ook over niet lekker in je (eigen) vel zitten…Het gevecht tegen de kilo’s en slechte gewoontes afleren.


Er zitten aspecten in……Waar ik me toch bij afvraag, is het niet een tikkeltje autobiografisch misschien Thomas? Maar eigenlijk wil ik dat niet weten. Ik zie alles namelijk zo voor me! Ik weet zeker dat dit een geweldige film zou worden met Thomas in de hoofdrol, zeker weten.

De cover past precies bij het boek. De auto, de hond….Echt perfect! De titel ook. Roadie maakt wat mee met deze man!
Ik ben al jaren fan van Thomas en dit boek is gewoon super grappig en vlot geschreven. Korte hoofdstukken.. Je vliegt er doorheen. Het smaakt ook naar meer!

Dikke 5 sterren*****