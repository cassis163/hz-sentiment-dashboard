Kort, maar krachtig... en naderhand baal je dat dit het was.

Wanneer Helen Grace, de nieuweling bij de politie, als eerste aankomt bij een dodelijk ongeluk, voelt ze meteen dat er iets in dit verhaal niet pluis is. Dit is niet zomaar een tragisch ongeluk. Door de gedrevenheid van deze jonge agente komt er een duister geheim wat verborgen lag in de uitgebreide, stille vlaktes naar boven.

Dit boek werd enkele maanden gratis verstrekt door de boekenwinkels en het e-book is goedkoop (< 1 euro) te verkrijgen online. Volgens Arlidge zijn zijn novelles een zoethoudertje tussen de Helen Grace boeken door, echter is dit boek(je) ook een super manier om voor het eerst met de schrijfstijl van Arlidge kennis te maken.

Bloeddorstend spannend, gedetailleerd en dat in enkele bladzijdes. Deze novelle blijkt een stuk meer in te houden dan wat je in eerste instantie verwacht van de dikte van het boek.