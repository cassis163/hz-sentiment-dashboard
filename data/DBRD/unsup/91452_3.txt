Dit boek uit 1942 is in de gevangenis geschreven. En wat doe je in de gevangenis? Je knipt foto's uit oude kranten van mooie jongens en je bedenkt daar verhalen en fantasieën bij. Die fantasieën schrijf je vervolgens op en je wordt er wereldberoemd mee. Dit is in het kort het leven van Jean Genet, bewierookt door Jean Paul Sartre en David Bowie (Jean Genie: https://www.youtube.com/watch?v=CGQo6zpVzt8). Genet is nu een beetje vergeten, maar liefhebbers van de mannenliefde moeten zijn eersteling zeker lezen. Soms leest het niet makkelijk, maar de beelden van Divine (de naam is later gebruikt door een disco Queen uit de 80-ies), Lieverd en Onze lieve vrouw van de bloemen zijn soms prachtig, zoals wanneer die laatste als een vorst over Pigalle paradeert. Op zulke momenten doet Genet even denken aan Marcel Proust! Maar pas op, dit boek heeft ook zijn zwarte kanten en niet iedereen zal het aankunnen om zoveel nichten, hoeren en pooiers in een boek tegen te komen!