Hoofdpersoon Mara heeft na afronden van de opleiding aan Rietveld een jaar in loondienst gewerkt. Nu is ze voor zichzelf begonnen en werkt in boerenhuis Casa Colonica in Italie, voor Tom en Gina. De verbouwing moest af en daarom vroegen ze Mara om het af te maken. Het was een flinke klus, maar een geschikt moment voor Mara gezien haar relatie in Nederland uit was geraakt. Op deze wijze kon ze haar gedachtes op andere zaken focussen. In het boerenhuis kwamen 2 gasten, het waren Fert en zijn moeder. Fert heeft een grote aantrekkingskracht op Mara en snel bloeit de liefde op. Na de opdracht van Mara gaan zij samen terug naar Nederland, maar de liefde houdt niet lang stand. Mara is er kapot van, maar kan niet verder met de flamboyante Fert.

Dan komt ze in een ware nachtmerrie terecht. Ze is doodsbang en boos tegelijk. Wie is hiervoor verantwoordelijk? Hoe loopt dit af? Je leest het in Het liefdesatoom.

De elementen:
De titel " Het liefdesatoom" dekt de lading in zijn geheel. Het is een aparte titel, maar eenmaal uitgelezen.. is de betekenis geheel duidelijk. De cover toont een groot blauw oog, wie houdt wie in de gaten? Waar kijkt dat oog heen en van wie is het? Je leest het in het spannende boek.
Het verhaal perspectief is in 3e persoon, en daarnaast is een 2e stuk in de ik- vorm. Het verhaal leest goed weg, al is het in het begin even wennen aan de verhaalstijl. Er wordt veel gebruikgemaakt van de Zij.. zij gaat, zij komt..ed. Persoonlijk moest ik hier even doorheen, om verder te komen in het 2e deel, waarbij de spanning al goed aanwezig is. Het boek bestaat uit meerdere delen: het 1e deel is heel romantisch, Mara wordt erg verliefd op Fert, het is liefde op het eerste gezicht. De vonken vliegen er vanaf. Het 2e deel is beklemmend eng, dan komt Mara in een benarde situatie terecht, waarbij ze niet weet waar ze is....wat heel eng is, ze raakt in paniek maar wordt ook heel boos. Tenslotte heeft ze een bijna dood ervaring. Op bijzondere wijze wordt dit verteld.


{ "ze hapt naar adem. Haar bloedvaten vernauwen zich. Ze voelt het aankomen. Oh god nee, Nee, niet.."}


Het karakter Mara wordt goed omschreven, de andere karakters mogen wat meer uitgediept ..ze bleven wat aan de oppervlakte aanwezig. Neemt niet weg dat het een mooi en bijzonder boek is, wat uit verschillende lagen bestaat. Als eerste lezen we over vriendschap, tussen Mara en haar vrienden.. waar geen spelt tussen komt , het verzwijgen van zaken: allemaal hebben ze wel iets niet gezegd, de nare ontvoering van Mara: wie zit hierachter? , de boosheid: van de ex-partners, maar ook van de buurman en van Sonja ..want waar is Mara?,

{ ". dit is de kern van het leven, van het heelal, dit is waar het om het om gaat- een liefdesatoom waar alles uit voort komt..”}

Thema: Alles omwille van de liefde:
Liefde is mooi, liefde is groots. Maar als beide lieden uit elkaar gaan, kan de liefde die er dan niet meer is een groot gat slaan. Een groot donker gat van verdriet. Liefde en haat liggen soms dicht naast elkaar.

Het liefdesatoom gaat daar ook over. Over de liefde en wat er kan gebeuren als als de liefde er bij één van beide niet meer is. Het is een verhaal over liefde en verdriet, over doodgaan en weer opstaan, over doorgaan met het leven na verdriet. Over mensen die met elkaar verbonden zijn, en elkaar niet kunnen loslaten, door verdriet of teleurstelling. Over het syndroom wat Narcisme heet, waardoor empathie niet mogelijk is. Hoe naar dat ook is.

Mijn leeservaring:
Het liefdesatoom heeft mij positief verrast. Het is een waar kat-en-muisspel tussen dader en slachtoffer. In het begin is het even wennen aan de verhaalstijl, en hoe verder je komt in het boek.. hoe beter het wordt. De spanning wordt goed opgebouwd, een echte plottwist is aanwezig en een mooi afgerond einde.

Het is een mooi verhaal.. dat mogelijk nog na suddert, als het gelezen is.

Gelezen voor de auteur zelf.
Waardering: 3,5 sterren.