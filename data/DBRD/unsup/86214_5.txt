Dit boek begint middenin de actie en vanaf die eerste zin blijft
het spannend. Misdaden tegen kinderen werken natuurlijk altijd op
je zenuwen en in dit geval is het sterk uitgewerkt. Wat doe je als
het ene na het andere kind verdwijnt en je geen idee hebt waar je
moet zoeken? Die nachtmerrie overkomt een aantal ouders. Ook voor
Maud Mertens - de rechercheur uit Galgenveld, het eerste deel van
de serie - is het een zenuwslopende zoektocht. Kyra, de andere
hoofdpersoon uit de serie, speelt een iets minder grote rol in de
oplossing van dit mysterie. Zij is bezig met het raadsel rondom
haar verdwenen zus. De vaart neemt in deze sterke thriller nergens
af.