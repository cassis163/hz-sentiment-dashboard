dit verhaal wordt geschreven door de mensen om wie het gaat, niet door de rechters.,
Pamela en Mary OShaughnessey hebben hun krachten gebundeld en onder de naam Perri,  een eerbteoon aan Perry Mason, schreven zij dit goed doortimmerde verhaal. Lake Tahoe, in Nevada, wordt omringd door kleine stadjes die leven van het goktoerisme. En op een dag wint Jessie de jackpot: maar liefst ruim 7 miljoen dollar. Probleem is, dat Jessie het geld niet zomaar kan claimen. Zij wordt achterna gezeten, letterlijk en figuurlijk, door de vader van haar jong verdronken echtgenoot. Die man denkt namelijk dat Jessie haar man, van wie ze zielsveel hield, om het leven heeft gebracht. Jessie was op de vlucht toevallig het casino binnengelopen en had om niet op te vallen wat geld in een machine gestopt. Op de machine ernaast speelde een jonge Chinese man, Kenny Leung, die Jessie nog had gewaarschuwd dat ze daar niet moest gaan zitten. Kenny hield die machine even vrij voor de man die er op speelde, maar die een sanitaire stop maakte. Pech voor de man, geluk voor Jessie? Een heftige strijd ontbrandt daar midden in de nacht, en advocate Nina Reilly, die net eens een leuke avond had met haar nieuwe vriend, is niet blij als ze door Jessie in dienst genomen wordt om haar te helpen het geld te claimen.
Het verhaal begint rustig maar al na enkele paginas gaat het in volle vaart verder en dat blijft het ook gaan, helemaal tot het eind. Verwacht geen boek vol juridisch geharrewar, dit verhaal wordt geschreven door de mensen om wie het gaat, niet door de rechters.
Perri toont een geweldig inzicht in wat mensen drijft, en hoe anderen daar ge- of misbruik van kunnen maken. Nina is een goeie meid en handig advocate, en gelukkig nog menselijk genoeg. Kortom, een aangenaam leesbaar boek en ook nog redelijk geprijsd!