Dit is het derde boek van de self publisher Bert Bergs. Het verhaal zit goed in elkaar en wordt vloeiend verteld. Enige moeite had ik wel met de flash backs waardoor de chronologie van het verhaal soms moeilijk te volgen is en het een beetje afleidt van het eigenlijke verhaal, wat jammer is. Schrijverskwaliteiten heeft Bert Bergs zeker. Het lijkt me dat een uitgever, mits redactie en herschikking van de tekst, hier zeker brood in zou kunnen zien. Zijn volgende lees ik zeker weer.