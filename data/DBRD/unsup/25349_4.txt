“Wat een lief boekje!” was het eerste wat ik dacht toen ik de cover zag. Het was dan ook niet moeilijk om meteen aan de slag te gaan.

De illustraties zijn gewoonweg perfect! Alles wordt prachtig afgebeeld voor de allerkleinsten. Elk aspect dat vertelt wordt (en vele meer, er valt zoveel te ontdekken!) is te vinden in de illustraties. Dat maakt het voor de ouders natuurlijk handig om verschillende onderwerpen aan te duiden. Je kindje gaat zo de woorden veel beter onthouden. Door de mooie kleuren die het boek bevat gaan ze zeker aangetrokken worden om verder te lezen.

Qua inhoud is het boek heel goed om samen te vatten voor jongere kinderen. Je kan makkelijk aan de hand van de afbeeldingen het verhaal een beetje inkorten, zodat het kleine zusje of broertje kan meegenieten. Of het verhaal net wat uitbreiden, zodat je kind zijn/haar taalontwikkeling meer uitgedaagd wordt.

Aan liefde en humor is er trouwens geen gebrek in dit boekje. Ik kan zonder schaamte zeggen dat er veel ‘ooh!’ momentjes waren tijdens het lezen, maar ook dat ik me bijna kreupel heb gelachen met sommige afbeeldingen! :)

Als laatste wil ik Uitgeverij Clavis bedanken voor het toesturen van dit boek!
http://booksandteacorner.wordpress.com