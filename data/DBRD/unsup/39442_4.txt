Ik het heerlijk kunnen genieten van Oorsprong in de vorm van een Dwarsligger.
Een wat langzame start moet je niet beletten verder te lezen. Want langzaamaan wordt de spanning opgebouwd tot een lekker spannende thriller waarbij je je niet druk hoeft te maken of het wel goed afloopt.

Het is een echte pageturner en helemaal in de stijl van zijn andere boeken.
Niet teveel nadenken, maar genieten! De locatie is om je vingers bij af te likken; door de ogen van Robert Langdon zie je Barcelona met al zijn pracht voor je eigen ogen verschijnen en geniet daar van. Robert Langdon zal me nooit gaan vervelen, denk ik.
‘Eens was de natuur de kern. Voor ons allemaal’

Een ietwat abrupt einde heeft geen afbreuk gedaan aan mijn leesplezier. Oorsprong zit vol geschiedenis, codes, religie, architectuur maar ook technologie van de hoogste orde in de vorm van Winston, de robotassistent van Kirsch. Hoewel er wat minder geweld in dit boek te vinden was dan in zijn eerder werk, is Oorsprong een echte Dan Brown gebleven die ik graag heb gelezen.