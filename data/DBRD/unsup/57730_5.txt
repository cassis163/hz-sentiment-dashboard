Het druppeltje en de steen is een leuk en leerzaam boekje om uit voor te lezen terwijl de kinderen meekijken naar de prachtige tekeningen.
Deze tekeningen zijn een goede aanvulling op het verhaal; het prikkelt de fantasie om de besproken voorwerpen te kunnen bekijken. Het zijn geen alledaagse dingen meer, maar ze lijken tot leven zijn gekomen door de hand van de illustrator.

In kleinere letters staat zo nu en dan een ‘Wist je dat...’ waarna uitleg of aanvulling volgt van het onderwerp op die bladzijde. Zo lees je na het hoofdstuk over stalactieten bij ‘Wist je dat...’ over stalagmieten.

Het druppeltje en de steen is ook leerzaam voor oudere kinderen en volwassenen want zeg nu eerlijk; had jij eerder al gehoord over het bestaan van grotparels?