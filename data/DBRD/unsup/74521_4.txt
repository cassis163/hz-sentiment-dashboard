Na het lezen van 'het verdwenen leven van Esme Lennox' (welke ik 5 sterren heb gegeven) heb ik de naam Maggie O'Farrell onthouden. Zodra ik het boek 'en we vergeten omdat het moet' zag liggen heb ik niet geaarzeld en deze direct gekocht.
En het heeft me niet teleurgesteld.

Ik vond het wel iets minder meeslepend dan haar vorig werk, voorspelbaarder ook, maar toch heb ik het met veel plezier gelezen.
De verhaallijn welke zich afspeelt in het verleden, de romance tussen Innes Kent en Lexie Sinclair, spetterde wat meer maar de verhaallijn in het heden, Ted en Elina krijgen een baby, sloot heel dicht aan bij mijn huidige situatie (ook net een baby gekregen) en dat kreeg daardoor iets extra's.

Al met al een heerlijk boek om lekker bij te ontspannen in bad