Het verhaal

Voor nog geen week geleden zat hoofdpersoon Dottie nog bij haar oma Charlie gezellig aan tafel en nu is ze op haar begrafenis. Ze kan maar niet begrijpen dat Charlie zelf van de trap van de trap is gevallen. Het is te toevallig.

De elementen

De cover is een oase van blauw: water en lucht raken elkaar bijna aan. Een mooie dame bij het zwembad. Wie is die minnaar? Het ziet er mysterieus uit. Het boek telt 301 bladzijdes. In de ik-vorm lezen we over hoofdkarakter Dottie. Verdrietig staat zij bij het graf van Charlie, haar altijd zo kwieke oma. Hoe kon dit gebeuren? Dottie komt het graag te weten en reist af naar het zonnige Kreta. Daar wordt ze hartelijk ontvangen en gaat op onderzoek uit. Haar karakter is ondernemend maar soms ook wat na√Øef. In het boek komen 2 verhaallijnen voor, waarbij de spanning van beide gestaag op loopt. Een belangrijk element is de prettige vertelwijze, door Jet van Vuuren. Personages en omgeving komen voldoende tot zijn recht. Actuele thema's komen voorbij, zo lezen we over Facebook, misbruik, opsluiting, problemen bij een erfenis en familiebanden die er niet meer zijn.

Conclusie

Jet van Vuuren vertelt in haar boeken veelal over verknipte vrouwen. Dames waar een klein steekje aan los zit. Kijkend naar dit verhaal, zijn dit er mogelijk meer dan 1. En dat is mooi gedaan, want De minnaar zet je als lezer op het verkeerde been. De firma "lieg en bedrieg" is ook van de partij en De minnaar probeert je gewoon om de tuin te leiden. Het verhaal houd je goed in de ban. De spanning wordt zeker vastgehouden, tot de mooie ontknoping. De minnaar is een mooie vakantiethriller. Zeker opnieuw genoten.

Waardering 4 dikke Birdy-sterren.

Klik hier, voor meer details:
https://birdysboeken.blogspot.com/2018/07/jet-van-vuuren-de-minnaar.html