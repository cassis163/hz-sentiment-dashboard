Dit is het eerste deel van een trilogie over de drie dynastieën van Laskoro, na eeuwen moeten ze weer samenkomen maar kunnen ze met hun magie en de technieken van tegenwoordig Laskoro redden van een dreigende oorlog? De vijand is onzichtbaar, zelf voor de magiërs.
Jima is de kroonprins maar hij is een echte dromer .. hij heeft geen idee hoe hij zijn koninkrijk kan beschermen. Lucian is de jongste zoon van een Wanzjen en zijn vader heeft hoge verwachtingen …maar Lucian laat zijn broers liever voor gaan en Franck merkt dat zijn vader er vreemde ideeën op na houdt en gaat de politiek in.
Deze drie personages spelen de hoofdrol in dit deel, je leert ze alle drie kennen als jonge mannen met bijzondere gewoontes en gaves. Het kost ze nog wat moeite om daar mee om te gaan. Er is voor mij niet een personage dat er uit springt. In alle drie kan ik me wel vinden, je kan je goed inleven. Het meest opvallende andere karakter vind ik Kamilla, zij blijkt een belangrijke rol te hebben in alle drie de verhaallijnen. Verder komen er erg veel namen van personen en wezens in voor, het is niet te doen die allemaal op te noemen.
De drie verhaallijnen zijn stuk voor stuk spannend, je wil weten wat er gaat gebeuren en hoe de verhaallijnen samenkomen.
Er zit actie en spanning in het boek, hoewel ik het soms wel langdradig vind, het mag wat mij betreft iets minder uitgebreid verteld worden. De sfeer en de omgeving worden goed beschreven, waardoor je je zeker kan inleven hoe het er uit ziet. Je ziet het zo voor je .
Ook komt er veel magie in voor, dat vind ik zelf erg leuk. De stukken over magie zijn me het meest bijgebleven. Tegen het eind van dit deel komen de verhaallijnen samen en valt een en ander op zijn plaats. Het is een open eind omdat er natuurlijk nog twee delen aan komen.
Ik geef dit deel 4 sterren.