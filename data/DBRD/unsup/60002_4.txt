Je moet er van houden, van de futuristische politieserie die J.D. Robb schreef, met Eve Dallas in de hoofdrol. Eve is misbruikt in haar jeugd en nog altijd getraumatiseerd. Ze lijdt aan nachtmerries, maar van de eigenlijke gebeurtenissen in haar jeugd kan ze zich weinig herinneren. Net als alle andere politieambtenaren moet ze af en toe op bezoek bij psychologe Mira. Eve mag haar graag, maar ziet ook erg tegen deze gesprekken op. Nog veel meer ziet ze op tegen haar aanstaande huwelijk met de rijke en aantrekkelijke Roarke, de man waar ze eindeloos veel steun van krijgt, op wie ze dol is. Maar ze durft zich nog steeds niet te geven en blijft zich op haar werk storten.
Hulp krijgt ze daarbij in dit boek ook van Peabody, een jonge politie functionaris, die graag rechercheur wil worden en Eve bewondert.
Mavis, beste vriendin van Eve, is hoofdverdachte van een moord, gepleegd op een model. Zij zou de ster worden van de show, die de geliefde van Mavis zou houden en die erg jaloers was. De ontwerpen van de man zijn flitsend en bijzonder. De modewereld niet zo fraai als van buiten wel lijkt. Drugs zijn alom aanwezig.Eve moet daarom ook samenwerken met het hoofd van de afdeling drugsbestrijding. Dat wil ze liever niet, maar ze wil alles doen om Mavis vrij te pleiten van de moord.
Ik houd van deze serie.