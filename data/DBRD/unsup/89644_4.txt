Wat zit er heerlijk veel humor in dit verhaal! Het houdt de toch zware onderwerpen als afscheid, rouw en doorleven na verlies lekker luchtig. Ik heb het boek gelezen met een lach en een traan, want ontroerend was het zeker ook. In korte tijd leef je mee met Daniëlle die moet accepteren dat het leven doorgaat en dat dat echt niet betekent dat haar moeder vergeten is. En met Lilly die misschien wel fout is, maar ook zo haar littekens heeft en moet leren vergeven.

Op een aangename manier, in een denk ik wel uit het leven gegrepen verhaal, vol herkenning voor sommigen, komen in het kort een achtbaan aan emoties voorbij. Het verhaal leest lekker vlot, maar gaat niet té vlot. Echt kort maar krachtig. Een mooi verhaal!