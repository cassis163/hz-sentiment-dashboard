Hoe flikt ze het toch, Jackie van Laren, ze schudt zo tijdens haar vakantie een feelgood 4-luik uit haar mouw. “Springvloed” is het 3e deel uit deze serie en ook heel goed te lezen als stand-alone. Ook in dit deel wemelt het van de zeer uitgesproken karakters. Jackie beschrijft ze zo beeldend, met zoveel humor en zoveel gevoel dat je ze zo voor je ziet en niets anders kan dan meeleven met in dit geval Mayke en Cammie. Met dat laatste, het meeleven, daar pakt zij mij elke keer mee. Geen idee hoe ze het doet maar op één of andere manier weet zij een snaar bij mij te raken dat ik alle emoties zoals bv. verliefdheid, wanhoop en verdriet in elke vezel van mijn lichaam voel… dit is gewoon feelgood van de bovenste plank!