Ook van mij krijgt dit boek 3 sterren. Het boek valt voor mij in twee delen uiteen. Het ene deel leest lekker weg, is spannend en maakt dat ik wil weten hoe het afloopt en het andere deel bestaat voor mij uit de eerste paar hoofdstukken die zich afspelen bij de therapeut. Hier in staan zoveel (voor mij wat nutteloze) details in wat de snelheid uit het boek totaal wegneemt. Hier heb ik me echt doorheen moeten worstelen en soms het boek aan de kant gelegd om het een andere keer toch weer op te pakken en het weer te proberen. Uiteindelijk ben ik blij dat ik heb doorgezet want na die eerste paar gesprekken gaat het verhaal weer lekker lopen en blijft dit doen.
Het hoofdpersonage Parrish, rechercheur van de oude stempel, is een man met wie je gauw meeleeft. Hij is gescheiden en leeft niet op goede voet met zijn ex, zit vol frustratie, heeft een drankprobleem maar is een goed persoon die koste wat het kost wil dat het recht zal zegevieren.
Als er een vervolg met rechercheur Parrish zou komen zou ik het zeker willen lezen.