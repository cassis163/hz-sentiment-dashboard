Dankzij de uitgeverij Luitingh Sijthof heb ik dit boek mogen lezen. Voor mij was dit nog een onbekende schrijver en na het lezen van dit boek snap ik niet waarom ik deze schrijver nog niet eerder ben tegengekomen. Ik ben erg onder de indruk van dit boek en ga deze schrijver nu zeker volgen.

Adrian Wall wordt na 13 jaar gevangenisstraf voor moord vrijgelaten. De enige die al die jaren in zijn onschuld geloofd heeft is zijn ex collega Elizabeth Black. Zij zit in de problemen doordat ze 2 mannen heeft vermoord met maar liefst 18 kogels om een meisje, Channing, te bevrijden.
Gideon is de zoon van het slachtoffer van Adrian Wall. Hij staat op het punt om Adrian te vermoorden. Ook hij heeft een band met Elizabeth Black.
Als er een vermoorde vrouw word aangetrokken op dezelfde plek en dezelfde plaats als 13 jaar geleden valt alle verdenking op Adrian. Elizabeth is de enige die hem kan helpen, maar zij heeft zelf ook problemen genoeg.

Dit is een boek wat van het begin tot het einde spannend is. Er gebeurd constant iets en daardoor wil je alleen maar doorlezen. Interessante verhaallijnen, die allemaal samenkomen. Je verveelt je met dit boek geen moment.
De schrijfstijl is fijn, het leest makkelijk en de hoofdstukken zijn niet te lang. Het boek bestaat uit interessante personages die goed zijn uitgewerkt en er zitten verrassende wendingen in het verhaal. Het blijft tot vlak voor het einde onduidelijk wie de dader is en er volgt een verrassende ontknoping.
Een absolute mustread voor thrillerliefhebbers.