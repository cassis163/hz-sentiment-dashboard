'Verboden verleden' valt onder de term thriller, maar ik vind het eerder een spannende roman met ruimte voor zelfs wat wetenschappelijke uitleg.
Er zijn 2 verhaallijnen, maar het heeft toch wel een tijdje geduurd vooraleer ik de ene verhaallijn kon plaatsen. De 2de lijn is het verhaal van Ariane, een reisjournaliste, die na vele jaren in het buitenland beslist om weer naar Nederland bij haar familie te komen wonen. Vlug wordt duidelijk dat ze totaal niet weet wat er in haar verleden gebeurd is.
Ik vond het een goed verhaal, spannend en ik werd voortdurend van het ene been op het andere gezet bij de zoektocht naar het verleden van Ariane. Ik heb al enkele boeken van deze auteur gelezen, dit boek dateert uit haar beginperiode en dat is duidelijk te merken.
Ik heb Isa Maron leren kennen met de 4 delen van 'De Noordzeemoorden' en die verhalen zijn toch wel een stuk spannender en vallen echt onder het genre thriller. Blijkbaar heeft ze in de loop van haar schrijverscarri√®re een serieuze evolutie gemaakt.
Niettegenstaande heb ik genoten van 'Verboden verleden'.