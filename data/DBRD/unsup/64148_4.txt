Eindelijk dit boek te pakken gekregen. Het is weinig besteld door bibliotheken. Opvallend , want jeugdthrillers worden vaak nog wel gelezen door de schoolgaande jeugd. Niet te dik en vooral niet te moeilijk. Het boek past moeiteloos in de categorie van auteurs als Mel Wallis de Vries, Eva Burgers, Juultje vd Nieuwenhoven, Mirjam Mous, Margje Woodrow, Cis Meyer en nog een aantal - vooral vrouwen . Talig niet bijzonder ( soms spelling die niet officieel is bijv. secondenlang) , maar wel spannend en invoelbaar. Het eind bij dit soort verhalen komt vaak wat abrupt. Dat is ook hier het geval. De flashbacks lopen terug van een aantal jaren naar de fatale dag, 29 december. Dat wordt uitgebreid beschreven, evenals de twijfel over de onschuld van Stephan. Dat komt zo'n einde wat snel. Dat het deels een open eind is zal niet alle lezers aanspreken. Dat niet alle personages - oom en tante - tot hun recht komen is de nog jonge auteur vergeven. In elk geval een boek dat jongeren - soms verplicht via school - graag lezen.