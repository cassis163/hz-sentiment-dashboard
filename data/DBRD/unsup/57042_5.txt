Het kruis op de berg is een prachtig eerbetoon aan de zes verzetshelden die op 20 november 1944 tussen Rhenen en Veenendaal werden gefusilleerd door de nazi's. Constant van den Heuvel is in de huid gekropen van elk van deze zes slachtoffers en heeft hun verhaal tot in de kleinste details nagepluisd. Dit alles vanuit een persoonlijke betrokkenheid, die echter niet afleid van de inhoud.
Dit boek brengt de oorlog heel dichtbij, met name het verzetswerk. Hoeveel moedige mannen en vrouwen er in Nederland waren die met gevaar voor eigen leven plannen smeedden en ten uitvoer brachten. Hoe dat soms botste met hun overtuigingen uit vredestijd en hoe ze daar toch hun eigen weg in vonden. Een aanrader voor iedereen die meer wil weten over wat mensen beweegt in oorlogstijd.