Als je naar de foto van Loes den Hollander kijkt op de achterzijde van het boek en haar volgt op Twitter en Facebook verwacht je toch van die vrouw op die foto niet dat zij zulke gruwelijke verhalen kan verzinnen. Want dat is "Bodemloos"; een gruwelijk verhaal. Het is ook gruwelijk goed. Elke keer verbaast Loes me met haar vermogen tot het schrijven van zeer goede thrillers. Het zijn duidelijke personages waarmee je te maken krijgt, elk persoon komt ruimschoots aan bod en je leert de personen echt kennen. Het zijn dan ook mensen die je buren zouden kunnen zijn, een truc die ook Stephen King hanteert: herkenbare personages, zo uit het leven gegrepen. Daarnaast klopt het verhaal van het begin tot het eind. Je leeft helemaal mee en dan ineens in de climax van het boek blijkt dat je volledig op het verkeerde spoor zat! Je ziet echt met je wenkbrauwen omhoog de laatste hoofdstukken te lezen en je denkt bij jezelf: "Hoe doet ze het toch iedere keer?" Nogmaals, beste lezer van deze recencie: ik snap niet dat er nog nooit een regisseur is opgestaan die een boek van Loes durft te verfilmen. Geen eenvoudige klus, dat lijkt me niet, maar ik denk wel dat het een groot succes zou zijn. Mevr. den Hollander schrijft in ieder geval tien keer zo goed als Mevr. Noort. Dat is natuurlijk altijd een persoonlijke smaak, maar als ik de recencies zo eens lees bij het laatste boek van Mevr. Noort kan ze beter haar koffers pakken en verhuizen naar Mexico. Loes moet daarentegen lekker in Nederland blijven wonen en doen waar ze goed in is: een kei van een thriller schrijven. Vijf dikke sterren!!