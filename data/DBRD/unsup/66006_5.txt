Dit is zeker een geweldig boek voor iedereen die van boeken houdt, en dan helemaal voor diegenen onder ons die nog steeds helemaal verslaafd zijn aan de jongen die bleef leven. De hoofdpersonage in dit boek, Cather, is helemaal gek van de Simon Snow boeken, wat heel erg op Harry Potter lijkt. Ze doet dan ook niets lievers dan fanfiction schrijven voor Simon Snow. Als iemand die ook fanfiction schrijft, was het geweldig om hierover te lezen.

Het liefdesverhaal gaat over Cather en Levi. Terwijl Cather helemaal gek is van lezen, kan Levi helemaal niet goed lezen en hij heeft alleen de films gezien van Cather's favoriete boeken. Iedere fan van boeken weet hoe erg verfilmingen kunnen zijn en hoeveel je dan van het verhaal mist. Cather is dan ook niet echt blij met Levi. Mijn favoriete scenes van dit boek zijn wanneer Cather haar eigen verhalen voorleest aan Levi. Het is een geweldig liefdesverhaal, waar ik echt helemaal bij kon wegzwijmelen. Een echte aanrader voor iedereen!