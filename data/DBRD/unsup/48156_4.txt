Dit alweer vierde deel uit de Vegter reeks is zeker weer een spannend boek dat er wezen mag. Wanneer er twee gruwelijke moorden worden gepleegd is het aan Paul Vegter en zijn team om de zaak op te lossen. Ondertussen lezen we parallel aan dit verhaal, het verhaal van Ferry die probeert zich te ontworstelen aan het criminele milieu waarin hij terecht is gekomen. De personages komen levensecht over in dit al even realistische verhaal. Je leef echt met iedereen mee. Het verhaal zit goed in elkaar en aan het einde komen alle verhaallijnen weer netjes bij elkaar uit. Kortom, een verhaal om weer van te genieten en alvast weer uit te kijken naar een volgend deel in de Vegter reeks.