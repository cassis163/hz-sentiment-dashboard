"Elk einde is het begin van iets nieuws"
Zo start de schrijfster Evi Renaux haar verhaal over een plotse ziekte. Ze was gedreven en ambitieus in de marketingwereld, bij tijdschriften en bij televisie.
In juni 2013 staat ze plots "scheef" en kan niets meer doen vanwege een vreselijke pijn. Pas in juli 2015 komt ze bij een dokter terecht, die haar serieus neemt.

2 jaar hebben de dokters er over gedaan om uiteindelijk toch te luisteren, a en b met elkaar te verbinden en "iets" te vinden. 2 jaar ziekenhuis in en ziekenhuis uit, slecht behandeld worden, dagen slijten in bed, zo ziek zijn dat sociale contacten worden verbroken, allemaal vreselijke dingen voor een héél sociaal iemand.
Nergens klaagt ze een dokter persoonlijk aan, ze noemt geen namen.

En toch.. en toch blijft Evi erg positief.
Zo ook is dit boek.
Zo mooi, letterlijk en figuurlijk : de lay-out is een pareltje! Mooie tekeningen en foto's (van haarzelf ook). Heel mooie, fijne quotes. Een weldaad om te lezen. Hoe erg haar verhaal en ziekte ook is, des te verfrissender zijn de positieve alternatieven die Evi aanreikt.

"Waking up healthy every day is a blessing, not a privilege. Don't take it for granted"
en naar het einde van het boek toe :
"Being happy doesn't mean everything's perfect. It means you've decided to look beyond imperfections.

en zo kunnen we maar doorgaan. Heel veel zinnen waar we echt even bij stil moeten staan en bij nadenken.

Het was heel fijn voor mij, zelf pijnpatiënte om dit boek te lezen. Ik lees meestal boeken op de e-reader, maar dit is een hebbeding boek op zich! Het ligt op mijn salontafel en het is mooi om af en toe eens in te kijken omdat er zoveel lieve en postieve dingen in staat, in een mooi en afwisselend creatief lettertype.

Dit boek krijgt van mij 4.5 sterren.