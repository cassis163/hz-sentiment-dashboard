Ik heb de laatste weken al drie boeken van Jussi Adler-Olsen gelezen en verheugde me op deze maar helaas heb ik dit boek met iets minder plezier gelezen dan de anderen. Het verhaal begint spannend met een moord in een Bantoedorpje en daar blijkt dat er mensen uit het bankwezen en de overheid fraude plegen met ontwikkelingsgeld.
Dan gaat het verhaal over Marco, die uitgebuit wordt door zijn oom Zola samen met andere kinderen. Hij ontvlucht en op die vlucht ontdekt hij een lijk. Dat lijk is de link tussen Marco en de moord in het Bantoedorp. De opdrachtgevers van de moord willen dat Marco ook "verdwijnt" en vragen Zola om marco op te sporen en hem uit te leveren, voor geld
Wonderlijk, dat het Marco lukt om een half jaar in een wijk te werken zonder dat hij door de familie van Zola getraceerd wordt. Als dat eenmaal gebeurt wordt er jacht op hem gemaakt door getrainde en bewapende mensen en lukt het Marco steeds om te ontsnappen. Dat gaat een hele tijd door en dat begint saai en ongeloofwaardig te worden.
Op het eind gebeurt er een heleboel en dat vindt plaats in een korte tijd en op het laatst is de familie van Zola opgerold en de moord en alles wat daaruit voortvloeit opgelost maar ben ik een beetje met een kater blijven zitten.
De verhouding tussen de hoofdpersonen wordt mooi beschreven en de nieuwsgierigheid wie Assad en Rose zijn is nog niet bevredigd.Ik moet zeggen, dat ik het boek waarin Rose op het toneel verschijnt nog niet heb gelezen.