De donkerste weg is het derde deel in de Oak Knoll serie.

Het boek vertelt het verhaal van Lauren. 4 jaar geleden verdween haar dochter Leslie op 16-jarige leeftijd. Er is een sterk vermoeden wie de dader is, maar wegens onvoldoende bewijsmateriaal kwam het nooit tot een veroordeling. Sterker nog, na verloop van tijd werd Lauren bekeken als een lastpost, iemand die de politie liever kwijt dan rijk was. Na de dood van haar echtgenoot besluit ze, samen met haar andere dochter Leah, te verhuizen naar Oak Knoll. Ze ontmoet er Tony Mendez en die krijgt al snel interesse voor haar zaak. Als plots ook de verdachte opduikt gaat de bal aan het rollen.

Hoewel dit boek iets trager op gang komt dan de vorige delen, is het toch weer genieten geblazen. Tami Hoag weet perfect de gevoelens te beschrijven van een moeder wiens kind verdwenen is. De wanhoop, de hoop, de angst, de onmacht  Het gebruik van fragmenten uit een boek dat Lauren aan het schrijven is zorgt dat je als lezer betrokken geraakt.

Het feit dat de vermoedelijke dader gekend is doet niets af van de spanning. Het boek is een zoektocht naar bewijsmateriaal, een zoektocht die uitdraait op een kat en muis spelletje die niet zonder gevaren is. Gelukkig kan Lauren rekenen op de hulp van de reeds gekende personages uit de vorige delen, maar of dit voldoende is 

Lezen maar !