Wat een genot om te lezen is dit tweede deel over de vervolgavonturen van krasse bejaarde Allan. Allan die leeft in bonustijd en daardoor in de meest bizarre situaties kalm blijft. Bewonderenswaardig hoe Jonasson erin is geslaagd om dit verhaal in kennelijk zo korte tijd te schrijven dat het op het moment van verschijnen qua politieke situatie nog steeds behoorlijk actueel is. Daarnaast verdient Jonasson lof voor de wijze waarop hij de verschillende verhaallijnen met de voor hem zo kenmerkende humor knap aan elkaar knoopt. Vooral de gedachtegang en handelswijze van Trump is met ‘slimme’ humor opgeschreven. Als je de actualiteit niet volgt gaat er veel, heel veel langs je heen. Dan vind je het boek waarschijnlijk een heel stuk minder leuk. Hoe sneller je dit boek leest hoe meer je van de humor kunt plaatsen.
De gebeurtenissen in het boek komen niet eens zo heel onrealistisch over! Een minpuntje is dat halverwege het boek het een beetje traag wordt, maar doorzetten want de versnelling komt er weer in. Een dikke 4 sterren en dus een aanrader.