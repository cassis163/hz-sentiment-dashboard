Hart van Vuur is het tweede deel in de GAIA trilogie. Deel 1 Hart van Glas lag vooral gefocust op de kennismaking van de personages en over de krachten die zij bezitten. In mijn recensie van deel 1 gaf ik aan dat ik vooral de acties miste en sommige passages gingen te vlot naar mijn zijn. Maar hoe vond ik het tweede deel nu?

Met een prachtige cover heeft Dutch Venture Publishing zichzelf weeral eens overtroffen. Het heeft een duistere maar warme uitstraling en perfect in combinaties met de cover van Hart van Glas. Iets waar ik veel belang aan hecht.

Door de cliffhanger in Hart van Glas wordt je heel snel in het verhaal gezogen. En al vlug komt het tot actie als blijkt dat Siem ontvoerd is. Ik bewonder Miranda wel dat ze ervoor gezorgd heeft dat haar personages naar hun leeftijd redeneren en ondernemen. De personages zijn luchtige en impulsieve karakters die mooi werden neergezet in het verhaal. Soms miste ik wat meer gedachtegang en diepere emoties die je doorstaat op zo'n leeftijd. Peters maakte doorheen het boek ook heel wat twisten die ik niet altijd zag aankomen.

Kortom: ik vond het verhaal van Hart van Vuur goed. De vele acties hebben heel wat pluspunten gescoord. De beschrijving vond ik goed uitgewerkt waardoor ik zelf soms met gekrulde tenen zat. Wat meer diepgang zou ik gewaardeerd hebben, maar buiten dat vond ik het over het algemeen een geslaagd verhaal. Ik heb er meer van genoten dan toen ik dat met deel 1 deed! En de onaangekondigde cliffhanger waar Miranda nogmaals mee afsloot, kwam er nog een lange weg tevoorschijn. Ik kijk er in ieder geval er naar uit.

Door de vlotte schrijfstijl van Miranda raas je zo door het verhaal heen. Ze gebruikt geen moeilijk woorden waardoor ze het doelgroep van lezers op een brede schaal neerplaatst.