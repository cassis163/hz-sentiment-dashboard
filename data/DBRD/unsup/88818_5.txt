Nachtblauw van Simone van der Vlugt neemt ons mee naar 1654. Een roerige tijd in Nederland. De hoofdpersoon is Catrijn, geboren in De Rijp en getrouwd met een man die gewelddadig blijkt te zijn. Na zijn dood (die wat te speculeren over laat) verhuist Catrijn naar Amsterdam, om daar als huishoudster te werken bij een welvarend echtpaar. Daar hervindt ze haar liefde voor schilderen, en schildert zij voor het eerst op een canvas, met goede kwasten. Doordat haar verleden haar blijft achtervolgen, verhuist ze naar Delft, waar ze bij de broer van haar vorige werkgever aan de slag kan als plateelschilder. Aldaar ondervindt de hele gemeenschap het talent van Catrijn. De plateelfabriek wordt steeds groter en uit heel Nederland bestellen ze Hollands porselein. Het gaat Carlijn echter niet allemaal voor de wind.

Het liefdesleven van Catrijn kent heel wat tegenslagen en is behoorlijk turbulent. Daarnaast blijft haar verleden haar achtervolgen.
Omdat het verhaal zo goed geschreven is, voel je enorm mee met Catrijn en sta je ineens zelf in de straten van Delft in 1654.

Nachtblauw is een prachtig boek die je omarmt als een warme deken. Een verhaal wat je in een keer uit wil lezen en wat je niet loslaat.