Voor Lucille is het leven de laatste paar maanden verschrikkelijk veranderd. Eerst moet haar vader weg, omdat hij in een vlaag van verstandsverbijstering bijna iets heel ergs deed. Haar moeder blijft alleen over met Lucille en haar zusje Wren. Maar moeder kan het niet aan en vertrekt ook, onzeker wanneer ze terug komt.
Lucille staat er dan alleen voor. En opeens heeft ze meer verantwoordelijkheden dan een normale tiener. Ze heeft een zusje van 9 om voor te zorgen en een heleboel rekeningen om te betalen. En dan, als klap op de vuur, wordt ze heel plotseling ontzettend verliefd. Op Digby, de tweelingbroer van haar beste vriendin Eden, die ook nog eens hartstikke bezet is. Kortom: haar hele leven staat op zn kop.

Ze probeert alles in haar eentje op te lossen, vooral ook omdat ze bang is dat haar zusje uit huis wordt geplaatst. Maar ze komt steeds meer in de problemen en ze beseft dat ze hulp moet toelaten.

Ik had niet echt veel verwachtingen van dit boek, ik dacht weer een jeugdboek te gaan lezen. Maar het bleek toch echt een Young Adult te zijn. Ik werd echt gepakt door het boek. Ik leefde ontzettend mee met Lucille en begreep haar ook heel goed. Er is ook al een vervolg, dat gaat over Eden, dat boek wil ik ook graag lezen.

Ook de verklaring van de titel vond ik erg mooi:

Do not go gentle into that good night,
Rage, rage against the dying of the light.