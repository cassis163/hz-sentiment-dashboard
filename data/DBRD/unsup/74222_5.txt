Afgelopen jaar werd menig thrillerfan verrast met het debuut van deze auteur : ‪#BloedEnVeren‬. In thuisland Duitsland een groot succes, met meer dan 60.000 verkochte exemplaren. Ook in Nederland kreeg het boek veel lovende recensies en een grote schare fans.

Begin juni verscheen het vervolg, De poppenmaakster, bij uitgeverij Q. Uiteraard is inspecteur Nils Trojan ook weer van de partij. In een kelder wordt het lijk gevonden van een vrouw, haar neus en mond volgespoten met purschuim. Hier blijft het niet bij.

Gelijk vanaf de proloog wordt je dit enorm spannende verhaal ingetrokken, een thriller zoals een thriller hoort te zijn, heerlijk spannend, overtuigend, veel vaart en een inspecteur waar je van gaat houden! Nils Trojan is enorm sterk neergezet, en heeft ook de nodige dingen meegemaakt in zijn leven waar hij mee worstelt. Het hele boek door is de moordende spanning in een hoog tempo aanwezig en na 35 hoofdstukken volgt er nog een heerlijke uitgebreide epiloog, geweldig!

Met Bloed en veren vestigde Bentow al naam, maar na De poppenmaakster kunnen we niet meer om deze auteur heen! Wat mij betreft kan deze auteur zich scharen tussen grootheden als Stephen King, Linwood Barclay en Sebastian Fitzek en dan is dit pas zijn 2e boek. In Duitsland is boek 3 en 4 ook al verschenen en ik kan dan ook niet wachten op de Nederlandse vertaling!

Dit boek komt binnen als een donderslag bij heldere hemel en blaast je omver! Bentow is een auteur van wereldformaat!

Van mij krijgt dit boek het maximale aantal sterren : ★★★★★