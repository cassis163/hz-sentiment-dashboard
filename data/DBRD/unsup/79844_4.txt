Het heeft me veel tijd gekost om dit boek tot de laatste bladzijde uit te lezen, maar dat heeft niets te maken met de kwaliteit van het boek. Toen ik eraan begon kwam ik namelijk na 20 jaar weer in kontakt met een oude lieve vriendin van me, die ik al bijna 20 jaar niet had gesproken noch gezien, en aangezien zij tegenwoordig ergens in het voormalige Oost-Duitsland woont heb ik de afgelopen maand veel tijd gestoken in een dagelijkse mailwisseling met haar. Als je al onze mailtjes achter elkaar zou lezen, zou je een soortgelijk boek krijgen als dit boek. Veel verhaallijnen, veel herinneringen, korte notities, langere verhalen, heuse briefwisselingen en noem maar op.
Ik zal als ik dit boek zie altijd aan haar moeten denken, zoals de hoofdpersoon van dit boek altijd aan zijn Nadia heeft moeten denken.

Pas op, het is geen makkelijk boek, maar de verhalen zijn geweldig mooi, en zoals voor mij achteraf dus bleek, ook heel makkelijk apart te lezen, zonder dat je echt een duidelijke lijn erin kunt ontdekken, die wordt pas op het einde van het boek duidelijk.
Voor diegenen die van "moeilijke edoch prachtige" boeken houden een echte aanrader!