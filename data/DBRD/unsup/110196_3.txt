Het Negende Gebod van Chris Houtman is een thriller met karakter volgens de omslag. Karakter heeft het boek zeer zeker, mede door de personages van Esther van Baerle, Helena en Naira en Odile. Er zit spanning in maar om dit nou als Thriller te omschrijven is voor mij niet geheel duidelijk.
Het verhaal begint bij de verkoop van een zeer zeldzaam geschrift van Plinius de Jongere, hierin zijn verschillende partijen om verschillende redenen zeer ge√Ønteresseerd.Helena en Naira willen dit verhaal laten verfilmen om de onderdruktheid van de vrouw, vrouwenhaat, uit vroegere tijden door de kerk aan de kaak te stellen, zij vragen hierbij de hulp van Esther in die scenario's schrijft voor historische films. Om aan het geld te komen van de film heeft Helena een deel van de brieven verkocht aan de Kerk. Het Legioen van Christus wil niet dat de brieven, welke in het verhaal mooi in beeld gebracht worden, openbaar gemaakt worden, en proberen koste wat het kost dit op allerlei manieren tegen te houden. Achtervolging, bedreigingen, beschuldigingen, liefde en liquidatie komen allemaal aan bod. Of het allemaal daadwerkelijk goed afloopt, is een raadsel. Het boek is zo geschreven dat er een tweede deel kan volgen, zou ook mooi te verfilmen zijn. Om te spreken over de titel; Het Negende Gebod 'Zij zult geen valse getuigenis afleggen', deze past goed bij het verhaal, wie kan je vertrouwen, wie spreekt de waarheid, tijdens het lezen zou dit je bezig houden.