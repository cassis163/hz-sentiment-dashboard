Het verhaal De bezoeker steekt zo buitengewoon goed in elkaar, dat moet bijna het beste zijn dat Lee Child heeft geschreven. De vierde in de reeks van Child is voor mij de zevende dat ik lees, dus niet helemaal in de juiste volgorde.
Wat ik van dit boek zo hoog waardeer is de wijze waarop Child de twee lijnen weergeeft, namelijk die van de speurder en de dader. Voortdurend wordt er geschakeld en bij iedere schakeling kom je iets meer te weten over het profiel van de dader zonder dat de oplossing wordt verraden. Bij aanloop van de plot wordt dit ook nog uitgebreid met het slachtoffer waarmee je echt gaat deelnemen in de race tegen de klok.
Gaat de dader zegevieren of is de speurder net op tijd om het tij te kunnen keren of wordt het slachtoffer ook daadwerkelijk slachtoffer? De ingrediÃ«nten zitten er allemaal in als was het een recept voor een gerecht van een topkok die gewend is aan een 4-sterren gerecht.
En natuurlijk is er ook plaats ingeruimd voor de romantiek tenminste voor zover Jack Reacher romantisch kan zijn.
Al met al is het voor mij een topboek waarmee ik niet wil zeggen dat de andere van mindere kwaliteit zijn. Dit boek ken ik met plezier en overtuiging de vijf sterren toe.