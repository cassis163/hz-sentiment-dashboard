Het zesde jaar op Zweinstein gaat beginnen en wat wordt dit een jaar vol verdrietige gebeurtenissen. Hoe een oorspronkelijk voor kinderen geschreven boekenserie volwassen wordt. Wat het kinderlijke is er inmiddels wel af bij Harry en zijn kameraden. Voldemort wordt steeds krachtiger en de tovenaarswereld is dan ook zeer op zijn hoede. Perkamentus staat er op om Harry extra les te geven en in deze lessen leert Harry steeds meer over Voldemort. Als hij aan het einde van het jaar samen met Perkamentus op zoek gaat naar een verborgen gruzielement gebeuren er vreselijke dingen op Zweinstein en zal de school nooit meer zijn zoals het was.
Een prachtig verhaal dat van begin tot einde boeit en met een adembenemend slot.