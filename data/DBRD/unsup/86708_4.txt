Een intens verhaal over een Amerikaans gezin waarvan de oudste dochter Lydia op een ochtend vermist blijkt te zijn. Kort daarna wordt ze levenloos aangetroffen in het meer. Is het een misdrijf of zelfmoord? De overgebleven gezinsleden verwerken ieder op hun eigen manier de dood van hun zus en dochter. Gaandeweg het verhaal blijkt dat er zich door de jaren heen heel wat heeft afgespeeld binnen het gezin. Oude wonden worden opengereten, zoals de plaats van de kinderen binnen het gezin, maar ook de afkomst van vader James die als Chinese immigrant te maken heeft gehad met raciale onrechtvaardigheid.

Opvallend aan het verhaal is dat het wordt verteld vanuit verschillende personages die naadloos in elkaar overgaan. Afwisselend is James aan het woord, dan opeens de zoon Nathan en opeens is daar dan weer Lydia die haar kant van het verhaal verteld.

Bijzonder goed verhaal dat je tot het eind in zijn greep houdt.