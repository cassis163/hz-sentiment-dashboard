Het was een teen. Een spierwitte teen. Een afgesneden teen. Die zat in een roodfluwelen doosje, decoratief verfijnd met een bloedrode roos.
Peter Brolin neemt een op zich doodsimpele, maar absurde opdracht aan om een pakje over te leveren aan Olov Lundberg. De duivelse vrouw schuift een briefje van 1000 kronen over de caf√©tafel en vraagt op een bevelende toon dat pakje aan haar man te bezorgen. Peter voelt zich vernederd maar accepteert zonder woorden de hem opgelegde missie, aangezien hij als een zakenman net een faillissement voorgeschoteld kreeg die uit een torenhoge som bestaat.
Aangekomen op het bureau van Lundeberg, voltooit hij zijn opdracht, maar na een kort gesprek met Olov blijkt dat de man al drie jaar weduwenaar is.

Het eerste wat mij opviel aan het boek was de bijzondere titel. Meestal wordt mijn keuze daarop gebaseerd. Van Dale zegt het volgende: SCHULD, v. (-en)
1. geldsom die men moet betalen
2. geheel van leningen door een staat opgenomen
3. zedelijke verplichting
4. verantwoordelijkheid voor iets verkeerd
5. overtreding die geboet moet worden, zonde
Die kernwoorden spookten door mijn hoofd en mijn interesse voor het boek groeide. Uiteindelijk bleek dat het verhaal alle vijf puntjes in zich droeg, elk op een bijzonder bloeiende manier naar voor gebracht.
De gedetailleerde uitleg permitteert de lezer een eigen realiteit van het boek te creeren die zonder onderbreking tot het einde voortvloeit aangezien Karin Alvtegen de hoofdstukken zo weet af te ronden dat je niet kunt stoppen met lezen.