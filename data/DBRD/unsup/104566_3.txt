Amberwoede is de debuutroman van Natalie Haynes. Ze studeerde klassieke talen en schreef het boek The Ancient Guide to Modern Life. Ze maakte international furore als cabaretier en treedt regelmatig op als jurylid voor literaire prijzen.

Als Alex haar verloofde onder gruwelijke omstandigheden verliest, verhuist ze van Londen naar Edinburgh, in de hoop alles te kunnen vergeten. Ze accepteert een baan op een speciale school voor onhandelbare leerlingen, welke ze gekregen heeft dankzij Robert, een vroegere docent van Alex.Er is één klas, een groep van vijf tieners, die haar bijzondere aandacht heeft. Ondanks Alex haar onzekerheid weet ze door te dringen tot deze jonge mensen, maar kan niet vermoeden dat dit uiteindelijk tot een tragedie lijdt.

Amberwoede wordt grotendeels verteld door Alex zelf. Andere gedeeltes worden verteld door Mel, een doof meisje uit de klas van de vijf tieners. Datgene wat Mel verteld is cursief neergezet.

‘Lief Dagboek, Jezus,dat ik zoiets opschrijf. Is dit niet het stomste wat iemand ooit heeft bedacht?’

De eerste tijd vindt Alex dat ze een grote fout heeft gemaakt om naar Edinburgh te komen en les te geven aan deze onhandelbare tieners. Maar nadat ze deze leerlingen heeft verteld over haar drama, veranderd er iets en krijgen de leerlingen ook meer vertrouwen in haar.

Ik heb me ontzettend moeten concentreren met het lezen van dit boek en heb me er eigenlijk een beetje doorheen geworsteld. Had veel positieve verhalen gehoord over dit boek, maar dat gaat helaas niet op voor mij. Zelf houd ik van thrillers die vlot lezen en waar je meteen het gevoel krijgt meegezogen te worden in het verhaal. Moest regelmatig weer even terugbladeren, het verhaal kreeg mij niet te pakken. Voor mijn gevoel was het niet echt een thriller, maar een roman met een klein beetje spanning erin. Mij viel het dus tegen, daarom geef ik drie sterren.