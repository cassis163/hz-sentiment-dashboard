Nieuwsgierig ben ik begonnen in opgelicht van het duo Josten & Smits.
Het is hun eerste boek met de mooie en stoere Denise de Wit in de hoofdrol. We maken uitgebreid kennis met haar en Tom Zandberg die architect is. Ze leren elkaar kennen doordat Denise die opsporingsambtenaar is, Tom wil gebruiken om informatie los te krijgen over een vastgoedbedrijf genaamd Hobo-Invest. Al snel zijn ze verwikkeld in een spannend avontuur en moeten volledig op elkaar gaan vertrouwen. Ze proberen de weduwe en kinderen van de vermoorde boekhouder van het vastgoedbedrijf een veilig verblijf te bieden. Dit is erg moeilijk omdat criminelen het op de schaduwboekhouding hebben gemunt en er een lek in de organisatie zit waar Denise werkt. In Turkije komen ze erachter dat de criminelen in Nederland een aanslag willen plegen tijdens een groot evenement. Hoe ze dit proberen te voorkomen lees je in dit verhaal.
Het verhaal is over het algemeen prettig geschreven en leest lekker, soms als in een film. Hier en daar een beetje over de top maar niet echt storend. Heel erg jammer vond ik soms het moeilijke taalgebruik wat erg gekunsteld overkwam, dit vond ik totaal niet bij het verhaal passen.
Ik ben benieuwd naar het volgende boek met Denise de WitÂ….