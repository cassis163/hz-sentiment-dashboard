Ik had al eerder deel 4 (Slaap), deel 5 (Stalker) en Playground gelezen en hier was ik zeer van onder de indruk. Het schrijversduo had er dan ook een fan bij.
Dus het werd tijd om met deel 1 te beginnen.

Het verhaal start explosief. Er gebeurt een hoop en ik zat er meteen in......op naar de 4 of 5 sterren dacht ik nog.
Helaas moest ik mij door de vrij langdradige hoofdstukken heen worstelen. De verhaallijn over de Pokemonfiguren/Aida/Nicke sprak mij niet aan en wilde ik het liefst overslaan.

Ik kende Erik en Joona al en daardoor bleef het voor mij boeiend. Ik wilde persé weten wie er achter de ontvoering zat en ik werd meerdere malen op het verkeerde been gezet.

De beschrijving van het hypnoseproces van de hypnosegroep van Erik vond ik intrigerend, ondanks dat ik niets met hypnose heb.

Het laatste gedeelte van het boek maakte een hoop goed qua spanning. Oké, het was best voorspelbaar en sommige karakters mochten wat meer uitgewerkt worden, maar de vaart zat er tenminste in.....EINDELIJK!

Overigens heb ik mij ontzettend gestoord aan de vele typfouten die in het
e-book stonden. Het waren er ongelooflijk veel. Slordig.

Al met al toch een goed boek, maar beduidend minder dan de hierboven genoemde boeken. Ik geef het 3 sterren.