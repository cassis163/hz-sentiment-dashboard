Een heerlijk boek dit, met als hoofdpersoon een robot die door een kapotte governor module in staat is om zelf zijn handelen te bepalen, maar die vrijheid voornamelijk gebruikt om eindeloos series te kijken op de entertainment feed.

Wells overtuigt volledig met haar sociaal-angstige robot, die gedwongen wordt tot interactie met de mensen die hij moet beschermen, als die op een vreemde planeet in groot gevaar komen. Een fijn boek, goed geschreven met een overtuigende wereld.

Toch jammer dat het zo kort is. Hoewel de 150 bladzijden genoeg zijn om de ontwikkeling van de robot overtuigend te laten zien, is het plot een beetje voor de hand liggend en dun. Toch smaakt het naar meer.