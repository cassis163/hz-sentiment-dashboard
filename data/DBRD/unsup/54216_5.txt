In deze bundel zijn zo’n 20 steengoede verhalen over de oudheid gebundeld. Voor elk mens die ook maar voor 1 procent is geïnteresseerd in geschiedenis is deze bundel een must. De verhalen zijn literair en lopen goed. De verhalen zijn tevens duidelijk en absoluut niet verwarrend. De auteurs hebben door de verhalen heen laten merken dat ze weten waar ze over schrijven. Ze hebben goed onderzoek gedaan. Door het lezen van deze bundel kom je achter veel leuke, rouwe en soms grappige feitjes. Ik zelf vond de kleine paragraafjes ‘Historische Achtergrond’ erg fijn bij elk verhaal, zodat je iets meer over het verhaal kwam te weten.
Enkele verhalen las ik mijzelf voor, simpel omdat ik ze literair zo goed vond dat ik ze wilde horen. Welke dat zijn moet je zelf maar ontdekken! Want wat een goede bundel is dit! Ik geef de Oudheidbundel 5 volle sterren.