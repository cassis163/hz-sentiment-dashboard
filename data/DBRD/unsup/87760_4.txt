De net afgestudeerde jurist Mitchell McDeere wordt een baan aangeboden bij een advocatenkantoor in Memphis. Ze bieden hem veel meer geld dan gerenommeerde kantoren in New York en Chicago dus daar heeft hij wel oren naar. Maar behalve heel hard werken bemoeit het kantoor zich ook met het priv√© leven van hun medewerkers. Dan komt hij erachter dat de FBI het kantoor in de gaten houdt en dat er dingen gebeuren die het daglicht niet kunnen verdragen. Hij gaat op onderzoek uit en besluit de FBI bewijzen te leveren. Maar dan gaat er iets mis en volgt er een spannende klopjacht waarbij de FBI en de maffia achter hem aanzitten.

Een goed geschreven triller met vooral de eerste helft een rustige snelheid, makkelijk te volgen en een aangename suspence. Als Mitch in het laatste deel met zijn vrouw en broer op de vlucht zijn, kris-kras door America, wordt het wat chaotisch omdat je je zonder landkaart moeilijk een beeld kunt vormen wie waar nu precies is. Al met al een aanbevelenswaardig boek.
Het is verfilmd onder de oorspronkelijke titel The Firm en dus niet de film "Advocaat van de duivel". Hoewel het begin sterk aan die laatste film doet denken.