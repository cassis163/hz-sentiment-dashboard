Victor is een huurmoordenaar. Bij zijn laatste klus wacht hem een onaangename verrassing als hij terug in zijn hotel komt. Men wil hem uit de weg ruimen.
De jager wordt vanaf nu zelf opgejaagd en Victor heeft geen idee wie achter hem aan zit. Hij probeert dit te ontdekken, maar ze zitten hem kort op de hielen en hierdoor is hij nergens veilig en moet hij steeds vluchten. Hij laat een spoor van vernieling en slachtoffers achter tijdens zijn vlucht over landsgrenzen heen.
‘De jager’ is een actiethriller met heel veel actie (vooral als je het aantal doden telt). Als lezer raak je af en toe niet meer wijs uit de personages die opduiken in het verhaal wat de spanning niet ten goede komt. Bovendien hebben de personages nogal vlakke, onuitgewerkte karakters zodat er nog werk aan de winkel is voor de schrijver voor het volgende boek in de reeks. Al met al toch een redelijk debuut.