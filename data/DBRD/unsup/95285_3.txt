Deze young adult thriller vertelt het verhaal van de 16 jarige Cassie die bij een aanval door buitenaardse wezens haar ouders verliest en alleen op zoek gaat naar haar meegenomen broertje. Meteen een heftig begin en na zon 50 paginas zat Cassie al aardig onder mijn huid. Hoe overleef je als tiener in een wereld waar niemand meer te vertrouwen is? Ze moet het zien te redden in een angstaanjagende, bijna onwerkelijke omgeving waarin de mensheid het zwaar te verduren heeft. Spannende scènes afgewisseld met ontroerende momenten maken dat het boek een heel bijzondere sfeer ademt. Er wordt ook vanuit andere perspectieven verteld, van mij had het best nog wat meer vanuit Cassie mogen zijn. Maar het maakt wel dat je ook ervaart hoe anderen omgaan met de benarde situatie. Het is een science fictionverhaal, hetgeen normaliter niet mijn genre is, maar blijft zo realistisch en nagelbijtend spannend dat ik er zeker door werd gegrepen en meegevoerd. Ik kon het in elk geval lastig wegleggen.
Een meeslepende thriller die naar mijn niet alleen jongeren maar ook menig volwassene zal aanspreken.