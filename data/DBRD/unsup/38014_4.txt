In oktober zag ik de trailer van 'Luchtvissers' en meteen was mijn interesse gewekt.
Ik ontving een recensie-exemplaar van Uitgeverij Atlas Contact.
Toen ik begon te lezen was het heel even een wat moeilijke (langzame) start, maar eenmaal op weg was er geen terugkeer meer mogelijk. Ik moest en zou het boek verder lezen en zien wat er gebeurde met deze personen.
Je leert de redenen kennen van de volwassenen om op het eiland te blijven. De kleine Jo-Anne is een geval apart in de hele verhaallijn.

Het leest heel vlot door, met fijne korte hoofdstukken, waarin je steeds iets meer leert over de eilandbewoners.
De hoofdpersoon Joshua vindt zijn verlossing uiteindelijk. Dat kan niet van alle betrokkenen gezegd worden. Of wel, net hoe je het bekijkt ….

Een bijzonder indrukwekkend boek. Met reële personages op een even reëel eiland.
Ik stel me voor dat het vaker zo gaat als beschreven is, op een eiland afgesloten van de buitenwereld.
Dit boek leg je niet weg !
Het is vergelijkbaar met een trein: komt wat langzaam op gang, maar heeft dan een vaart, geweldig !! Uitstappen is geen optie !