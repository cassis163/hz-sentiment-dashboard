Emma Carow is een profiler van de politie Berlijn. Op een dag krijgt ze een dossier op haar bureau, waarin haar hulp gevraagd wordt voor het opsporen van de dader van de moord op 3 mensen. De bijzonder ingepakte en geetaleerde lijken zijn 5 dagen geleden gevonden op een bouwsteiger in een verlaten pand in centrum Berlijn.
De slachtoffers lijken in eerste instantie niets met elkaar te maken te hebben, maar door de manier waarop ze hangen, moet er een verband zijn. Samen met haar collega's gaat Emma op zoek naar deze connectie. Dit gaat niet altijd even soepel en in de tussentijd worden er meedere lijken gevonden, die op dezelfde wijze verpakt en opgehangen zijn. Kan 1 dader dit op zijn geweten hebben? En heeft hij ze daadwerkelijk vermoord?

Tegelijkertijd worsteld Emma ook met een gebeurtenis uit haar verleden en voelt ze zich bedreigd door de dader hiervan. Hebben de moorden en dat wat er met Emma gebeurd is verband met elkaar? Waarom vind Emma het moeilijk met gewone mensen om te gaan?

Het verhaal speelt zich af in het hedendaagse Berlijn, bekende plaatsen ( zoals Kurfurstendam en Potsdamer Platz) spelen een rol in dit verhaal, maar ook als je nog nooit in Berlijn geweest bent (zoals ik) belemmerd dat niet in het lezen.

Ule Hansen (pseudoniem voor schrijvers duo Astrid Ule en Erik Hansen) zijn er in geslaagd om een thriller te schrijven die tot de laatste bladzijde spannend is. Ze zuigen je mee in het onderzoeken van Emma en haar gedachten. Het verhaal krijgt een onverwachte wending en de ontknopping is bloedspannend.
Een echte pageturner, die mij wat nachtrust gekost heeft. Dit zou het eerste deel van een serie zijn! Ik kan niet wachten tot het volgende boek.