Gelezen in augustus 2014 en geleend van de bibliotheek
De Campus van Nathalie Pagie 1ste en 2de druk in 2014
Studeren in Canada was Cleo’s droom….

De Nederlandse schrijfster Nathalie Pagie woont in Breda en dit is haar tweede boek. Haar eerste boek was De toneelclub en verscheen in 2013

Het boek begint met een proloog. Het eigenlijke einde van het boek. Je wilt meteen verder lezen en weten wat daaraan vooraf ging.

Cleo is een rechtenstudente die het gezin ontvlucht, waar ze samen met haar jongere zusje Florine vecht tegen het strenge regime van haar vader. Haar vader is overbezorgd en dit komt omdat er toen de meiden klein waren, brand in hun huis was uitgebroken en hun vader zijn dochters en hun moeder uit het brandende huis heeft gered.
Cleo gaat voor 5 maanden naar Canada waar ze haar intrek neemt in een internationaal studentenhuis op de campus van de Universiteit van Alberta . Zij gaat daar een paar keuze vakken volgen voor haar rechtenstudie.
Ze wordt bij aankomst op het vliegveld van Calgary opgewacht door Keith ook een student aan de Universiteit. Met nog enkele studenten uit verschillende landen gaan ze met een busje naar de Campus. Die is enorm groot en indrukwekkend.
Cleo ontmoet tijdens de introductie Gerline uit Nederland en Mia uit Zweden. Zij vormen een vriendinnen clubje. Wanneer ze haar eerste les van een serie colleges volgt gaat de deur openen komt er een verschijning binnen die iedereen de adem ontneemt. Dr.Amy Branning ook wel “ Sex on Heels” genoemd maakt een verpletterende indruk. De cursus gaat over de grensverlaging tussen werkelijkheid en fantasie, realiteit en verbeelding, feit en fictie. Amy geeft geweldig les en iedereen is benieuwd naar het vervolg op de cursus. Maar die komt niet want Amy wordt de volgende morgen dood en naakt onder haar raam gevonden.
Wanneer dan ook nog de spontane knul Keith ivm haar dood wordt opgepakt en enkele dagen in de cel zit, gaat Cleo op onderzoek uit.
Ze ontmoet Stephanie,die Amy goed heeft gekend, maar waar ze een vreemd gevoel bij krijgt. Ze heeft het gevoel dat ze iets met de dood van Amy te maken heeft.
Gelukkig ontmoet Cleo Matthias, een knappe aardige jongen waar ze verliefd op wordt. Wanneer ze hem op de hoogte houd van haar bevindingen omtrent de dood van Amy, wordt hij boos.
Keith is ondertussen uit de cel en waarschuwt Cleo voor Matthias. Ook Mike die ze ontmoet heeft geen goed gevoel over Matthias.
Cleo komt er achter dat Amy een huisje huurde en daar regelatig verbleef, Cleo besluit opzoek te gaan naar antwoorden omtrent de dood van Amy en denkt deze in het huisje te kunnen vinden. Wanneer ze het dagboek van Amy vind doet ze een schokkende ontdekking.
Cleo is verliefd op Matthias en na waarschuwingen van vrienden dat ze moet oppassen voor hem, gaat ze met Matthias een romantisch weekend weg. Wanneer ze Matthias het dagboek van Amy laat zien slaan de stoppen bij hem door. Ze moet vechten voor haar leven.
De Campus heeft een goede verhaallijn. Duidelijke letters en korte hoofdstukken. Toch vond ik de spanning niet erg hoog en wist al snel hoe het verhaal in elkaar stak. Ik vind het eigenlijk een Young Adult boek en voor die categorie erg goed geschreven. Ik zou het boek 3,5 ster willen geven.
De cover vond ik wel aantrekkelijk, ik houd van bomen, bergen en sneeuw en dit plaatje geeft Canada weer, 8 van de 10 punten krijgt de cover.