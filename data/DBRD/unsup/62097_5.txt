Ik kijk altijd reikhalzend uit naar een nieuwe roman van Nicholas Sparks en kan me niet altijd inhouden om te wachten op de vertaling. De verhalen en de sfeer die Sparks oproept, vind ik zo bijzonder en ik kan daar zo van genieten.

Na zijn vorige roman Wij twee, was ik wel even teleurgesteld. Kort gezegd was het verhaal te traag, wat meteen de dikte van het boek verklaart, niet heel erg bijzonder en ik miste de vertrouwde sfeer. Daarom keek ik iets minder naar deze nieuwe roman, omdat ik bang was dat hij weer zou tegenvallen. Gelukkig was dat niet het geval.

Vanaf de eerste bladzijde word je meegenomen in het bijzondere liefdesverhaal van Tru en Hope. Beide personages zijn om verliefd op te worden en je wil het beste voor ze. Dat ze niet zulke hele goede beslissingen maken, zorgt dan soms wel voor wat frustraties, maar het draag wel bij aan een bijzonder verhaal. Een vergelijking met The Notebook wil ik voorzichtig maken. Als je kijkt naar de opbouw, maar ook naar de wanhoop en de liefde van de personages voor elkaar mag deze vergelijking wel gemaakt worden. Niet dat het verhaal hetzelfde is en eigenlijk mag je niet aan zoâ€™n klassieker komen natuurlijk. Maar het gevoel wat het bij mij als lezer oproept, is vergelijkbaar. Vandaar dat ik het zo bijzonder vind.

Het boek krijgt van mij vijf sterren en dat komt vooral door het einde. De auteur legt in de laatste paar bladzijdes nog wat uit over het verhaal en dat vond ik zo bijzonder en origineel! Door deze uitleg heeft voor mij de roman zijn vijfde ster verdiend. Als je dit boek nog gaat lezen (wat ik je zeer kan aanbevelen) lees dan vooral niet stiekem de laatste paar bladzijdes, want dat gaat ten koste van je leeservaring!