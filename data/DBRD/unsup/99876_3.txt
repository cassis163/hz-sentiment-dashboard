Ik lees maar weinig boeken, maar Het Bernini mysterie is zeker en vast een boek dat erg vlot leest, zelfs met de vele historische uitwijdingen. Wat ik in het boek apprecieer is dat de schrijver zich erg goed in de materie heeft verdiept (net zoals bij De Da Vinci code trouwens). Als je je weinig kritisch opstelt, zou Dan Brown je makkelijk alles kunnen doen geloven over de verschillende instanties en personages. Toch maakt hij in mijn ogen de fout om alles een beetje te overacten. De acties vinden plaats in een te korte tijdspanne, de hoofdpersonages Langdon en Vittoria zijn haast onoverwinnelijk (met als toppunt de val uit de heli), en de ideeen van de Kerk en haar tegenstanders worden soms een beetje te simplistisch voorgesteld. Dat haalt het niveau van het boek toch een beetje onderuit in mijn ogen. Maar als bron voor een spannende thriller uit Hollywood mag dit boek er zeker zijn.