Matthew Quick zet met dit verhaal een ruwe, eigenwijze maar een in z’n hart vreselijk goed persoon neer. Deze persoon, David Granger, is als soldaat net als veel van zijn maten, verward uit de oorlog gekomen. David doet racistische uitspraken maar sluit tegelijkertijd met mensen van allerlei pluimage vriendschappen voor het leven. Wanneer hij na zijn auto in de prak te hebben gereden wordt geopereerd ontdekken artsen een hersentumor. David geeft Agent Orange, waaraan hij heeft blootgestaan tijdens de oorlog, de schuld van zijn hersentumor. Na de operatie belandt David tijdelijk bij zijn zoon Hank in huis. De politieke opvattingen van deze twee komen niet met elkaar overeen en zorg voor de nodige spanning. David moet nog met één duistere wolk uit zijn verleden afrekenen, Clayton Fire Beat. Sinds David uit de oorlog is gekomen is hij ervan overtuigd dat deze Fire Bear hem komt vermoorden om iets terug te nemen wat hem toebehoort. Zolang deze duistere wolk uit het verleden boven zijn hoofd blijft hangen kan David dit verleden niet achter zich laten.