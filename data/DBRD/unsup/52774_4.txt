'De verscheurde vrouw' las ik in één dag uit. Onder andere de prettige schrijfstijl maakte dat ik het boek niet weg kon leggen. Dit is een heel speciale erotische thriller en zeker niet vulgair.
Ook speciaal, omdat het een verhaal is met een knipoog naar het eerdere werk van deze auteur, waarin mystiek een grote rol speelt.
De keuze voor de cover die goed bij de titel past, wordt duidelijk tijdens het lezen over de kennismaking van Lysanne en Ruud.

Deze hoofdpersonen Lysanne en Ruud voelen elkaar bijzonder goed aan. Dat blijkt ook wanneer Lysanne hem belt met een vraag;
'Dat kon geen toeval zijn, wat volgens Ruud ook niet bestond. Dat Lysanne bijzonder was, daar was hij inmiddels wel achter, maar dit duidde op een zielsverwantschap die veel verder ging dan bij partners in een doorsnee relatie.'
De afzonderlijke verhaallijnen van Ruud en Lysanne smelten gaandeweg het verhaal ineen tot één verhaallijn. Steeds vaker lijken ze overeenkomsten te hebben in hun gevoelens en herinneringen.

Het is niet alleen maar seks en spanning wat je tegenkomt. Ook is er zeker humor aanwezig in dit verhaal;
'Toen zei Lysanne iets dat Marjan gelukkig maakte. 'Als seks met vrouwen ook zo lekker is dan moet het wat mij betreft in het basispakket van de zorgverzekeraar.'

Ruud en Lysanne hebben een heel speciale seksrelatie, die bovendien een liefdesrelatie is en de auteur laat de lezer daar van meegenieten. De erotiek spat er vanaf! De andere personages worden ook goed beschreven, maar zelfs op het eind weet je nog niet alles van hen.
Meer en meer wordt de spanning opgebouwd in het boek en deze wordt niet minder, integendeel;
'Weet men zeker dat het zelfmoord is geweest?' vroeg Marjan die dat wilde weten, wat Ruud als moordenaar zou uitsluiten. 'Dat hebben ze gezegd op de televisie, en het staat ook in de krant, antwoordde Elviera, 'dus neem ik aan dat het de waarheid is.'

De zinnenprikkelende woorden gecombineerd met de stijgende spanning zorgden er voor dat ik niet op kon houden met lezen;
'Dat Lysanne haar seksuele handelingen benoemde, wond Ruud erg op. Ook wat dat betreft was Lysanne uniek voor hem. Nooit eerder had hij een vrouw ontmoet die zo expliciet en ronduit over seks sprak.'

Ik las op de laatste bladzijde het woord FIN en baalde als een stekker.

Gelukkig komt het vervolg in november op de markt. Ik heb een sneak preview gekregen en ik kan je verzekeren dat je dat óók wilt lezen.
Maar begin met 'De verscheurde vrouw', waarvan je net als ik van zult kunnen genieten.
I Want More!