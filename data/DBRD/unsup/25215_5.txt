Merel Verhoef groeit op met haar moeder, haar vader heeft ze nooit gekend. Haar moeder is in het verleden au-pair geweest in Villa Betty, het huis dat bewoond wordt door de familie Beaufourt, het gezin (3 kinderen)baadt in rijkdom, maar van een harmonieus gezin is absoluut geen sprake, iedereen leidt zijn eigen leven, de vrouw des huizes Adele heeft het huis volgepropt met schrijvers, kunstenaars, allerlei lieden die zij interessant vindt.
Als Merel's moeder komt te overlijden na een noodlottig ongeval,wordt zij opgevangen door haar voogd, Otto Funnekotter, de huisadvocaat van de familie.
Na verloop van tijd wordt Merel ook inwoner van de villa en wordt verwacht dat zij vriendschap sluit met Olivia, de jongste dochter en aldus geschied.
Als Merel min of meer gesettled is, ontdekt zij steeds meer merkwaardige zaken over nu en over het verleden van de familie en van haar moeder.

Ik vond het een prachtige roman, met veel vaart geschreven en met een prima spanningsopbouw en een verrassend slot.
Op het spoor gebracht door de hoge waardering van lezers van een andere boekensite en die hebben gelijk, dus voor mij ook de hoogste waardering voor dit nederlandse boekwerk.