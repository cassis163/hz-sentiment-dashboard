Titel: Masterplan
Auteur: Pjotr Vreeswijk
Uitgeverij: LetterRijn
352 pagina’s



Pjotr is werkzaam als politieagent binnen de eenheid Den Haag.
De keiharde actiethrillers van nu in combinatie met zijn passie voor verre reizen en jarenlange ervaring als politieman in verschillende Haagse wijken hebben geleid tot Masterplan.

Ruim zestig jaar nadat een Duitse nazi-wetenschapper zijn geheime Wunderwaffen van de brandstapel wist te redden, vindt er in het grensgebied van Soedan een mysterieuze explosie plaats waardoor de bevolking van een compleet dorp van de aardbodem verdwijnt.
Als het bericht van de slachting Europa bereikt, wordt Alex De Klerck, een agent van de geheime Europese antiterreureenheid OPERATIONS, gevraagd een onderzoek in te stellen. Samen met zijn team reist hij naar Khartoem, waar zij door een lokaal ingehuurde agent worden opgevangen.
Ze weten niets, hebben amper aanknopingspunten en zijn geheel aangewezen op de hulp van een onbetrouwbare huurling.
Als het team dicht bij de ontknoping komt, slaat een onzichtbare vijand meedogenloos toe en doet Alex een huiveringwekkende ontdekking; de wereld staat op het punt drastisch te veranderen.

Het boek begint met een proloog waarbij je meteen gegrepen wordt door een spannende ontwikkeling omtrent een geheim dat z’n weerga nog niet kent.
Vervolgens maak je kennis met de hoofdpersonage in het boek, agent Alex de Klerck. Hij krijgt de opdracht om een onderzoek in te stellen naar een vreemde explosie in Soedan die grote vraagtekens zet over hoe? waardoor? En vooral door wie? deze is uitgevoerd. De spanning is gezet.

‘Terwijl het stof in de stationshal neerdaalde, zochten zijn ogen nog een laatste maal het zonlicht’.

Het verhaal is opgebouwd uit korte hoofdstukjes die je in het begin van het verleden naar het heden slingert. Daarna lopen er twee verhalen door elkaar waarbij zich er eentje afspeelt op de plek des onheils Soedan, en de andere in Argentinië, waar grote onrust heerst over het presidentschap van Alicia Mendoza. In beide verhalen weet de schrijver je mee te nemen in de acties die er ter plekke uitgevoerd worden. De acties zijn op zeer realistisch wijze omschreven en je voelt de kogels soms om je oren vliegen, alsof je zelf in de frontlinie staat.

Het boek bruist van de spanning, acties en achtervolgingen en ondanks dat je vermoedens hebt wie er schuilt gaat achter al die mysterieuze zaken wordt je alsnog verrast door de plotwendingen in het verhaal. Aan het einde is de vaart zo hoog waardoor het slot wel heel plots tot stand komt, maar dit is zeker niet storend. Het debuut van Pjotr Vreeswijk is er zeker een voor in je boekenkast. Ik ben in ieder geval zeer benieuwd naar zijn tweede boek, waarvan ik nu al weet dat hij zijn passie er weer in heeft gelegd.


Plot. : 4
Schrijfstijl. : 4,5
Originaliteit : 4
Psychologie : 4
Leesplezier : 5
Spanning. : 4,5

Ik geef ‘Masterplan’’ dikke 4 sterren.