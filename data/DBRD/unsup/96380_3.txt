Als kind keek ik regelmatig naar de televisieserie Baantjer. Mede daardoor was het erg leuk om nu een boekje over De Cock te lezen. Grappig ook om de verschillen (voor zover ik me de tv-serie herinner) te zien. Vledder leek hier een stuk onzekerder (al verandert dat wellicht in latere boeken) en het was even wennen dat deze De Cock niet in de jaren 90 aan het werk is, maar in de jaren 60.

Wat niet veranderd is, is de locatie: Amsterdam speelt een grote rol. Dat was in de tv-serie natuurlijk ook zo, maar toen kende ik zelf Amsterdam nog niet echt. Inmiddels wel, dus heel wat straatnamen en plekken zijn mij inmiddels ook enigszins bekend, dat maakt het lezen extra leuk.