Het script van Comeback is ronduit schitterend. Ik heb verslingerd zitten lezen aan een boek dat bijzonder goed in elkaar steekt. De mix van avontuur, politiewerk, romantiek, erotiek en een aantal maatschappelijke thema’s zoals pesten, drugs, … vind ik erg geslaagd. Ik heb genoten van het eerste tot het laatste blad. Een hedendaagse thriller met een actuele verhaallijn waar de moderne lezer heerlijk kan van smullen. Comeback is een zeer geslaagd vervolg op Ademnood, waarin de lezer al een eerste keer met de personages kennis kon maken. Ik heb de beide boeken, Ademnood en Comeback, een zestal maand van elkaar gelezen en dat leverde geen enkel probleem op om meteen, erg gebeten, dit vervolg te lezen. De lezer weze wel gewaarschuwd: het boek is zo spannend dat het aardig wat discipline vergt om het niet in ruk uit te lezen.