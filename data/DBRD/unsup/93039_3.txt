Jerry Grey heeft alzheimer en weet het verschil tussen realiteit en waanzin niet meer goed te onderscheiden. Misschien is het wel een angst van ons allemaal, niet meer te weten wie je bent en wat je doet. Het maakt het een interessant onderwerp voor een boek.

Het boek leest vlot weg en is een echte pageturner. Ik zat dan ook snel in het verhaal en het werd spannend beschreven. Het toch wat zware onderwerp maakt dat het boek meer diepgang heeft dan de gemiddelde thriller. Halverwege het boek kreeg ik een vermoeden van hoe het plot in elkaar zou steken en helaas bleek dit juist te zijn. Voor mij dus geen verrassende wendingen en daarom bleef ik zitten met een teleurgesteld gevoel aan het eind van het boek. Hoewel ik dan wel weer extra punten geef voor de manier waarop de schrijver besloten heeft het boek te eindigen.

Al met al een fijn boek om even je gedachten op nul te zetten, maar verwacht geen onverwachte wendingen. Drie sterren.