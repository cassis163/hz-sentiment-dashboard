Het vijfde deel van de 'Wacht op Mij' serie van Jennifer L. Armentrout verscheen half april en het is een pareltje!

Rauwe emoties, heftige gebeurtenissen en sexy mannen zijn allemaal verwerkt in dit boek. De nieuwe personages zijn niet 100% nieuw, ze waren al een heel klein beetje ge√Øntroduceerd in het vorige deel uit de serie en dat maakt het interessant.
Zoals fans van Jennifer L. Armentrout al weten, lezen haar boeken als een trein. Voor de mensen die haar boeken nog niet hebben gelezen: Ze lezen niet alleen als een trein, maar nog meer alsof je naar een film kijkt. Je bent er misschien iets langer in bezig dan een gemiddeld twee uur durende film, maar daar werd ik alleen maar blij van. Twee dagen en het boek was uit, veel te snel eigenlijk, maar ik had niet meer kunnen genieten!

Naast het intrigerende verhaal en prachtig uitgewerkte emoties en gebeurtenissen, waren de terugkerende personages uit de voorgaande boeken ook erg vertrouwd. Ondanks dat het eerste deel 'Wacht op Mij' ruim drie jaar geleden verscheen, zorgt Jennifers schrijfstijl ervoor dat je alle personages uit de verhalen nauwelijks kunt vergeten. De andere personages worden niet alleen gebruikt als reminder naar haar andere boeken, nee, je leert ze in andere situaties kennen en je leest over hun toekomst. Iets wat extra diepgang in het verhaal brengt.

De emoties liepen in dit boek hoop op, en als je jezelf een dag opsluit in een kamer waar niemand je kan storen zullen er tranen vloeien, gegarandeerd. Maar hardop lachen komt er ook zeker aan te pas. Jennifer weet alle belangrijke aspecten als humor, verdriet, lust en vriendschap goed af te wisselen in haar boeken waardoor het tijdens het lezen lijkt alsof je een film of serie bekijkt. De personages gaan je aan je hart en je leeft volledig met ze mee.

Dus pak je tissuebox, huur een kamertje en koop dit boek, je zult er geen spijt van krijgen!
Ik kan niet wachten op het volgende (helaas laatste) deel!