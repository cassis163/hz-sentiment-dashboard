De eerste wereld voor mij het eerste boek uit de BOEK10 reeks van Godijn Publishing. Ben ik nieuwsgierig? Ja zeker, een nieuwe debuterende schrijver kan je altijd enorm verrassen, en deze keer hoop ik dat Marc Lommert me kan verrassen met een Fantasy boek, niet het genre wat ik veel lees maar juist daarom erg interessant.
Al snel neemt Lommert me mee naar een sprookjes wereld voor volwassenen of de Young Adults. Mmm, er hangt een hoop mysterie in het boek, de glazen bol waarin je van alles kunt waarnemen en welke enorme krachten bezit, een ander genre maar door de mysterie boeit het me wel. De spanning in deze Fantasy verrast me enorm, had ik verwacht dat ik in een wereld van magiërs en andere wezens zou belanden, merk ik dat er naast dit alles toch wel vol spanning door het boek lees. Afwachtend of de dappere jongens de Sáyaddin in veiligheid kunnen brengen, meelevend met hun avonturen. De karakters zijn vol fantasie beschreven, je ziet ze verschijnen op je netvlies en raakt als vanzelf bij elke nieuwe personage achterdochtig of deze wel te vertrouwen is. Dit verhaal bevat genoeg spanning waardoor je helemaal op gaat in het verhaal.
“De westerse wereld zal verraden worden op een manier die de definitie van verraad naar nieuwe hoogte brengt.”
Het boek is mooi vorm gegeven, naast dat er kaarten in staan van de omgeving waar de avonturen van Eroc en Tarú zich afspelen staan er ook schuingedrukt gedeeltes vanuit de Schim in beschreven, wat de spanning en het mysterie doet verhogen. Na hoofdstuk 6 gaat de reis pas echt beginnen vond ik het begin al vol spanning zitten, hierna is wegleggen bijna niet mogelijk. Lang blijf je als lezer in onzekerheid wie je wel of niet kunt vertrouwen. De Schim is de grote onzichtbare aanwezige, en lang houd Lommert je in spanning.. deze spanning loopt tijdens het lezen alleen maar meer en meer op. Tot het einde zit je gevangen in de eerste wereld, je raakt nieuwsgierig naar meer en gelukkig zal er ook meer komen. De reis is nog niet klaar.
De beeldende schrijfstijl van Marc Lommert heeft me verrast. Het genre is niet geheel mijn stijl dat zal ik eerlijk bekennen maar het verhaal zit goed in elkaar je leest vol empathie mee met de jongens, die hun reis maken om de wereld te behoeden. De personages zijn vol gevoel beschreven en de spanning en de achterdocht maken het verhaal af. Ik genoot van De Eerste wereld. En spannende Fantasy die voor de Liefhebbers zeker een Mustread zal zijn. Het bevat alles wat een goed verhaal behoort te bevatten.

“Eroc, snap je het dan niet? Het is Magie, magie waar jij en Tarú niets van afweten.!”

• Plot; 4****
• Spanning; 4****
• Schrijfstijl; 4****
• Leesplezier; 4 ****

Dik verdiende 4 sterren voor de mooie schrijfstijl, de beeldende personages en de goed opgebouwde spanning. Op naar de Tweede Wereld

Lieve Leesgroet Moon