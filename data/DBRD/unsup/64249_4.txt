Het begon allemaal met een rubriek over seksuele voorlichting waarin Martine Sandifort (beter bekend als dokter Corrie) onverbloemd antwoord gaf op brandende vragen van kinderen en tieners.
De rubriek was een onderdeel bij het School Tv Weekjournaal en dokter Corrie werd al snel razend populair bij basisschoolleerlingen. Ondanks of misschien juist dankzij de ophef die volwassenen veroorzaakten. Vanwege de manier waarop dokter Corrie de seksuele voorlichting gaf.

Gelukkig werd haar programma daardoor alleen maar een groter succes en kreeg dokter Corrie in 2015 een eigen Tv-show. Dankzij een leuke samenwerking tussen NTR en uitgeverij De Harmonie is er nu ook een bijpassend boek op de markt verschenen: Dokter Corrie geeft antwoord. Ook hierin geeft dokter Corrie eerlijk en helder antwoord op gezonde vragen van kinderen en tieners over seksualiteit, de puberteit en relaties. Het boek gaat overal zeer uitgebreid en diep op in. Geen basis antwoorden, maar echte duidelijke antwoorden waar kinderen werkelijk wat aan kunnen hebben. Dokter Corrie wordt hierin bijgestaan door een heus puber-panel. Een leuke groep jongens en meiden die openhartig antwoord durven te geven op vragen over seks. Het boek staat vol met leuke illustraties, testen, grappige opmerkingen en duidelijke, niet gecensureerde, fotoâ€™s.

Een ideaal boek dat ieder basisschoolkind in zijn of haar bezit zou moeten hebben, plus op elke school aanwezig zou moeten zijn. Het voorkomt veel onwetendheid en onzekerheid. Het geeft inzicht en scheelt een hoop lastige vragen beantwoorden voor ouders of leerklachten. Seksualiteit is gewoon, het hoort bij het opgroeien en dit verhelderende boek kan kinderen helpen op een verantwoordelijke manier met seksualiteit om te leren gaan. Aanrader!