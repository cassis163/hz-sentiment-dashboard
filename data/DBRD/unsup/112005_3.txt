Tom Bryce komt er achter dat het niet altijd goed is om zomaar een gevonden cd af te spelen. De beelden van een moord die hij te zien krijgt veranderen zijn leven in een nachtmerrie. Aan hoofdinspecteur Roy Grace de taak om deze zaak op te lossen.
Het verhaal is best aardig en boeit ook wel, maar het kent geen zenuwslopende spanning of onverwachte wendingen. Met gestage vaart gaat het richting het eind waar alles in één keer samenvalt. Case closed!
Af en toe draaft James' te ver door in zijn beschrijvingen van bijvoorbeeld personages of Brighton. Die zijn te gedetailleerd en voegen niets extra's toe aan het verhaal. Er hadden met gemak 50 pagina's af gekund.
Al met al een vermakelijk boek waar je niet bij na hoeft te denken. Lekker ontspannen met een gemiddelde thriller...