Bovenstaande boekomschrijving staat niet op de achterzijde van dit boek, maar op de voorste binnenzijde van deze schitterende kaftomslag (terecht niet zichtbaar want het geeft al veel van de ontdekkingsreis als lezer weg).
Zonder deze Ã¼berhaupt maar gelezen te hebben (mijn gewoonte) gestart waarna ik na het lezen van de eerste pakweg 30 blz opnieuw begon omdat ik voor mijn gevoel niet wist of we het over 1 of meerdere personen hadden, of dingen in hetzelfde tijdsbestek gebeurden. De tweede keer nog niet veel wijzer maar toch doorgelezen, en plotseling het boek ingezogen!!

Van de bovenstaande omschreven 4 tijdsperiodes worden om en om stukken verteld door de ik-verteller Kata. De gebeurtenissen via de verhalen van oom Miksa over de Tweede WO te Boedepest zijn intrigerend en schrijnend, het ontwikkelingsverhaal van de 18-jarige Kata tastbaar. Levenvragen over oorzaak en gevolg aangeduid in Kata's emotionele (schuld en zoeken naar bevestiging van eigen identiteit) en Stefans rationele overdenkingen.
Daarnaast meerdere verhalen over onmogelijke liefde.

De structuur van het verhaal, ondanks een verwarrend begin, spreekt me aan, ik vind het wel prettig om in het verloop van een boek wat heen-en weer te schieten tussen verschillende verhaallijnen/tijdsfases.
Verder zijn de onderwerpen van onmogelijke liefde en de erfenis van het oorlogsgebeuren op de volgende generaties, goed voelbaar.
In vaak beeldend taalgebruik, soms wat stroeflopend vanwege het gebruik van niet zo gangbare woorden, vormt zich toch onze hoofdpersoon Kata, met haar gevoelens die gebukt gaan onder de last van een familiegeschiedenis.
Terugkijkend naar wat er gebeurt is zoekt zij een aanvaardbaar beeld van zichzelf en hoe je moet leven, een beeld ontstaan uit waar we vandaan komen en hoe anderen naar ons kijken. Wat zie je dan als de waarheid? Of is dat alleen wat je zelf schept?
Oorzaak - gevolg - eigen vrijheid - "de dingen hebben de betekenis die je er zelf aan geeft".

Soms verwarrend maar uiteindelijk een duidelijke familiegeschiedenis en een blik in de gedachtenwereld van Kata om al deze gebeurtenissen binnen haar eigen leven een plek te geven. Een apart boek dat ik toch in een ruk heb uitgelezen.