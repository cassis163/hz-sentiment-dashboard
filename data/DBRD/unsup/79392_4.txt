Dit boek ontving ik van Z&K en was enorm benieuwd naar het debuut van Kyra en het wel en wee van een voetbalvrouw.

Tijdens mijn vakantie pakte ik dit boek op en onder de stralende zon, met uitzicht op water, waande ik me in Cyprus.

Het boek gaat over 4 gezinnen in de voetbal wereld en de vriendinnen band die de dames met elkaar opbouwen. Natuurlijk zijn we allemaal jaloers op de mooie huizen, kleding en het geld wat er rond gestrooid wordt. Dit verhaal laat je niet allen de buitenkant zien, maar neemt je mee naar binnen bij de gezinnen. De dames moeten vechten om hun man voor zich te houden, al die vrouwen die ook wel hun status willen hebben. Eén slippertje kan al fataal zijn, want de pers ligt op de loer. De mannen geven bakken met geld uit om hun vrouwen gerust te stellen en zo te zeggen dat ze alles voor hen zijn.

Het boek begint met een heerlijke quote van Simpel.reminders.com

Never lie to someone who trust you,

and never trust somenone who lies to tou

In ieder hoofdstuk kun je een stukje van één van de gezinnen lezen en zo kom je er langzamerhand achter bij wie het allemaal niet meer zo lekker loopt. Olivia, eigenlijk de hoofdrol speelster van dit boek, probeert, met haar man Jay die de trainer wordt van het elftal op Cyprus, een plekje te veroveren bij de dames van de andere bestuursleden. De vrouwen doen wat uit de hoogte, maar langzamerhand worden de dames wat closer. Maar is iedereen wel zo eerlijk over hun relatie? Kyra neemt je mee in het leven van de deze voetbalgezinnen en laat je zien dat geld niet altijd gelukkig maakt. Natuurlijk kun je niet alle voetbalvrouwen over één kam scheren er zijn er ook gezinnen waar het gewoon lekker loopt. Ik dompelde me helemaal onder in het luxe leventje van deze vrouwen. Kyra heeft een heerlijke schrijfstijl en het verhaal is vlot geschreven.

Ik heb genoten van dit feelgood debuut en ben heel benieuwd of Kyra nog verder gaat als solo auteur.