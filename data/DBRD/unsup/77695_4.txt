Nick is politieagent en dan kan het zijn dat je je wapen al eens moet gebruiken. Op een avond worden ze opgeroepen voor een gewapende persoon op het station. De jongen wordt gevonden en trekt iets, een wapen, uit zijn zak. Nick schiet de jongen dood. De jongen is een lid van een bende. Het wapen wordt niet gevonden. Was het schieten dan wel terecht?

Nick en zijn gezin krijgen de pers over zich heen, maar proberen dapper door te gaan met hun leven, terwijl het onderzoek loopt. Toevallig, uiteraard niet toevallig, was de neergeschoten jongen voortvluchtig, men zocht hem voor verkrachting van Emma, de dochter van Nick.

Hoe reageer je als vader wanneer je oog in oog komt te staan met de verkrachter van je dochter? De man die haar onschuld afgenomen heeft, haar jeugd, haar zelfvertrouwen, haar alles?

De bende waarbij de jongen was, wil het er ook niet bij laten zitten en zweert wraak. Hoe ver zullen ze gaan?

Het verhaal wordt verteld vanuit verschillende standpunten, waarvan een van pastoor Luc en oh, wat heb ik me geÃ«rgerd aan die man. Wat een lafbek, en maar bidden en biechten om vergeving te vragen, maar actie ondernemen, ho maar, dat is er niet bij. Vreselijk mannetje.

Wel heel spannend boek met een verrassende laatste pagina. Heerlijk.