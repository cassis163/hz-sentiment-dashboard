Een tekstloos prentenboek, en wat voor een! Zo mooi, hoe Tan in staat is met 'simpele' tekeningen te laten zien hoe bevreemdend een ander land kan zijn, gezien door de ogen van een immigrant. Bijna alles (dieren, gebouwen, keukenapparatuur, voedsel) heeft ergens iets heel bekends, maar ziet er toch raar uit. Schrift dat je niet begrijpt... Ook emoties als verwarring, blijdschap, verdriet om het gemis van je geliefden die achter zijn gebleven in je land van herkomst geeft Tan levensecht weer. Je verwacht bijna dat de tekeningen gaan bewegen, dat ze een film worden.