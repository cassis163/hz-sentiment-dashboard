PLUSPUNTEN
- De romance tussen Hazel en Gus is slow-burning maar intens. Ze vullen elkaar goed aan. Gus vergroot Hazel’s wereld en Hazel helpt Gus stil te staan bij het nu. Dit alles maakte bepaalde plottwist des te pijnlijker.
- Zowel hoofdpersonen Hazel als Gus, als bijpersonage Isaac zijn zeer sympathieke personages, dit komt mede door hun imperfecties.
- De manier waarop Green de ziekte kanker in zijn verhaal heeft verwerkt is bewonderenswaardig. Hij beschrijf hoe tieners op verschillende manieren met hun ziekte omgaan. Dit doet hij met veel sarcastische humor en ironie, waardoor het verhaal niet te zwaar wordt.
- De balans tussen humor en serieusheid is dan ook perfect. Het maakt het verhaal wat luchtiger, zonder dat het respectloos of grotesk wordt.
- Bepaalde plottwist in het boek waren onverwacht. Hoewel ik de film nog nooit had gezien en het boek nog nooit had gelezen, had ik van tevoren wel een beeld van het verloop van het verhaal. Een beeld dat totaal niet klopte. Het is fijn om als lezer verrast te worden.
- Het verhaal is geschreven in Green’s bekende schrijfstijl. Het is erg prettig dat zijn manier van schrijver zo consistent is.
- Als Nederlandse was het erg leuk om te lezen hoe een persoon die Nederland alleen uit boeken kent ons land ervaart. De clichés waren grappig, maar niet irritant aanwezig. Green heeft voor mijn gevoel een realistisch beeld van ons land geschetst.

MINPUNTEN
- Het enige minpunt dat ik kan noemen, is dat we als lezer niet te weten komen hoe het met bepaalde personages afloopt. Op zich past het bij het boek, maar persoonlijk had ik graag nog een epiloog gehad.

AANBEVELING: ik zou dit boek zeker aanbevelen. The Fault in Our Stars is een realistisch en humoristisch geschreven YA roman over het leven van tieners met een verschrikkelijke ziekte. Dit boek neemt je mee op een bitterzoete reis vol hoop, rouw, liefde en humor, om uiteindelijk je hart te breken.
BEOORDELING: 5/5 sterren