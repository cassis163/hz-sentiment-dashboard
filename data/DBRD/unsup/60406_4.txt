Wat bijzonder dat wij nu, door wat deze man toen allemaal bijhield, zo’n levendig kijkje kunnen krijgen in het Europa van de 18e eeuw! En wat heeft Mariëlle er een toegankelijk verhaal van gemaakt, wat voor een non-fictie boek lekker soepel wegleest. Hier en daar zijn er naar mijn zin iets te veel opsommingen, maar aan de andere kant draagt dat wel weer bij aan het tot leven komen en alles voor je zien…
Ik voel me weer wat rijker door het lezen van dit boeiende boek; weer een stukje geschiedenis waar ik nu wat meer van weet en wat dus meer leeft. Heel erg fijn!