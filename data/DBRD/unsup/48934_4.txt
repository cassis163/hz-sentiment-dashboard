Bloed gaat verder waar de Lilith-trilogie eindigde. Lilith heeft als profeet van Jakob veel goede dingen voor het land gedaan. De tactische zet om Kiril als heerser aan te zetten heeft bovendien voor vrede gezorgd. Dat alles verandert als de jonge Rayender als koning naar voren geschoven wordt. Hij wil wraak voor de dood van zijn vader, koning Yvar, en een nieuwe oorlog lijkt hierdoor onvermijdelijk.

Bloed is een op zichzelf staande serie. Toch is het aan te raden om eerst het jager&prooi tweeluik en de Lilith-trilogie te lezen. Bloed speelt zich namelijk in dezelfde wereld af, met dezelfde personages. De achtergrondkennis uit de vorige boeken geven Bloed een duidelijk kader en zorgen dat je het verhaal nog meer kunt waarderen.

Net als in de vorige boeken zijn de personages niet duidelijk goed of slecht, wat ze heel menselijk en realistisch maakt. De personages zijn weer goed uitgewerkt en hebben diepgang, op de jonge Rayender na. Deze lijkt alleen naar voren geschoven te zijn als aanleiding voor een nieuwe oorlog. Verder speelt hij geen rol in het verhaal. Jammer is ook dat hij wel heel gemakkelijk als nieuwe koning geaccepteerd wordt. Wat betreft Rayender zijn er dus wel wat steken blijven liggen.

De oorlog zorgt voor interessante politieke spelletjes en spannende actiesc√®nes. Dit, in combinatie met de prettig leesbare schrijfstijl, zorgt er voor dat het boek ondanks zijn dikte toch weer vlot wegleest.

De open eindjes maken nieuwsgierig naar het volgende deel!