Titel: IJsblauw, Het Instituut
Auteur: Lineke Breukel
Uitgeverij: Village
358 pagina's

Eveline Maria (Lineke) Breukel-van Rossum ( 1961) schreef een boek over haar emigratie naar Zweden en een literaire thrillertrilogie.
Zij werd in het verleden meerdere malen gestalkt. Vooral haar emoties en de manier waarop zij zich hiertegen sterkte, heeft Breukel in haar thrillertrilogie Vluchtspel verwerkt.
In 2012 emigreerde Breukel met haar gezin naar Zweden. Over deze stap schreef zij de boeken Zweedse Buren en Rare Jongens die Zweden.
Naast schrijfwerk houdt Lineke Breukel zich als coach parttime bezig met het begeleiden van probleemjongeren in een tehuis in Eksj√∂.

Wanneer Eva-Lin Wagner zichzelf in het Amsterdamse Vondelpark vindt, blijkt ze ontdaan van elke herinnering uit haar leven. Zoekend naar haar eigen identiteit, komt ze terecht in een gewelddadige wereld waar de strijd om absolute macht de boventoon voert. Met kunst- en vliegwerk weet ze te overleven, maar naarmate ze dieper doordringt in haar oorspronkelijke verleden, ontdekt ze dat haar nieuwe identiteit op alle fronten botst met de persoonlijkheid die zij denkt te zijn geweest.

De cover straalt meteen iets ijzingwekkend uit. De koude blauwe letters en een ontblote vrouw in een soort van couveuse maken me meteen nieuwsgierig, wetende dat deze vrouw waarschijnlijk haar hele identiteit ontnomen is.

Na het lezen van de eerste hoofdstukken zit je al snel in een bepaalde flow waar je niet uit kunt komen. Vliegensvlug neem je elk situatie waarin Jane (alias Eva-Lin) zich bevindt over, en het is alsof jezelf op de vlucht slaat. Niet wetende wie ze nog kan vertrouwen, waar ze nou eigenlijk vandaan komt of bij wie ze nou daadwerkelijk hoort volg je de weg van Lin.
Een zoektocht die tot elk detail (had wat mij betreft iets minder gemogen) beschreven wordt. De spanning wordt goed opgevoerd en hierdoor weet de auteur je stevig vast te houden in haar boek.

De personages staan als een huis en zijn krachtig genoeg om in de volgende boeken door te laten spelen. En spelen doen ze, niet alleen met gevoelens, maar duidelijk ook met alles dat met natuurlijke mensheid te maken heeft.
Ben benieuwd hoe het instituut zijn voortzetting beleeft in het volgende deel.
Eva-Lin laat me verrassen. Groetjes aan Akki.


Plot: 3,5
Schrijfstijl: 3
Originaliteit: 4
Psychologie: 4
Leesplezier: 3,5
Spanning: 4

Ik geef IJsblauw, Het Instituut 3,5 sterren.