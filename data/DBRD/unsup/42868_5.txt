Een heerlijke historische roman, waarin het leven van Jane Austen en de relatie met haar zus Cassandra centraal staan. Het lukt Werker om echte, levende vrouwen te creÃ«ren, door de rijke beschrijving die zij geeft van de binnenwereld van beide zussen. Van hun keuzes, verlangens, gevoelens van liefde en angst, en hun verhouding tot elkaar.
Werker schrijft afwisselend vanuit het perspectief van Jane en Cassandra en haar gebruik van tijd hierbij is indrukwekkend; het trage verloop van tijd bij Cassandra, die vanuit ouderdom terugblikt op haar leven. De dagelijkse beslommeringen en hersenspinsels van Jane in Chawton, die je als lezer een mooie inkijk geven in het Engelse leven van deze klasse en tijd. Door hierbij in dagboekvorm te werken, wordt minutieus weergegeven hoe het schrijfproces van het komen tot nieuw werk bij Jane Austen plaatsgevonden zou kunnen hebben. Dit, gecombineerd met historische feiten die Werker tot in detail kloppend heeft gemaakt, resulteert in een roman, die leest als een trein en het verdient om een groot publiek te bereiken.