Ontmoet Parker, een meisje in de bloei van haar leven. Geen ouders meer en blind door een ongeluk.
Hoe blijf je staande in deze harde maatschappij? Leer van Parker, ontdek dat elk mens uniek is en dat ook jij een uniek geschenk bent voor de mensen om je heen. Wanneer je niet kunt zien, leer je via andere zintuigen je omgeving waar te nemen. Het wandelen door een stad, het gedrag van mede leerlingen op school, onzekerheden, vriendschap, verlieft zijn, hoe doe je dat als je niet kunt zien? Het boek "Wat jij niet ziet", geeft een mooi inkijkje in de wereld van een jongere die naast het verlies van haar ouders ook moet leren omgaan met nieuwe obstakels in haar leven. Ze ontdekt dat ze mensen leert waarderen om wie ze zijn, niet hoe ze eruit zien. Ze houdt erg van hardlopen, maar hoe doe je dat om te voorkomen dat je niet botst? Dit boek is geschreven voor young adults maar persoonlijk vind ik dat iedereen hem kan lezen. Het taalgebruik vind ik hier en daar wat minder. Ik moest verder wennen aan de schrijfstijl maar als je eenmaal in het verhaal zit dan kun je hem niet meer wegleggen. Dus wel een aanrader!
Vergeet niet de sub-titel van het boek in het braille schrift weergegeven te ontcijferen! Mooie toevoeging .