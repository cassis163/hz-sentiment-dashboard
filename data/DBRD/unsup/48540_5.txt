Sophie Hannah is zo'n schrijfster die je triggert – kietelt en voor hetzelfde geld je om je oren slaat met allerlei info en interessante karakters, gebeurtenissen waardoor je gaat geloven dat ze zelf het pad als het ware een beetje kwijt is. Je meesleurt in de gedachtegang van enkele personen voor wie een hoofdrol is weggelegd waardoor je zelf een karakterschets zou kunnen maken van de verdachten van de moord op Damon Blundy en dan zou het zomaar weer kunnen dat je er mijlenver naast zit met je conclusies!
Blundy is een etter van een vent blijkbaar die vooral blogt over bekende mensen, ze voor schut zet en plein public en tegen alles en iedereen aanschopt. Vooral op twitter is hij nogal grof en gaat met iedereen in discussie die het maar aandurft. Je hoeft hem btw niet te zoeken op twitter, dat heb ik al voor je gedaan – hij heeft geen echt account hoor ;-)
Als je bedenkt hoeveel mensen er door hem al zijn beledigd en door het slijk gehaald zijn kun je je voorstellen dat de lijst verdachten eindeloos groot is.
Je kunt natuurlijk mee afstrepen met het team dat op het onderzoek gezet is, maar streep niet te snel want je komt geheid bedrogen uit! Op het verkeerde been zetten is voor Sophie Hannah blijkbaar een aangeboren handeling – echt knap hoe ze dat doet.

Je bevindt je in dit boek tussen een aantal pathologische leugenaars en draaikonten waar je U tegen zegt. En dan bedoel ik niet eens puur de verdachten. Iedereen heeft wel iets op zijn kerfstok of houdt er een tweede agenda op na. Niet te filmen hoe ze dit boek weer zo in elkaar weet te zetten dat je op iedere hoek of kant wel weer verrast wordt door het een of ander feitje dat zo onbeduidend leek toen je het de eerste keer las.
Prikkelen – haar grootste gave als schrijfster. Je mee laten denken, niet klakkeloos een boek uitlezen maar de lezer er echt bij betrekken, geniale opbouw en een uitermate goed doordachte uiteenzetting van het verhaal.
Fatale fout begint al met een bizarre contactadvertentie, niet doorsnee 'Man zoekt vrouw' maar 'Man zoekt vrouw met een geheim' – en laat je dan maar verrassen …..

http://josesprakeloos.blogspot.nl/2015/10/sophie-hannah-fatale-fout.html