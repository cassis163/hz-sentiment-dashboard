De achterflap laat eigenlijk een stukje tekst zien waarmee het verhaal begint. Meteen een gruwelijke binnenkomer, dit boek begin je dus best niet te lezen tijdens je ontbijt. Het eerste hoofdstuk trok al meteen mijn aandacht en ik had constant de behoefte om verder te lezen. Het zat allemaal goed in elkaar en de beschrijvingen van de omgeving maakten dat ik me levendig kon voorstellen hoe alles eruit zag. De karakters waren zeer goed uitgewerkt en kwamen realistisch op me over. Het plot zat goed in elkaar en even hou je je adem vast wanneer de ontknoping nadert. Dit boek is toch een uitzondering op de andere thrillers die ik eerder al las. Door de gedetailleerde beschrijvingen van de lichamen, gebruikt Simon Beckett toch een andere invalshoek dan andere thrillerschrijvers. Het is fijn om de dieperliggende processen beschreven te zien staan van hoe een dood lichaam reageert op zijn omgeving. Ik ben fan van het personage David Hunter en kijk ernaar uit om meer over hem te lezen! Zonder meer een steengoede thriller!!