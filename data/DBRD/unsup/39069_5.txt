Na alle voorgaande boeken van Rita Spijker te hebben gelezen was ik zeer benieuwd naar dit boek. Zou het weer zo goed zijn ? Vol verwachting heb ik het boek gelezen en het heeft me niet teleurgesteld.

Het boek vertelt het verhaal van een oma in wording, die zich nog niet kan voorstellen dat haar eigen dochter een kind krijgt. Ze moet echt aan het idee wennen, al is ze wel heel blij. Ze noemt zichzelf steevast embryoma. Komt bij zussen en vriendinnen die al oma zijn en kan niet bevatten dat zij straks ook met zoâ€™n kleintje op schoot zit of speelt. Vindt de geboorte van een kind een wonder. Ziet ook overal gevaar in. Wordt zich bewust van het feit dat kinderen kwetsbaar zijn. Op alle plaatsen waar ze komt of dit nu de zee is of een cursus Yoga overal denkt ze na over kinderen en wat er op haar pad gaat komen. Hoe hier mee om te gaan ?

Ze ziet een film op TV over een Turkse moeder die nadat haar man is overleden alleen achterblijft met haar gehandicapte zoon. Deze zegt: dat alles ervaren moet worden: angst en vertrouwen, liefde en haat, geluk en ongeluk. Moeders doen alles voor hun kinderen. De band tussen moeders en kinderen is onvoorstelbaar krachtig. Dit brengt haar aan het huilen, maar zet haar ook aan het denken.

Zelf heeft ze een kind verloren en dat speelt ook steeds door haar hoofd. M.n. de manier hoe ze daar indertijd mee om is gegaan. O.a. haar ouders heeft buitengesloten. Ze komt nu tot ander inzicht.

De band met haar dochter wordt tijdens de zwangerschap nog hechter. Toch is ze bang overbezorgd te zijn.

Het is een mooi, ontroerend boek waarin je wordt meegenomen van een blijde aanstaande oma tot verwondering en angst, het anders aankijken tegen situaties waar ze voorheen niet over nadacht en de constatering dat alles verandert als het kleintje er eenmaal is. Alle gedachten die ze had tijdens de zwangerschap van haar dochter vallen op hun plaats.
Zeer innemend, integer, herkenbaar geschreven en op een relativerende wijze.
Dit boek moet iedere (aanstaande) oma gelezen hebben. Is een echte aanrader ! Krijgt van mij dan ook 5 sterren.