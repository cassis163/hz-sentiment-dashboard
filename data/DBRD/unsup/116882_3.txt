Een jonge vrouw wordt geleefd door de schaduwen uit het verleden die uiteindelijk schaduwen uit het heden blijken te zijn.

Het boek gaat over een jonge vrouw ,Raven, die op haar tiende een vreselijke gebeurtenis heeft meegemaakt.
Haar broer vermoordt hun vader en verkracht en vermoordt hun moeder.Hij belooft Raven dat hij later, als zij ouder is, terugkomt om haar te verkrachten en te vermoorden.Dit heeft een enorme impact op haar leven.
Op een gegeven moment komt zij bij een psychiater,Jonathan, terecht.Zij worden verliefd op elkaar en verloven zich.
Raven gaat bij Jonathan in zijn landhuis wonen.Dit huis staat in een klein Zweeds dorp.
In dit dorp verdwijnt elk jaar op 15 augustus een jonge vrouw uit het dorp.Dit al tien jaar achter elkaar.Hun lichamen worden echter nooit gevonden.
Dit staat bekend als “De legende van de Witte Zwaluwen”.
In dit dorp heeft Rasmus Rasmussen, een free-lance misdaadjournalist, zijn tijdelijke intrek genomen in de plaatselijke herberg.Dit om de legende te onderzoeken en er een boek over te schrijven.
Jonathan gaat naar een congres voor psychiaters in Amerika en Raven blijft alleen achter in het landhuis.
Als Raven alleen is, gebeuren er dingen waar zij erg van streek van raakt.
Wie heeft het op haar voorzien? Is haar broer naar haar op zoek? Verdwijnt er weer een jonge vrouw op 15 augustus?

Het boek is in een prettige stijl geschreven.Het leest makkelijk weg.Het bevat wel hoofdstukken maar die hebben geen titel.Vanaf het begin is het spannend maar de spanning loopt wel terug door de lange beschrijving wat er allemaal gebeurt in en rondom het landhuis.
Het einde is verrassend.

Van mij krijgt het boek drie sterren.