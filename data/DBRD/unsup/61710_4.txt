Wat doe je als er een kind verdwijnt, en je geen aanknopingspunten hebt om te zoeken?

Liese Meerhout staat voor de lastige opgave om de ontvoerder van Emma te vinden. Waar aanvankelijk nog gedacht wordt aan een weggelopen puber, is daar na het verdwijnen van nog twee andere kinderen geen twijfel meer over mogelijk: er is sprake van een zieke kinderontvoerder. Liese en haar team werken dag en nacht aan de zaak op zoek naar een oplossing, maar het lijkt op niets uit te draaien, totdat Liese een belangrijke ingeving krijgt.

“Het laatste oordeel” van Toni Coppers is een nieuw boek in de serie rondom rechercheur Liese Meerhout, maar is desondanks een prima op zichzelf staand boek. Je hoeft de andere boeken dus niet gelezen te hebben, om dit boek te kunnen begrijpen. Het is geen bijzonder boek, maar gewoon een typische thriller waar er meerdere van zijn. Het achterliggende onderwerp is echter wel een bijzonder en wat gevoelig thema. Geen buitengewoon boek dus, maar zeker wel een die de moeite waard is om te gaan lezen!