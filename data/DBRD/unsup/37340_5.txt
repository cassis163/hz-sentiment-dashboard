Op de Mekongrivier in Thailand glijdt een primitieve kano door het water. De man die erin zit is de voormalige inspecteur Tom Stilton. In zijn zak zit een foto van een onbekende man. Hij is op weg naar de zogeheten Gouden Driehoek, op zoek naar een monster. Een reis om zichzelf te verzoenen met de verschrikkelijke misdaad die hij onlangs heeft begaan.
In Stockholm heeft Olivia Rönning heel andere problemen. Een gezin is in hun auto gedood, en deze gruweldaad bracht een schok teweeg in heel Zweden. Een dader wordt gearresteerd en veroordeeld en de zaak wordt gesloten.
Maar op een dag krijgt Mette Olsäter een schokkend telefoontje. De zaak moet worden heropend en Olivia moet bewijzen dat er grote fouten zijn gemaakt.

Wel vond ik de andere delen spannender, omdat het in de eerste instantie leek alsof de zaak snel was opgelost. Maar omdat ik wel erg van de personages hield bleef ik verder lezen. Dat bleef wel boeiend.
Het verhaal bleef iets te lang hangen. Uiteindelijk pas aan het einde kwam er spanning in en vond ik de afloop wel verrassend en soms een klein beetje te toevallig. Een ster minder dan de andere delen, maar het blijft heerlijk leesvoer!