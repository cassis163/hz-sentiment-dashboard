Op een dag komt Sarah onderweg Eddie tegen tijdens een wandeling en na de eerste kennismaking zijn ze stapelgek op elkaar. Hij is de ware voor haar en andersom.
Zeven dagen lang brengen zij alle tijd die er is met elkaar door en dan gaat Eddie op reis. Ze wisselen telefoonnummers uit en hij belooft haar te bellen.
Maar hij belt niet en Sarah snapt er helemaal niks van. Ze weet zeker dat haar gevoel goed was maar begrijpt dat er een reden moet zijn waarom hij niks van zich laat horen.
Sarah probeert op alle mogelijke manieren met Eddie in contact te komen en uit te vinden waarom hij nergens meer op reageert.
Ze is ongerust, mist hem en is bang dat er iets met hem is gebeurd.
Haar vrienden zeggen dat ze hem moet vergeten, maar dat kan ze niet en dan komt ze er achter waarom hij niks meer van zich laat horen en dat zij zelf hier de reden van is...

Het is een heerlijk boek voor een lange zomeravond, barstensvol romantiek, liefde en een onzeker einde...Alhoewel je stiekem wel een beetje weet hoe dit af gaat lopen. Maar dat maakt allemaal niks uit, ik geef het boek vier sterren.