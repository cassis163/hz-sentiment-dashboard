Ik keek uit naar deze samenwerking, ik had al een boek gelezen van Melissa Skaye en Eden van J SHarpe staat ook nog op mijn lijstje.
Het verhaal begint vrij heftig met enkele moorden, een gezin wordt overvallen in hun huis, twee meisjes vluchten, een van hen komt in het ziekenhuis terecht. Een Amerikaans meisje is al jaren vermist en zit in een prostitutienetwerk, twee ex-geliefden zien mekaar voor het eerst na zeven jaar terug. De personages worden meegesleurd in een complot. De locatie van het bos, de rivier en de blokhut is zeer goed gekozen.
De gebeurtenissen binnen het boek volgen mekaar zeer snel op door middel van korte hoofdstukken. De samenwerking tussen beide auteurs geeft een lugubere thriller met veel geweld. Het verhaal leest vlot maar blijft wat oppervlakkig, de personages mochten voor mij wat meer uitgewerkt zijn. Het boek zou heel goed verwerkt kunnen worden in een filmscenario.