Op het eerste zicht een aanrader met uiteindelijk een onvoorspelbaar einde! Het boek naakte zielen vormde het debuut uit 1999 voor auteur Luc Deflo. Het lijkt geen spannend boek maar verdiend toch een pluim door de spannende ontknoping die niemand ooit verwachte. Ook al was dit nog maar zijn eerste psychologische thriller, toch kreeg hij meteen al een nominatie voor de Hercule poirotprijs te pakken met dit boek.

27 Februari 1958 werd Luc Deflo in Mechelen geboren. Hij is getrouwd met Maria Marchan en is ondertussen vader van twee dochters. In het begin schreef Deflo vooral scenarios en toneelstukken zoals: Home Sweet Homo, Mannen en vrouwen,De ontspoorden en Slakken. In 1999 koos hij voor een nieuwe wending in zijn carrière. Hij wekte de twee personages, Bosmans en Deleu, tot leven en liet hen de hoofdrol spelen in zijn verhaal.
Na de boeken, bevroren hart, lokaas, kortsluiting, sluipend gif, onschuldig en copycat, koos Deflo voor een andere hoofpersonages. De cel 5, vijf speurders die opzoek gaan naar verdwenen kinderen, zouden vanaf nu de hoofdrol spelen in zijn boeken. Tot nu toe heeft de schrijver nog 13 boeken bijgeschreven.
In 2004 en 2006 werden zijn boeken sluipend gif en ademloos genomineerd voor de Hercule poirotprijs maar in 2008 won hij deze prijs pas echt voor het boek pitbull.
Het boek naakte zielen gaat over twee mysterieuze familiemoorden waarbij de familie Poulders en de familie Verbist het slachtoffer worden. Bosmans weet zich geen raad met deze zaak en zoekt zijn collega, Deleu, opnieuw op ook al weet hij dat Deleu een loopbaanonderbreking heeft genomen. Mechelen kampt met een seriemoordenaar en Bosmans heeft Deleu nodig om deze zaak te kunnen oplossen.
De dader laat telkens religieuze tekens en een heleboel sporen achter op de plaats van de misdaad maar een verdachte of een motief vinden ze op het eerste zicht niet. Door buurtonderzoeken ontdekken ze een verdachte meteropnemer bij een oud vrouwtje die over de familie Verbist woont. Hoe meer mensen ze ondervragen hoe dichter ze bij de dader komen. Al gouw wordt duidelijk dat de gezinnen enkele gelijkenissen vertonen. Het zijn twee jonge koppels, de vrouwen zijn beiden zwanger, ze hebben al kinderen en ze nemen het niet zo nauw met trouw zijn aan hun partner.
Uiteindelijk blijkt dat een religieuze gek al deze moorden op zijn geweten heeft, maar niet alles is wat het lijkt in het boek.
Het verhaal wordt verteld vanuit een alwetend standpunt die alles gedetailleerd beschrijft. Ik vond dat heel vervelend omdat bijna elk hoofdstuk over iemand anders of over helemaal een andere situatie ging en het boek zo moeilijk te volgen was. Ook het getailleerd beschrijven vond ik een minpunt omdat uiteindelijk het boek te langdradig wordt.
Het lijkt alsof het boek in het midden verzwakt door gebeurtenissen in het verhaal die niet echt spannend zijn of die ik helemaal overbodig vond. Zoals bijvoorbeeld de beschrijvingen over de vakanties van de Deleu en zijn gezin en de beschrijvingen van de gezinsproblemen van Bosmans.
Het spannende en onverwachte einde van het boek maakt het boek veel beter dan ik verwachte. Je denkt vanaf het midden tot bijna het einde dat je zeker weet wie de dader is maar dan blijkt dat niet zo te zijn. Dat vond ik leuk omdat ik uiteindelijk het boek dan toch wel vlotjes kon verder lezen en dat was in het midden niet zo. Naar mijn mening had er wel eerder zon onverwachte wending mogen voorkomen in het boek maar omdat dat niet gebeurde werd de spanning wel stilletjes aan tot op het einde opgebouwd.

Hieruit kan ik besluiten dat ik het zou aanraden aan mensen die houden van gedetailleerde beschrijvingen en opbouwende spanning tot het einde. Zelf ben ik hier niet zon fan van maar het einde verraste me echt en dat gaf mij toch het gevoel dat dit geen slecht boek was.
Naar mijn mening had het wel een beter boek geweest moesten er meerdere spanningsmomenten inzitten. Dit boek is volgens mij geschikt voor mensen die houden van lange verhalen waarin ze alles over iedereen te weten komen. Ik vond het wel leuk om alles te bekijken van bovenaf maar de het was naar mijn mening soms moeilijk om heel het verhaal te volgen.Kortom naar mijn mening is dit een redelijk goed boek, maar ik zou het geen tweede keer lezen omdat ik het midden een beetje saai vind.