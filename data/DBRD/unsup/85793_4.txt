Als Judith het verborgen dagboek van haar overleden man Arne vindt besluit ze om in zijn voetsporen een gedeelte van de pelgrimsroute naar Santiago de Compostella te lopen.
Het dagboek waarin Arne zijn reis uitvoerig heeft beschreven zal haar de weg wijzen.
Ze vertrekt samen met haar vriendinnen met wie ze al 15 jaar een hechte groep vormt. Ze ontmoeten elkaar maandelijks iedere Dinsdag en noemen zich De Dinsdagvrouwen.
Het zal een gedenkwaardige pelgrimage worden want gevoelens als moederschap, liefde, verwachtingen, teleurstellingen, verlies, verdriet en vriendschap worden beproefd.

Het boek De Dinsdagvrouwen vertoont gelijkenis met Zadelpijn en Ander damesleed waarin ook een vriendinnengroep gezamenlijk onderweg is. Het is een goede formule die zorgt voor heerlijk ontspannen leesplezier.
Schrijfster Monika Peetz heeft met een prettige en toegankelijke schrijfstijl een echte FeelGood Roman geschreven die altijd en overal gelezen kan worden.