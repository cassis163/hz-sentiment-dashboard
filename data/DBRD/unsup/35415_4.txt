Altijd fijn om weer even in de Provence te zijn! En de omgeving, weliswaar een hele andere hoek dan wij kennen, komt goed tot leven in het boek.
Het verhaal is boeiend van begin tot eind en heeft een lekker grimmig sfeertje zo met het duistere verleden van het doktershuis en het dorp, de strijd tussen dorpelingen, de angst voor de wolf en de wijnfraude die leidt tot een vermissingâ€¦
Het boek heeft een flink aantal verhaallijnen, dat kan afleidend zijn, maar dat was gelukkig niet het geval. Het had duidelijk allemaal iets met elkaar te maken en het zorgde er juist voor dat ik heel benieuwd was hoe uiteindelijk alle puzzelstukjes in elkaar zouden passen. Eenmaal begonnen met lezen was het moeilijk om het boek weg te leggen, liefst wilde ik steeds toch nog net even een stukje verder lezen.
De wolf van Colombes is een meeslepend en erg spannend verhaal dat leest als trein en erg goed in elkaar steekt. Ik vond het verhaal zelfs beter dan het vorige boek, dus ik ben heel erg tevreden! Graag op naar meer!