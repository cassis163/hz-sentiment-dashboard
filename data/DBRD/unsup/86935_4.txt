De laatste dochter is het derde deel in de serie van Jane Casey met Maeve Kerrigan in de hoofdrol. Het boek begint met een gruwelijke dubbele moord op een moeder en dochter, Vita en Laura. De tweelingzus van Laura, Lydia, vindt haar moeder en zusje vermoord in de woonkamer en slaat alarm. De vader blijkt knock-out in de slaapkamer te liggen. Maeve Kerrigan en haar partner Derwent staat de taak te wachten deze moordzaak uit te zoeken. De vader van Laura is een invloedrijke advocaat die de nodige vijanden heeft gemaakt. Maar of het motief van de moord bij hem ligt blijkt de vraag als alle leden van het gezin geheimen blijken te hebben die ze niet aan de politie willen of kunnen vertellen.
Ondertussen volgen we natuurlijk ook het persoonlijke leven van Maeve. Sinds de baas erachter is gekomen dat ze een relatie had met één van de teamleden (Rob) is hij naar een ander team verschoven en dat doet hun relatie niet alleen maar goed. Zeker niet als ook haar stalker weer opduikt. Een heerlijk vervolg op de eerste twee delen Brandbaar en Vergelding, waarin we Maeve hebben leren kennen als een doorzetter en een hartstochtelijk persoon. Ze heeft hart voor de zaak en past er voor zich voor iemand anders zijn karretje te laten spannen. Een heerlijke hoofdpersoon om je mee te vereenzelvigen als semi-feministe.
Jane Casey is een ontzettend goede thrillerschrijfster. Ze heeft weer een goed plot neergezet waar je niet zo maar achter komt (en in mijn geval niet achterkwam), maar waarvan je denkt, dat ik dat nou niet gezien hebt! En dat zijn de beste in mijn ogen. De hoodpersoon is aannemelijk en sympathiek en ik kan niet wachten tot er een vierde deel uitkomt. Ze weet namelijk naast een goed afgerond verhaal per boek ook een goede doorlopende verhaallijn te schrijven waardoor je alleen maar meer Maeve wilt.