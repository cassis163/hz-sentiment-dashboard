Jerry Hormone is een Rotterdamse schrijver die met Het Is Maar Bloed zijn eerste verhalenbundel heeft geschreven. Op de cover staat de schrijver met bloed over zijn mond en menig persoon zou zich aan deze foto kunnen ergeren. Sommige boekverkopers weigerden het boek in te kopen waarop de uitgever zei dat het plakken van pleister op de kaft een oplossing was. Het boek beloofd zinnen die binnenkomen als spijkertjes en geen verhalen die lezen als veel te lange slierten spaghetti.

Nu is natuurlijk de vraag of Jerry Hormone inderdaad weet te prikkelen. Veel van de verhalen gaan over seks en drugs. Personages uit de lagere klasse van de samenleving spelen vaak een hoofdrol. Sommige verhalen laten je glimlachen. Zoals de ouderwetse onderbroekenverkoper die zijn omzet opkrikt door de sexy lingerie in te kopen. Andere zijn kort en to the point zoals Kool dat in twee bladzijden uitlegt waar de kindjes vandaag komen. Bijna ieder verhaal heeft wel iets van het element bloed in zich. Veel verhalen zijn registraties van een handeling tussen personen. Hij beschrijft die op zijn korte eigen wijze maar de spijkertjes die hij gebruikt heeft voor deze verhalen mogen in het vervolg wat dikker zijn om echt binnen te dringen als een bom.