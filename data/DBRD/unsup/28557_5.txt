Frits Halen woont met zijn vrouw en kinderen vredig in Griekenland op het eiland Kreta. In Nederland zijn verkiezingen geweest, waar de PVV van Wilders als grootste uit de bus is gekomen. Geen enkele partij wil met hem in zee. Daarom wordt er een links kabinet in elkaar geflanst. Frits, die bestuurlijke ervaring heeft, wordt gevraagd als minister zitting te nemen in het nieuwe kabinet. Frits aarzelt. In het verleden heeft hij als wethouder en vervangend burgemeester veel moeilijkheden ondervonden. Echter, het bloed kruipt waar het niet gaan kan. Frits aanvaart de functie van minister. Op dat moment speelt het al dan niet aanvaarden van het TTIP verdrag met de VS een rol. Frits is tegen dat verdrag. In de VS vindt de Bilderbergconferentie, mede opgericht door Prins Bernhard, plaats. Alle groten der aarde hebben daaraan deelgenomen. Nu zijn daar zijn onder andere aanwezig, de directeur van de Amerikaanse NSA, de plaatsvervangend voorzitter van de NAVO, de directeur van een groot farmaceutisch bedrijf en een militair met veel lintjes. De invloed van die mensen is groot. Zij hebben er belang bij dat het TTIP verdrag wordt aangenomen en vinden de ontwikkeling in Nederland verontrustend.
Tijdens een etentje met zijn vrouw wordt Frits mishandeld door een man. En daar blijft het niet bij. Ook vindt er in de trein bij Schiphol een aanslag plaats. Via de geheime diensten van de NSA en de CIA, wordt alles uit de kast gehaald om het linkse kabinet te laten sneuvelen met als doel het TTIP verdrag, in het belang van grote Amerikaanse bedrijven, door te laten gaan.
Vunzige Spelletjes, van auteur Rob van Doorn betreft een actueel verhaal. Immers, ook in Nederland vindt er een verschuiving op het politieke toneel plaats. In het verhaal heeft D66 de minister president geleverd. Heeft de auteur een voorspellende blik? Hoewel fictie de drijfveer van de auteur zal zijn geweest, is non-fictie niet uit te sluiten.