Dit is deel 4 in de Broederband serie, dat er nog vele mogen volgen.
Dit is een waardige opvolger die in dezelfde periode afspeelt als de Grijze Jager serie, we gaan wederom op avontuur met Hal en zijn bemanning ( de Reigers) en treffen daar een oude bekende, de Grijze Jager Gilan.
De Reigers en Gilan worden er enigszins noodgedwongen op uitgestuurd om een aantal slaven te bevrijden uit Socorro wat nog helemaal niet zo makkelijk blijkt te zijn. We ontmoeten ook een nieuw personage in de serie, de hond Kloef die voor de nodige hilariteit zorgt, ik heb mezelf er meermaals op betrapt dat ik tijdens het lezen in lachen uitbarste. Kortom wederom een aanrader, en er wordt al voorgeborduurd op een volgend deel, ik zeg kom maar op.