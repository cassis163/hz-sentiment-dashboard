India wil maar 1 ding, dansen! Als ze met haar vriendinnen een speurtocht op school wint krijgen zij vieren de kans op een solo stuk in de eindvoorstelling. Al snel daarna worden India en haar vriendinnen toegevoegd aan een Whatsapp groep 'Truth or Dance' ze zullen opdrachten moeten uitvoeren om de solo te winnen. Maar als snel worden de opdrachten gevaarlijker en illegaler, zit school eigenlijk wel achter deze groepsapp? En hoe ver wil je gaan voor een solo stuk?

Chinouk Thijssen heeft met truth or dance een ontzettende spannende young adult thriller geschreven. Doordat Chinouk zelf jarenlang op ballet zat krijgt dit boek een heel realistisch tintje wat het nog spannender maakt om te lezen. Ik was zeker niet de enige die dit boek in no time uit had, als je eenmaal begint wordt je het boek ingezogen en wil je nog maar 1 ding, doorlezen! O en erachter komen wie achter Truth or Dance zit, maar daarvoor moeten we nog even geduld hebben want dat antwoord krijgen we pas in het derde boek.

Voor mij was dit boek de perfecte combi van pretty little liars en the black swan. Ik ben enorm benieuwd naar deel 2 en 3 van deze trilogie.