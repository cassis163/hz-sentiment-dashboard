Dit boek valt direct op door zijn grootte! Maar ook de vormgeving is groots door de zeer mooie, originele Ã©n sobere lay-out.

Dertig zeer uiteenlopende onderwerpen komen aan bod in 'Over Alles'. De kennis van de lezer wordt opgefrist met thema's als 'het menselijk skelet' en 'tijdzones'. Maar ook meer originele thema's zoals 'de anatomie van de letter' en 'schroeven en spijkers' komen aan bod! Aan de linkerkant vindt de lezer feiten en weetjes over het onderwerp. De bladschikking is speels en toch duidelijk. Er wordt gebruik gemaakt van verschillende lettertypes, kadertjes, kleine tekeningen. Aan de rechterkant telkens een zeer mooie en interessante illustratie met de nodige informatie.

Dit boek heeft geen 'leeftijdscategorie' nodig. Iedereen, jong en oud, leert weer iets bij door in dit boek te bladeren, te lezen, te kijken! Kleine kinderen bekijken dit boek best met een volwassene, want het boek is voor de kleintjes misschien onhandig in gebruik.