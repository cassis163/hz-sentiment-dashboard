Het indrukwekkende verhaal over Rill & Avery

"Kinderen van de rivier' van Lisa Wingate begint in Memphis in 1939. De twaalfjarige Rill leidt met haar broertje en zusjes een zorgeloos leven op een woonboot aan de Mississippi. Ze zijn echte riviernomaden. Dan slaat het noodlot toe: de kinderen worden ontvoerd en komen terecht in een weeshuis. Daar zijn ze overgeleverd aan de grillen van een wrede directrice. De jonge Rill doet er alles aan om haar broertje en zusjes bij elkaar te houden.

In het South Carolina van nu leidt de rijke Avery Stafford een mooi en rijk leven. Zij is nu 30 jaar en is verloofd. Voor haar vader de senator Wells verhuisd zij voor een tijdje naar Aiken. Zij bezoekt regelmatig haar oma. Een toevallige ontmoeting met een andere oude dame doet haar ertoe aanzetten haar om haar familiegeschiedenis onder de loep te nemen. Want op de foto van de gezellige oude dame, staan personen die erg op Avery lijken. Avery moet hier meer van weten. Of het is gewoon toeval?

Waargebeurde feiten
De cover ziet er indrukwekkend uit. De titel dekt de lading, de kinderen van de rivier staan centraal. De vertelperspectief is de ik-vorm. Er zijn 2 hoofdkarakters Rill en Avery. De 12-jarige Rill vertelt haar levensverhaal. Wat begint op de rivier de Mississipi. Op een woonark woont zij met haar familie en leidt een een nomaden bestaan. Totdat het noodlot ingrijpt. En haar leven voorgoed veranderd. De kinderen worden ontvoerd en meegenomen naar een weeshuis.

De beruchte Georgia Tann hanteert daar een streng regime. "Kinderen van de rivier' is gebaseerd op het waargebeurde verhaal van weeshuisdirecteur Georgia Tann, die in de jaren 30 tot en met de jaren 50, kinderen uit arme gezinnen ontvoerde en verkocht aan rijke families.

Ontvoerde kinderen & familiegeheimen staan centraal
Lisa Wingate vertelt hiermee een zeer meeslepend en indrukwekkend verhaal, over kinderontvoering, liefde en verdriet. En familiegeheimen die misschien beter niet publiekelijk bekend moeten worden. Haar schrijfstijl is zo beeldend te noemen dat alles tot leven komt voor de ogen van de lezer. De Foss-kinderen praten veel in hun eigen taal, wat fonetisch wordt neergezet. Dit geeft het treurige verhaal glans en humor.

Mijn mening
Kinderen van de rivier zijn gebaseerd op waargebeurde feiten over ontvoerde kinderen en het weeshuis. Daaromheen is het fictieverhaal gemaakt. Het geeft zeker een goed beeld van de misstanden onder leiding van Georgia Tann en speelt zich af in de jaren 40. De auteur heeft het talent om zeer uitvoerig en beeldend te vertellen. De karakters worden helder weergegeven. De switch van toen en nu geeft 2 verhaallijnen weer, die aan het einde tot een mooi passend geheel worden gevormd. De auteur heeft zich zorgvuldig voorbereid en het relaas komt zeer geloofwaardig over. Op sommige stukken is het verhaal wat langdradig. Neemt niet weg, dat het een heel indrukwekkend boek is vol familiegeheimen, familiebanden en nieuwe kansen in een mensenleven.

Waardering
Dit mooie boek, krijgt 4 dikke Birdy-Sterren .

(**Niets van deze recensie mag worden overgenomen, zonder toestemming).