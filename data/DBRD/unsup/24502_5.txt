Hans Warren (1921-2001) heeft vanaf 1942 tot enkele dagen voor zijn
dood in 2001 een dagboek bijgehouden. Vanaf 1981 zijn deze
dagboeken uitgegeven onder de titel Geheim
Dagboek. Als homoseksueel ongeveer 25 jaar getrouwd geweest
met een vrouw en kinderen gekregen komt het tot een echtscheiding.
Het voelt voor hem als een bevrijding. In zijn dagboeken krijgen we
een inkijk in zijn dubbelleven. Alle intieme zaken komen aan bod.
Zijn amoureuze avonturen met jongens, hoe hij heerlijke orgasmes
krijgt, niets blijft geheim. In 1978 - inmiddels 56 jaar oud -
krijgt hij een relatie met de dan net 20-jarige Mario Molegraaf.
Hij zal de stuwende kracht worden achter de publicatie van de serie
dagboeken. Mede door het zakelijk inzicht van zijn nieuwe partner
gaat het financieel goed. Naast het schrijven van zijn dagboeken
schrijft hij gedurende 50 jaar wekelijks een boekrecensie. Warren
geldt als een letterkundige autoriteit. Tot voor kort waren deze
recensies te lezen op de website krantenbankzeeland. Helaas is dat
niet meer mogelijk omdat Molegraaf als enige erfgenaam
auteursrechten claimt. Warren was een zonderling, maar wel iemand
die kon schrijven. Zijn boeken zijn adembenemend. Nu liggen ze in
de ramsj bij Bol.com.