Zoals het iedere, zichzelf respecterend thrillerlezer betaamt, heb ik alle voorgaande boeken van Allan Folsom gelezen. Geweldige boeken. Zo ook Dag van ontmaskering. Dankzij de korte hoofdstukken leest het verhaal gemakkelijk en de plot steekt bovendien vrij aardig in elkaar.
Helaas duurde het wel even voordat ik doorhad dat Martin ook de hoofdpersoon was uit de Dag van de samenzwering. Toch wel leuk om langzaam het oude verhaal weer in je geheugen te krijgen.
Een ander minpunt is dat er voortdurend wordt gesproken over de BlackBerry. Waarom? Wat krijgt Folsom voor deze indringende reclame? Ik vond het, zelfs als enorme BlackBerry-gebruiker, hinderlijk.