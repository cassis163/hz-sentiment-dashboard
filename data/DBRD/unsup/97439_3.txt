Op de achterflap staat: 'Zes redactieleden, zes verschillende motieven om een klootzak van een hoofdredacteur te vermoorden. Maar wie durft?'
Dat sprak me enorm aan en ik begon me er vanalles bij voor te stellen. Dat moet je niet doen als lezer, je moet gewoon het verhaal volgen.

Het is een spannende roman die je snel uitleest. Het verhaal is in een heel andere vorm geschreven dan de vorm waarin de meeste boeken zijn geschreven. Maar het is heel knap gedaan. Geschreven in de ik-vorm, met een steeds wisselende 'ik' waardoor de gezichtspunten van alle zes redactieleden Ã©n het gezichtspunt van de hoofdredacteur goed belicht worden. Afgewisseld door beoordelingsformulieren, die ingevuld zijn door de hoofdredacteur, leef je als lezer mee met de belevenissen en gedachtengang van alle betrokkenen. Ik kan me niet voorstellen dat het ook in het echte leven zo zou gaan, maar daarom is het natuurlijk niet minder leesbaar.

Je leert alle personages goed kennen en terwijl je vlot naar de laatste bladzijde toe leest, versnelt een en ander zich en komt het tot een toch nog onverwacht einde.
Het is duidelijk dat de auteur thuis is in de wereld waar het verhaal zicht afspeelt.
'Panty' houdt de lezer (ook) in de greep tot het einde toe.

Ik waardeer dit debuut met 3,5/5 sterren.