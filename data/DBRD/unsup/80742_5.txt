De hoofdpersoon Anne Givernaud, gescheiden van Nicolas, leeft nu samen met haar nieuwe vriend Guido en zijn hond Basco in een dorpje in Frankrijk. Op een avond ligt er vlakbij hun huis een meisje op de weg. Anne en Guido besluiten het meisje de nacht bij hen te laten blijven. De volgende ochtend ontwaakt Anne en ontdekt dat zowel Guido als het meisje verdwenen zijn. Het huis is een complete chaos. Alles is overhoop gehaald, zelfs de fotoâ€™s zijn verscheurd. Als Anne geen antwoord op haar berichten en telefoontjes krijgt, besluit ze Guido als vermist op te geven. De politie wil pas na 24 uren actie ondernemen. Anne besluit om zelf op onderzoek uit te gaan en komt tot de ontdekking dat ze Guido helemaal niet zo goed kent. Hij heeft dingen voor haar verzwegen. Hij wordt zelfs verdacht van moord. Wie is hij? Waar is hij? Waar is het meisje? Wie is ze?

Het verhaal speelt zich af in zeven dagen. Zeven spannende dagen waarbij je als lezer steeds op het puntje van je stoel zit. Je moet weten hoe het verder gaat. Door de met regelmaat beschreven flashbacks komt je steeds een beetje meer te weten over het leven van Anne en Michael.
Michael Berg heeft met dit verhaal een gruwelijk spannende thriller geschreven. Het is bijna onmogelijk om het boek weg te leggen. De spanningsboog, de wendingen en de vele verrassingen die Michael Berg rondstrooit zijn geniaal. De personages zijn goed uitgewerkt; je ziet Anne, Guido en het meisje zo voor je, alsof ze bij je aan tafel zitten.

Er zou een waarschuwing op het boek moeten staan:
Pas op! Je staat op het punt om je onder te dompelen in een superspannende thriller. Eenmaal gestart met lezen is er geen weg meer terug!