Het boek: Over alles van James Brown & Richard Platt is een geweldig mooi geschreven en vormgegeven boek.

De cover valt erg op: Allerlei plaatjes, goed weergeven, geven de lezer een idee wat er in het boek zal staan. Kennis in nog nooit zo leuk geweest, alsdus de tekst op de voorkant van het boek. Op de achterkant staat een korte inhoud vermeldt van onderwerpen die in het boek worden behandeld, zoals wolken, de uitvinder van het potlood, knopen en nog veel meer.

Elk onderwerp in het boek heeft een kleur en het lettertype is erg fijn om te lezen. De schrijfstijl is ideaal: niet te moeilijk, maar ook niet kinderachtig. Bij ieder onderwerp komen ook feitjes aan bod, en dat maakt het allemaal erg leuk om te lezen.
De onderwerpen die aan bod komen zijn heel divers. Sommige onderwerpen waren mij (een beetje) bekend, terwijl andere onderwerpen interessant waren.

Het formaat, de grote van een atlas ongeveer, vond ik eerst erg onhandig, maar nu het boek doorgelezen te hebben, is dit formaat juist goed. Op de linker pagina vind je de tekst, terwijl op de rechter pagina een illustratie staat, die door de grootte veel duidelijk maakt. Indien het boek een “normaal” formaat zou hebben, wordt de illustratie juist erg onduidelijk. Over het formaat is goed nagedacht.

Het boek is niet prijzig, en het is volgens mij een boek wat velen interessant zullen vinden. Het is een makkelijk leesbaar naslagwerk voor jong en oud. Het is een boek dat ik zeker vaker op zal pakken, omdat het een boek is waarin je blijft bladeren en lezen, het is eigenlijk een boek dat nooit uit is.

Ik ben al lezende in dit boek heel wat meer te weten gekomen, zelfs van onderwerpen waarvan ik niet wist dat ik deze wilde kennen. Ik vind het een absolute aanrader voor diegenen die hun kennis willen uitbreiden op een leuke en fijne manier.