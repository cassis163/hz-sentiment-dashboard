Wat een boek! Dit is een verhaal vol emoties, erotiek, liefde en verdriet. Het laat je binnen in het leven van de succesvolle Vivian. Ze heeft alles wat een vrouw kan wensen, een prachtig huis, vrienden en de job van haar dromen. Maar één ding ontbreekt om haar leven compleet te maken, de ware liefde blijkt onbereikbaar.
Harita zorgt er voor dat je onmiddellijk sympathie hebt voor al haar personages maar ook vooral voor Edward en George. Zelfs Ethan kon ik op een zeker moment waarderen.. maar niets is wat het lijkt.
Het is een vrij dik boek, maar niets heeft mij weerhouden om het in twee avonden uit te lezen.

Bedankt voor dit mooie en veelbelovende debuut, hopelijk krijgen we nog heel wat meer van jou te lezen Harita!