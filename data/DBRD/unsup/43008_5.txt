"Twijfel is de speld die de reddingsboot lek prikt" ~ Emma, pagina 237

Uit... zomaar ineens... het ene moment geniet je nog van het verhaal van Jacob, en het andere moment moet je hem loslaten. Ik zal hem gaan missen...

Vanaf de eerste bladzijde weet Bibliotheek der Zielen je weer in het verhaal te trekken alsof je nooit gestopt ben met lezen. Mocht het alweer een tijd geleden zijn dat je het vorige deel gelzen hebt, kan je ik je absoluut adviseren het laatste hoofdstuk van "Omhulde stad" nog even te lezen. Het avontuur begint nu pas echt voor Jacob en Emma. Samen met Addison gaan ze opzoek naar hun ontvoerde vrienden. Ransom Riggs is goed in het opbouwen van de spanning, en met af en toe wat kleine rust moment is het hele boek een race tegen de klok. Zijn ze nog wel op tijd? Krijgt Jacob zijn nieuwe gave onder controle? Waar is Caul en wat is hij van plan? Ook de foto's blijven een prachtige toevoeging aan het verhaal, maken het tastbaar en bijna geloofwaardig. Het is jammer dat er een einde is gekomen aan deze serie, ik had makkelijk nog 3 delen kunnen lezen, zonder ooit verveeld te raken. Echt een absolute aanrader voor liefhebbers van bijzondere dingen!!!