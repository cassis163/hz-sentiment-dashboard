Toen ik de achterflap van dit boek las, sprak het me eigenlijk helemaal niet aan. Maar Evy den Brabander was er heel enthousiast over en wilde dit boek graag lezen. Toen je bij uitgevrij Cargo op Facebook 2 boeken kon winnen, deed ik mee voor mezelf en Evy. Dit om er een duo recensie over te schrijven. En we hebben gewonnen! Toen ik eenmaal in het boek bezig was kon ik het eigenlijk niet meer wegleggen. Het was heel interessant opgebouwd. Het boek gaat uit van de huidige bewoner. Maar de hoofdstukken wisselen elkaar af met nu (Jane) en het vorige meisje (Emma). Hierdoor kom je beetje bij beetje te weten wat er in het huis is gebeurd en waarom. Je kunt eigenlijk niet stoppen met lezen. Er zit heel veel vaart in het boek en je wordt soms op het verkeerde been gezet. Het lijkt wel of je twee verhalen tegelijk leest. Ik heb dit boek met heel veel plezier gelezen. Ik had dit boek niet willen missen.