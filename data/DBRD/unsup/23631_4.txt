Hoewel het boek inmiddels behoorlijk gedateerd is (mijn uitgave komt uit 1965) was het toch weer genieten. Ik heb het boek sinds de jaren 70 van de vorige eeuw diverse keren gelezen en kende het dus van voor naar achter. Ondanks dat of misschien wel juist daardoor was het een feest van herkenning. Weer leefde ik mee met Pierre Cavell, in dienst van een geheimzinnige inlichtingendienst, die de verdwijning van het levensgevaarlijke vaccin Satanskruid moet zien terug te vinden. Is het het werk van een krankzinnige die de mensheid uit wil roeien of zit er meer achter? Lees het en je weet het.