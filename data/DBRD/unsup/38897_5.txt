Recensie november 2015
Een echte Michael berg cover,tenminste hij doet me heel erg aan het boek “ Een nacht in Parijs” denken.
Wat de cover met een meisje op de weg te maken heeft is me niet helemaal duidelijk, maar daar kom ik na het lezen van dit boek wel achter.

Het meisje op de weg is de zevende thriller van Michael Berg. Weer een geweldig staaltje schrijfwerk met alle ingrediënten die je in een goede thriller verwacht.
Dit is weer een boek dat genomineerd kan worden voor de gouden strop, net als de thriller Nacht in Parijs.

De psychologe Anne Givernaud woont samen met haar vriend Guido op een afgelegen plek in Zuid-west Frankrijk. Nadat Anne gescheiden is van haar eerste man, Nicolas een vooraanstaand forensisch psycholoog, heeft ze niet meer de vrienden en collega’s van vroeger om zich heen. Niemand begrijpt waarom ze de rijke Nicolas verruild voor Guido. Hij is bouwvakker, die met het geld van Anne, Survival World opzet, waar hij jeugdkampen organiseert. Anne is gelukkig en verliefd. Wanneer ze op een avond thuis komen van hun werk, ligt er een meisje op hun pad. Ze lijkt bewusteloos en heeft niets bij zich. Guido draagt haar naar binnen en Anne geeft het meisje te eten en drinken en een slaapplaats. Er is een voelbare spanning tussen het meisje die zich Lise noemt en Guido. Anne heeft eigenlijk spijt dat ze Lise laat slapen,maar de volgende dag zal zij haar op de trein zetten naar haar tante, waar ze zal verblijven nu haar moeder in het ziekenhuis ligt. Tenminste dat vertelt Lise.
Guido en Anne drinken nog een paar glaasjes wijn en dan valt Ann in slaap. De volgende morgen wordt Anna met een heel zwaar hoofd wakker en wanneer ze beneden komt ligt de hele kamer over hoop. Guido is weg en Lise ook.
Wanneer ze Guido niet te pakken krijgt , gaat ze twijfelen aan hem. Wat weet ze eigenlijk van deze gesloten man, die nooit op een foto wil en wat heeft Lise met Guido te maken? Een zoektocht naar haar grote liefde brengt Anne in groot gevaar en ze ontsnapt ternauwernood aan een aanslag op haar leven.

Mijn mening:
Een heerlijk geschreven verhaal, met af en toe een terug blik naar het ontstaan van Anne’s liefde
Voor Guido. Een verhaal met verrassende wendingen en een goed plot.
Michael Berg heeft weer bewezen een uitstekende thriller auteur te zijn.

***** Het meisje op de weg