Dit boek leest als een trein, de proloog is goed gedaan en zorgt ervoor dat je verder wilt lezen, want wat gaat er gebeuren? Het verhaal wordt vanuit verschillende personages verteld en dat geeft het verhaal diepgang. De spanning is psychologisch en blijft in het hele boek aanwezig. Cara is de grote verliezer in dit verhaal vind ik. Maar wat een gebeurtenissen, als ik er aan denk dat dit echt zou gebeuren, wat zeker kan, dan lopen de koude rillingen me over de rug. Ik ben aangenaam verrast door deze mooie psychologische thriller, dit boek zou ik zonder de leesclub misschien niet eens gelezen hebben! Het boek heeft me gegrepen, zeer goed gedaan!