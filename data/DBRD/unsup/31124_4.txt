elissa Skaye, heeft tot nu al drie delen van de VT serie geschreven, hoe leuk om daar een drieluik recensie van te maken.
Wanneer je de serie oppakt is het eerste wat opvalt de omslagen passen perfect bij elkaar en hebben stuk voor stuk een mooie omslag, niet echt een thriller uitstraling maar wel een intrigerende omslag. Maar die vermoedens van niet echt een thriller raak je al gauw kwijt wanneer je begin aan de proloog, Virtuele Tango belooft een bloedspannende thriller te worden.
Virtuele Tango, neemt je mee naar het pittoreske Hoorn waar zich Amerikaanse taferelen afspelen. Het boek begint gelijk pakkend met een spannende proloog. Dit maakt al snel dat je door wilt lezen, de schuin gedrukte hoofdstukken maken het erg intrigerend. Je wilt weten wie de dader is. Melissa heeft de nadruk op zijn geestestoestand gelegd waardoor je wel getriggerd moet worden. Vanaf hoofdstuk vier krijg je al een heel goed beeld van deze persoon, hier wil je meer van weten!
Het valt me op dat Skaye de personages erg goed beschrijft, als lezer krijg je een heel goed beeld van de betrokkenen en het maakt het lezen heel erg plezierig. Er zit vanaf het begin een heel pakkende spanning in waardoor stoppen een No Go is. Skaye neemt je mee en pakt je in. Op een heerlijke Hollandse nuchtere manier van schrijven weet ze het verhaal om te turnen naar iets Amerikaans, door de dader neer te zetten als een geesteszieke persoon. Hier herken ik een kleine Cody Mc Fayden en geniet volop.
De schrijfstijl van Melissa Skaye is erg secuur te noemen, het is mijn eerste kennismaking met deze schrijfster en ik ben onder de indruk van haar krachtige schrijfstijl, zij laat heel gedetailleerd het boek tot leven komen, de personages en de gebeurtenissen zijn zo krachtig beschreven dat de beelden op je netvlies verschijnen.
Het werd dan ook nacht werk want het boek moest uit, zodra de plot om de hoek kwam kijken. Dit is niet een heel verrassend plot als wel dat je wilt weten hoe het allemaal afloopt. Virtuele Tango heeft mij enorm verrast, de schrijfstijl, de personages, de spanning en de plot maken het plaatje compleet voor de titel Mustread eerste klas.! Melissa Skaye haalt America naar Hoorn met haar lugubere details en gedachtegangen van de dader.
Met heel veel plezier ga ik verder in deel twee Verboden tranen en met Virtuele Tango nog op mijn netvlies weet ik dat het heerlijke lees uren zullen worden. Ik wil meer weten van de levens van Sanne Philips en Luca Borra de rechercheurs in Hoorn
“Haar doden was niet voldoende. Ze moest lijden”
• Plot 4 ****
• Spanning 5 *****
• Leesplezier 5 *****
• Schrijfstijl 5 *****
• Psychologie 5 *****
Eindoordeel dik verdient 4 ½ ster voor het gehele plaatje, op naar Verboden tranen. De VT serie is een aanrader voor de thriller fans met een Bite.
Lieve leesgroet Moon