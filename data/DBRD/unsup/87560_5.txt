'Memento Mori' had ik al een hele tijd in huis liggen, maar ik kwam er maar niet aan toe om deze te gaan lezen. Mijn voornemen voor het komend jaar is om vaker een boek uit mijn eigen ongelezen leesstapel te lezen.
Gisteren begonnen in 'Memento Mori'. Als ik de tijd had gehad was dit boek binnen een paar uurtjes uitgelezen. Maar vanmorgen de laatste bladzijden gelezen en had moeite om afscheid te nemen van dit boek.

Ondanks dat er in het boek regelmatig gewisseld wordt in de tijd, is het geheel prima te volgen. De lezer die alles rond Willem Holleeder heeft gevolgd zal al gauw merken dat er veel aandacht aan de details is besteed. En op een heel secure wijze. Jolka heeft zich heel goed ingelezen en ook al worden hier andere namen gebruikt en is het verhaal alleen gebaseerd op diverse gebeurtenissen, ik had regelmatig het gevoel dat ik een waargebeurd verhaal aan het lezen was. Moest dan ook wel af en toe even terugschakelen om weer even te beseffen dat dit verhaal fictie is.
De duistere kant van de onderwereld wordt hier uitzonderlijk goed belicht en dit geldt ook voor de politieke spelletjes die er gespeeld worden.
'Memento Mori' geeft een zeer heldere kijk op de onderwereld en is op intrigerende wijze geschreven. Jolka weet met haar eigenzinnige schrijfwijze een beangstigende sfeer weer te geven in dit verhaal, waardoor ik af en toe het kippenvel op mijn armen had staan.

'Memento Mori' was een aangename verrassing. Spannend en meeslepend. Het pakt je en het heeft tijd nodig om weer los te komen van het verhaal.