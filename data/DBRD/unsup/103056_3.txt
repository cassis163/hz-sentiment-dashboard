Het mooie kaft valt op, een stuk boom in een park of bos, met in grote zwarte letters de titel en in kleinere letters de naam van de auteur en dat het een misdaadroman is.

Op de achterkant is de foto wel heel prominent aanwezig en zo ook de opsomming van zijn tot op heden verschenen verhalen en boeken. Logischer was om de flaptekst boven aan te zetten en onderaan in een kleiner lettertype zijn eerder verschenen epistels en een kleinere foto. Maar dat is mijn persoonlijke smaak.

Wat opvalt bij het openen van het boek is dat de letters behoorlijk klein zijn. Dat is tijdens lezen overdag bij goed licht geen probleem, maar ’s avonds op de bank wat lastiger.

Het verhaal begint met Sabir, een jonge Nederlandse moslim. Hij doet waar hij zin in heeft, gebruikt regelmatig tienermeisjes voor zijn loverboy-praktijken en heeft lak aan de wet. Samen met wat vrienden gaat hij naar een Syrië-bijeenkomst.

Verder maken we kennis met Klaas Overduijn en zijn hond Vis, die in een groot park wandelen en daar het levenloze lichaam van een verminkt jong meisje vinden.
Enkele overheidsfunctionarissen en recherchemedewerkers die soms dubieuze uitspraken doen en beslissingen nemen.
Thom of Thomas, een jonge man met wat psychische problemen.
Sarah, de gerechtspsychologe met een verleden.
En met Cees van der Velde, misdaadverslaggever.

Er zijn al meerdere ontzielde, verminkte lichamen gevonden, een seriemoordenaar is actief.
En er moet een dader gevonden worden en snel.

Sabir is ondertussen naar Syrië vertrokken en als radicale moslim-jongere natuurlijk de ideale zondebok voor het doden en verminken van Westerse Christenmeisjes.
In Syrië, vlakbij het dorpje waar hij is, wordt het dode lichaam van een jong meisje gevonden dat op dezelfde manier verminkt is en ze droeg een kruisje aan een kettinkje om haar nek.

En dan, dan wordt er in Nederland weer een moord gepleegd. Hoe kan dat?
Is Sabir wel de dader?
Wat volgt is een kat en muis spel tussen politie, de seriemoordenaar en Sarah die samen met Cees een en ander onderzoeken.
Zijn ze op tijd om een nieuwe moord te voorkomen?

Met veel plezier heb ik het boek gelezen. Vol actuele onderwerpen, maar op een hele fijne, prettig leesbare manier samen gesmolten tot een mooi verhaal.
Een misdaadroman staat er op de voorkant, en dat klopt, het dekt de lading perfect.
Ik ben nieuwsgierig geworden naar zijn “de Stagiare” en zijn korte verhalen.

Ik geef het 3 ***

De enige minpuntjes naast het kleine lettertype, zijn enkele ‘schoonheidsfoutjes’.