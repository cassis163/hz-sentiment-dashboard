Een indrukwekkende roman, niet alleen door de omvang maar vooral door het onderwerp.
Een boek in drie delen dat verhaalt over het hoe en waarom van de dood van Emily. Een mooie afwisseling in de verhaallijnen van de personages en de sprongen in tijd leveren een vlot leesbaar boek op. Op bepaalde momenten was de snelheid wat minder maar dat werd daarna weer goed gemaakt door een openbaring of opmerking waardoor ik dieper in het verhaal kwam en nog meer mee kon leven met de hoofdpersonen.

'Weet je,' zei Chris zacht, 'hoe het is om zoveel van iemand te houden dat je jezelf niet kunt zien zonder dat je je die ander erbij voorstelt? Of hoe het is om iemand aan te raken en het gevoel te hebben dat je thuis bent gekomen?' â€¦ 'Sommige mensen zoeken hun hele leven naar die ene persoon,' zei hij. 'Ik had het geluk dat ik haar van het begin af aan had.'

Een heel verrassende plotwending op het einde.

Het is een verhaal over liefde in allerlei vormen; liefde van ouders voor hun kinderen, liefde van partners en nog meer. Over begrip van ouders over het handelen van hun kinderen, over hoe ouders denken dat ze hun kinderen begrijpen. Over liegen en leugens, soms voor een ander zijn bestwil. Over de waarheid willen weten en tegelijkertijd niet met deze waarheid om kunnen gaan. En vooral over elkaar niet teleur willen stellen en daardoor beslissingen nemen uit liefde voor elkaar.

Een boek voor lezers van alle leeftijden die van een spannende roman houden. 'Spannend' in de zin van 'niet weten waarom iemand op een bepaalde manier handelt'.