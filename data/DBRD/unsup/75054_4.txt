Na Stille grond is dit het tweede boek van Hilde Vandermeeren, en vond ik Stille Grond al goed ,Scorpio overtreft dit zeker. Wat een verhaal, je raakt in de ban van Michael de huurmoordenaar en de huismoeder Gaella, vanaf de eerste bladzijde pakt Vandermeeren je in en laat je niet meer los. Het leest enorm vlot en ik bemerk dat ik met moeite het boek weg leg. Het verhaal van de huismoeder Gaella is aangrijpend geschreven, je krijgt al gauw medelijden met deze vrouw, maar toch ook een bepaalde bewondering voor haar oerkracht.
Hilde zet met Scorpio een sterke actie-misdaad thriller neer met huurmoordenaars, opdrachtgevers en de kracht van gerechtigheid. Het raakt me hoe Michael alles op alles zet en Gaella haar wil om te overleven en om gerechtigheid te krijgen. De karakters zijn ook in dit boek weer ijzersterk neer gezet door Vandermeeren, ze raken je als lezer en je voelt de angst van de moeder als ware zelf. Ook in dit boek is weinig van de Vlaamse achtergrond van Vandermeeren terug te vinden, ze schrijft erg Nederlands en een eventuele vertaling voor het buitenland sluit ik ook niet uit, het boek is grens overschrijvend geschreven, met veel actie en filmisch neergezette situaties.
De plot is verrassendm maar had van mij wel iets spectaculairder mogen zijn, niet dat ik teleurgesteld ben maar ik had er meer van verwacht door de goed opgebouwde spanning valt de plot ietwat tegen. Verder heb ik met enorm veel plezier Scorpio gelezen, de karakters heb ik leren kennen en de schrijfstijl van Vandermeeren heeft mij doen genieten.
“Voor haar stond een vrouw die een aantal hordes had genomen en wist dat er nog grotere obstakels op haar weg zouden komen “
• Spanning 4****
• Schrijfstijl 5*****
• Psychologie 4****
• Leesplezier 4****
• Plot 3***
Dik verdiende 4 sterren voor een Filmisch, grensoverschrijdend geschreven Scorpio.
Lieve Leesgroet Moon