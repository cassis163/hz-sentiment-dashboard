Over dit boek kan hetzelfde gezegd worden als het witte deel. Het wederom erg mooi vormgegeven en de informatie die erin staat is om van te smullen. Persoonlijk vind ik dit deel mooier. Dat komt waarschijnlijk door de foto’s en de werken die ze behandelen. Zo gaan ze tot in detail in op een fresco van Raphael. Het is zijn bekende werk, De school van Athene. Er worden een aantal figuren uitgelicht en apart besproken. Hierdoor leer je dat je niet alleen naar het geheel moet kijken maar dat er heel veel te leren is (en te lachen) in de details. En het leuke is (dat zagen we al in het selfie boek) Raphael heeft zichzelf geschilderd.

In dit deel leren we ook over kleuren en vormen. De samenstellers zoomen in op een schilderij en laten je zien: zie je dat deze kunstenaar steeds dezelfde kleuren en vormen gebruikt? Wat zou de reden kunnen zijn? Het doel wat de kunstenaar beoogt is rust creëren. Door steeds de vormen te herhalen en zachte kleuren te gebruiken, krijg je rust in het schilderij.

Er staat nog zoveel meer in dit naslagwerk: kunst van troep: wat moet je daarmee? Of Dali: waarom tekende hij zo? En wat zien we eigenlijk? Klopt het allemaal wel?

Dit zijn echt twee pareltjes van boeken. Ik ga ze missen. (de boeken worden na recensie doorgestuurd naar winnaars an de Grote Lemniscaat Kunstmaand TestActie die werd georganiseerd door de Facebookgroep Kinderboeken