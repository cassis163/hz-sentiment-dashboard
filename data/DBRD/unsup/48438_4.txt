Tot op de bodem heeft misschien wel een meest summiere flaptekst ooit. Drie duidelijke zinnen. Desalniettemin zeer aanlokkelijk en bij het dichtslaan van het boek, kan je het alleen maar eens zijn met de tekst. Meer moet je de lezer niet vertellen. Gewoon gaan lezen en zelf ervaren en puzzelen.
Lisa Gardner is een Amerikaanse schrijfster in de stijl van Tess Gerritsen en Karin Slaughter. Zeker onderbelicht in vergelijking met deze twee dames. In Nederland zijn er inmiddels 13 boeken verschenen met afwisselend D.D. Warren, Tessa Leoni en FBI-profiler Pierce Quincy in de hoofdrol. Stuk voor stuk heerlijke boeken om te lezen.

Nicole Frank overleeft op miraculeuze wijze een auto-ongeluk. Als de politie haar vind, heeft ze het over Vero, een klein meisje wie bij haar in de auto zat. Direct wordt er een grootschalige zoektocht gestart zonder enige resultaat. In Tot op de bodem is de leiding van het politie onderzoek in handen van Wyatt Foster. Hij is de vriend van oude bekende Tessa Leoni â€“ uit twee eerdere boeken van Lisa Gardner. Zij raakt later ook betrokken bij het onderzoek in de rol van haar nieuwe baan als beveiligingsspecialist. Zelfs D.D. Warren wordt door Lisa Gardner betrokken bij het onderzoek.

Veel aandacht is er besteed aan de karakters in Tot op de bodem. Nicole Frank is compleet in de war na drie hersenschuddingen kort achter elkaar, maar dat lijkt niet het enige. Lisa Gardner zet haar heel sterk neer, ze verschijnt op je netvlies als lezer en gaat daar niet meer weg. Dat deze vrouw geheimen heeft, lijkt duidelijk. Bij haar man Thomas Frank, krijg je als lezer direct een onbestendig gevoel. Tegelijkertijd weet Gardner je zeer nieuwsgierig te maken naar de vervolg van het verhaal door geleidelijk kleine details te onthullen van hun verleden.

De plot van het boek zit geweldig in elkaar, heel langzaam neemt Gardner de lezer mee aan de hand door het boek. Lang niet alles wordt specifiek beschreven, het wordt aan de interpretatie van de lezer overgelaten om verbanden te gaan leggen. Als het ware doe je mee in het onderzoek naar de waarheid. Dit gebeurt mede door flashbacks in de gedachten van Nicole Frank. Dit speelt een cruciale rol in het onderzoek.

In het verhaal zitten vele verrassend twisten. Als je als lezer denkt te weten hoe het zit, is het toch net weer anders. Lisa Gardner blijft echter alle momenten geloofwaardig en schiet geen een keer uit de bocht. Ze speelt als het ware met de lezer. Tot op de bodem geeft stof tot nadenken tijdens en na het lezen. In vergelijking tot haar eerdere boeken, is Tot op de bodem minder gewelddadig en is het plot meer gebaseerd op de psyche.