Library Kiss gaat over Autumn die per ongeluk opgesloten achter blijft in de bibliotheek terwijl haar vrienden naar een feestje gingen. Autumn ontdekt al snel dat haar vrienden haar niet gaan zoeken. En dan blijkt ze niet alleen in de bib, ook Dax, zit samen met haar drie dagen vast. Het boek gaat ook verder in hoe het verhaal verloopt nadat ze uit de bibliotheek zijn.
Een leuk verhaal, beetje romantiek, genoeg voor een leuke YA zou je denken?
Toch waren er te weinig ontwikkelingen. De meeste personages bleven onuitgewerkt en heel oppervlakkig en cliché. Dax bloeide wel open maar had slechts een beetje diepgang. Autumn daarentegen vond ik oppervlakkig overkomen en ook had dit personage weinig evolutie. Verder kwam in het verhaal de zogenaamde paniekstoornis van Autumn aan bod. Een mooie kans om het verhaal en de personages meer diepgang te geven toch werd dit te weinig uitgediept. Een gemiste kans als je het mij vraagt.
De inhoud van het boek is verder ook wel voorspelbaar en cliché. Gelukkig was het een happy end. Wel jammer dat het boek zich niet enkel afspeelt in de bibliotheek, deze periode is slecht beperkt besproken. Hier heeft de auteur haar kans gemist om de titel tot zijn recht te laten komen.
Library Kiss is voor mij dan ook niet de beste YA die ik al gelezen heb, gelukkig las het boek wel vlot en was het taalgebruik goed. Daarom drie sterren voor deze YA.