Wat een heerlijk boek was dit! Het geeft een overzicht van het zeventiende-eeuwse filosofische debat (Bruno t/m Newton) op een heldere manier - sowieso al een knappe prestatie. Maar daarbij is het een humoristisch opgezette strip (met mooie sobere kleuren), wat het geheel minder zwaar en relativerend maakt. Humor, leesplezier, kennis van filosofiegeschiedenis én uiteraard het aanzetten tot het zelf verder overdenken van alles: allemaal in één boek. Jammer dat het zo snel uit is. Ik zou wel meer van dergelijke strips over filosofie willen lezen, maar die heb ik nog niet gevonden.