Na De riviermoorden en Schuldbekentenis waren de verwachtingen hooggespannen. Te hooggespannen wellicht. De keuze is een totaal ander boek dan De riviermoorden en Schuldbekentenis en ik weet niet of ik dat positief of negatief moet uitleggen. Enerzijds boeit de originele schrijfstijl van Walter me enorm en maakt het me daarom niet uit wat voor verhaal hij vertelt. Hij introduceert interessante karakters, zoals een republikeinse senaatskandidaat die vreemdgaat en die met de hoofdpersoon meegaat naar een gokhol om de obscure mensen aldaar te vertellen hoe hij over criminaliteit denkt. Anderzijds vertelt Walter een soberder verhaal met minder actie dan zijn voorgaande boeken, maar zijn oog voor details is erg mooi. Kortom: ga je voor actie, dan moet je dit boek laten liggen. Wil je echter een origineel verhaal met interessante personages, dan moet je dit zeker lezen.