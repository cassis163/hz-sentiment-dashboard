Lize vertrekt vanuit Nederland naar een camping in Frankrijk, ze gaat daar werken bij een familie die ooit goede vrienden waren van haar vader. Lize haar vader is er niet meer, en ze heeft verandering van omgeving nodig.

Ze voelt zich er snel thuis, ze heeft een mini caravan tot haar beschikking en kan goed opschieten met Jelle en zijn zus die ze nog van vroeger kent. Als ze op spectaculaire wijze kennis maakt met de sportinstructeur van de camping, slaat hart een paar keer over, maar echt gezellig is het niet. Toch leren ze elkaar beter kennen. De chemie tussen die twee spettert en knettert, maar het is een no-go.

Zowel Lize als Nate zijn personages zoals je ze tegen kan komen in het dagelijks leven. Realistisch weergeven. Maar beide hebben ze een verleden, hoeveel invloed heeft dat nog op het leven van nu? Lize is op de vlucht, maar waarvoor, wat is haar geheim. En ook Nate heeft problemen waar hij tegen vecht. Heeft hun relatie een kans, of is die bij voorbaat gedoemd te mislukken?

Naast een heerlijk zonnig verhaal weet Wendy Brokers een sterk verhaal neer te zetten. Het is deels vrolijk en onbezonnen en vol liefde en lust, maar door de personage niet zo standaard te laten zijn, weet ze Lize en Nate inhoud te geven, waardoor het een feelgood verhaal is met een beetje meer.

Een ideaal boek voor de zomer, maar evengoed een heerlijk boek voor de winter, om juist dat heerlijke zomerse gevoel weer terug te geven.

En aan het einde zijn veel lijntjes netjes afgerond, maar staan er andere personages, die nu een kleine rol hadden, te springen om hun verhaal te mogen vertellen. We zijn nog niet klaar met Frankrijk en deze camping vol mooie personen.