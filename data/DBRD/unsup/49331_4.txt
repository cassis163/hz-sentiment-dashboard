Een debuut dat leest als een spannende aktiefilm, zo goed geschreven dat je het zelfs ziet gebeuren. Ruw, hard, meedogenloos, maar hier en daar dan ook een zacht randje.
Meesterlijk geschreven, chapeau voor de auteur om het toch aan te durven een zo gewaagd boek neer te pennen. Velen zullen misschien bij sommige scènes gechoqueerd zijn, maar in het milieu waar het boek zich afspeelt, denk ik wel dat het schering en inslag is.

Het boek toont lijvig, maar Philip Le Bon zorgt er dan ook voor dat alle mogelijk minder te begrijpen begrippen i.v.m. ICT, farmaceutica, beveiliging e.d. tot in het minutieuze worden belicht zodat eenieder die het boek leest, alles ten volle begrijpt.
Ik kan alleen maar lovend zijn over dit debuut, geen enkel minpuntje kan ik vinden. Of misschien toch wel… ik moet nu nog 6 weken wachten voor deel 2 uit komt.

Philip is een Vlaams auteur maar in mijn ogen kan hij in het rijtje van gerenommeerde internationale auteurs plaatsnemen.

Van deze schrijver gaan we zeker nog heel veel goeds te lezen krijgen en ik kan dit boek alleen maar aanraden.

Rating 4,5/5 - #ilovehebban