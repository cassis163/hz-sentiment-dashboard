Wow wat had ik dit boek snel uit!

Nadat ik de Grisha trilogie van Leigh Bardugo had verslonden was ik super benieuwd naar dit boek. Het verhaal speelt zich in dezelfde wereld af als de eerder verschenen trilogie en ook hierom kon ik niet wachten totdat ik dit boek in handen had.

Het verhaal is super spannend geschreven in meerdere perspectieven. Zo heeft bijna ieder hoofdpersonage zijn eigen hoofdstukken en kom je ook veel te weten over iedereen.

Ik denk dat je het beste dit boek in kunt gaan als je niet veel weet over de inhoud want dat blijft het echt spannend. De schrijfstijl is heerlijk vlot waardoor je echt door het boek heen vliegt. Wel raad ik je aan om eerst de Grisha trilogie te lezen want er zijn wel meerdere verwijzingen naar de eerdere boeken en dan denk ik dat je het ook allemaal wat beter begrijpt. Zo zijn de ´heksen´genaamd Grisha daar wat beter in uitgelegd en snap je ook meer over wat het Eerste Leger en het Tweede Leger nou precies allemaal doen in Ravka.

Al met al kun je het natuurlijk ook gewoon zonder de Grisha trilogie te hebben gelezen lezen maar ik garandeer je dat je dan gelijk door wilt met de trilogie want oohh Leigh Bardugo schrijft zo goed!

5/5 sterren want het kan bijna niet beter dan dit