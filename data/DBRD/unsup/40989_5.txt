Throne of Glass, het eerste deel in een geweldige YA serie, heb ik ademloos gelezen.
De cover ziet er spectaculair uit: een zo te zien stoere jonge vrouw, met twee zwaarden in haar hand, waar je voor moet oppassen, denk ik.

De jonge vrouw is Celaena Sardothien, Adarlans beruchtste moordenaar, die onverwachts uit de zoutmijnen waar ze een levenslange straf moet uitdienen, wordt gehaald en wel door prins Dorian en zijn vriend Chaol Westfall, kapitein van de garde. Als ze hun aanbod om de strijd aan te gaan met anderen om zo Kampioen van de Koning te worden (dezelfde koning die haar in de zoutmijnen heeft gegooid), kan ze over een aantal jaren haar vrijheid weer terug hebben.
Dit aanbod kan ze niet afslaan en zo begint een spannend verhaal.

Celaena is een krachtig personage, die worstelt met haar verleden. Er is volop spanning in het verhaal, en ook mysterie, want hoe langer ze in het Glazen Kasteel is hoe meer ze ontdekt over zichzelf.
En dan is er natuurlijk ook de aantrekkingskracht tussen Celaena, Dorian en Chaol.
Humor komt ook aan bod, en bovennatuurlijke zaken.

De schrijfstijl is heerlijk, je leest zo een eind weg.

Dit is een begin van een fantastische serie en ik ben heel erg benieuwd hoe het verder gaat.
Een absolute aanrader!