Ik heb het boek gelezen voor een leesclub op facebook, de site is Thrillers&more. De eerste indruk van het boek is heel goed. Er zit een mooie harde kaft omheen en de tekening op de voorkant is mysterieus en roept de nodige vragen op. Ook in het boek zijn aan het begin van een hoofdstuk tekeningen aangebracht. In het boek wordt het huis beschreven en ik heb nog een paar keer de voorkant bekeken of het klopte.
Het boek draait om Quinten die met zijn vrienden op de Duistere school terecht komen. Zonder dat ze daar zelf voor kiezen. De vrienden raken al snel onder invloed van Bertus en Colette Zwart, de directeuren van de Duistere school. Dit bezitten bijzondere krachten. Er gebeuren dingen die in het echt niet kunnen gebeuren, maar het verhaal blijft geloofwaardig. Quinten moet zijn vrienden zien te redden. Of dat lukt ga ik natuurlijk niet vertellen.
Het is een jeugdboek, maar ik heb er als volwassene ook genoten. Het boek is goed geschreven en er zitten aan het eind van sommige hoofdstukken cliffhangers, waardoor je graag door wil lezen. Het verhaal steekt goed in elkaar en je zit er direct in.