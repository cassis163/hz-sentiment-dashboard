Liese Meerhout heeft twee zaken op haar bord, eigenlijk een maar ze eigent zich er nog eentje toe.
Een werkloze havenarbeider, Luc Michiels wordt gruwelijk vermoord, maffiastijl. Het is een echte executie. De man heeft echter een zoontje, Seppe die dingen gezien heeft en daardoor zo getraumatiseerd is, dat hij niet meer spreekt. Bovendien is zijn leven in gevaar door de dingen die hij gezien heeft. De havenarbeider was informant van de politie, drugzaken. Liese moet samenwerken met die eenheid.
Liese is nogal eigengereid en werkt op haar eigen manier dus dat samenwerken valt niet mee.
Na een golftournooi wordt het lichaam gevonden van Isaura De Mey gevonden, ze heeft zichzelf opgehangen. Wat is er voorafgegaan en is het wel zelfmoord? Liese wil iets met die zaak, maar krijgt er geen tijd voor en heeft bovendien die andere zaak nog. Hoe ze die zelfmoord ook draait of keert, het wordt echt geen moord.

Dit was toch echt een van de betere boeken uit deze reeks. Veel actie en snelheid, Liese die zich verder ontwikkeld en moet samenwerken met een andere dienst.