Wonderwezens, klein overzicht van mythische figuren door Ingrid Biesheuvel en John Rabou

Wie op zoek is naar een handig overzicht van de meest bekende figuren uit de mythologie komt bedrogen uit.
Wie op zoek is naar een fraai uitgegeven boek (met mooie tekeningen van Rabou) vol informatie en weetjes over wonderlijke wezens vindt in dit boek een ware schatkamer.

Aan de hand van stukken tekst en poëzie uit lang vervolgen tijden, gecombineerd met informatie die heden ten dage online te vinden is, schetst Biesheuvel een verhaal om even weg van de wereld in te verdwalen.

Het blijkt dat er overal om ons heen nog restanten of verwijzingen te vinden zijn naar wezens en overgeleverde verhalen van over de hele wereld. Zoals de zeemeermin in Gent, ‘Petrificus totalus’ in Harry Potter, een en al oor zijn, Piggelmee in de reclame advertenties van koffiebrander Van Nelle,…

Een boeiend en soms best wel grappig boek dat op heel mooie wijze is vormgeven.
Voor iedereen die graag weet wat niet iedereen weet, voor iedereen die niet enkel de eerste laag van de wereld om hem heen wil zien maar ook wat er al eeuwenlang achter schuilt.