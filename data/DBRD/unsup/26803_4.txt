Judith Visser, Nederlandse auteur, heeft al diverse spraakmakende thrillers op haar naam staan. Ze schrijft voor zowel Young-Adults als voor volwassenen en haar thriller _Stuk_ is onlangs verfilmd. Met _Vreemden in de nacht_ is haar 9e thriller een feit. In _Vreemden in de nacht_ maken we kennis met de ik-persoon Cassandra Wolf. Ze heeft haar relatie met Finn verbroken, omdat zijn verslaving te bepalend was geworden voor een gelukkig samen zijn. Ze probeert haar leven weer op de rails te krijgen en heeft een huis gekocht in het rustige plaatsje Rockanje. Ze opent daar een praktijk als voedingscoach en wil eindelijk de tijd nemen om haar dieetboek schrijven. Haar plannen worden echter verstoord door een vreselijke kreet die elke nacht haar slaapt verstoord. Samen met haar ex-schoonzusje Franka gaat ze op onderzoek uit en verdiept zich in de geschiedenis van het huis. Tegelijkertijd maken we kennis met Olga die in 1972 werk als hulpje in een kapperszaak en droomt van _de prins op het witte paard_. Olga is een naef meisje en laat zich gemakkelijk benvloeden door de knappe klant Rutger, die op een dag in de kapperszaak verschijnt. Hoe het leven en keuzes van Olga, uiteindelijk invloed hebben op het leven van Cassandra in het heden heeft Judith Visser op een originele en geraffineerde wijze uitgewerkt in deze thriller. De verhaallijn zit goed in elkaar. Het wisselen in tijd 2013 en 1972/1973 in korte hoofdstukjes, maakt dat het verhaal erg vlot leest en het boek moeilijk is weg te leggen. Stukje bij beetje wordt er informatie gegeven en volgen de ontwikkelingen elkaar op. Originele plotwendingen en tot het einde toe onverwachte ontknopingen. Alles valt uiteindelijk op zijn plek en er blijven geen vragen onbeantwoord. Het boek dan ook met veel plezier gelezen. Ik geeft het boek dan ook een dikke 4****.