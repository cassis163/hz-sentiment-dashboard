Niet is wat het lijkt bij de familie van Nanny.
Voor de buitenwereld lijken ze het perfecte gezin. Nanny heeft een oudere zus en broer en 2 jongere zusjes. Later komt er nog een broertje bij Walter.
Binnen in de muren van haar ouderlijk huis is bijna niets gezellig of vredig. Behalve als er visite komt.
Nanny’s moeder komt heel afstandelijk over en helemaal niet moederlijk.
Nanny’s vader slaat haar vaak helemaal bont en blauw. Er is helemaal geen warm nest. Het is er ijskoud. De angst voor haar vader en wat er allemaal nog meer met haar gebeurt, dat laat zo hun sporen achter. Haar ouders doen alsof ze de kinderen goed opvoeden, maar eigenlijk geven ze niet veel om hun kinderen, behalve als ze zeer succesvol zijn in het leven.
Je snapt niet hou ouders zo harteloos kunnen zijn…..En zo afstandelijk en vooral zo vol geweld zitten!
Je volgt Nanny van kleins afaan tot ze opgroeit. Hoe zij de dingen ziet worden soms heel humorvol beschreven en ook heel dramatisch. Vooral hoe ze zich afkeert van de kerk, het geloof en haar ouders en de rest van de familie.
Nanny tekent graag en ze wil naar de kunst academie.
Ze heeft verkeerde vrienden en komt in allerlei situaties terecht.
Als ze dan 15 is besluit ze om uit huis te gaan en voor zichzelf te zorgen. Dat is vallen en op staan, maar ze is een hele sterke meid. Ze heeft allerlei baantjes en woont op kamers.
Ze heeft moeite om emotionele banden op te bouwen. Uiteindelijk trouwt ze dan toch, krijgt 2 dochters…Maar het is een zeer ongelukkig huwelijk en ze wil weg….weg van alles maar niet van haar dochters…..Hoe lost ze dit op?
Hartverscheurend hoe een gewelddadig verleden een leven lang iemand blijven achtervolgen en haar maken wat ze is……* Waargebeurd verhaal*
Hartverscheurend, Humor en zeer emotioneel verhaal!