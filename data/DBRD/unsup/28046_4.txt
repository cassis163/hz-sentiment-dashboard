In dit afsluitende deel van de Lentagon trilogie zijn de Jonge Radicalen weer opgestaan nadat een 80-plus wet is aangenomen om hoog getalenteerden te beknotten in hun magie. Ze roepen de hulp in van Seamon, die zich vol overgave aansluit bij de Jonge Radicalen om als hun boegbeeld te dienen. Dit is geheel tegen de zin van zijn geliefde Joy. Ze gaat samen met Valeria en Sirka achter hem aan naar Parsia, waar ze terecht komen in politiek gekonkel. Zouden ze uit de handen van de veiligheidstroepen van Parsia kunnen blijven... En welke prijs betalen ze hiervoor....

Kelly zet wederom een verhaal neer met ronde figuren. Je leeft met ze mee. Doordat je door de ogen van verschillende figuren kijkt zie je hun beweegredenen, hun emoties en hun strubbelingen met de handelingen van andere hoofdfiguren. Zo beleef je hoe Joy reageert op de beslissingen die Seamon neemt en zie je waarom Seamon zo reageert. Dit keer neemt Kelly je wel mee in de gebeurtenissen die invloed hebben op de wereld van Parsia en Jediah en hierdoor heeft ze naast het kleine, het gevoelige, ook er een spannend verhaal van gemaakt. Het begint rustig, maar ze bouwt het op tot een daverend climax. En wat voor einde. Het moest zo zijn, zoals ze zegt in haar nawoord.

En hierdoor heeft dit boek een dikke 3.5 sterren verdient.