Dit autobiografisch boek biedt ons een interessante kijk in het gesloten leven van de joods-orthodoxe wereld.
De auteur begeleidt als werkstudente de kinderen van een joods gezin. Doorheen het verhaal leert zij de gewoonten kennen van dit gezin, zowel op religieus gebied als in het dagelijkse leven.
Eigenlijk is dit boek niet echt een verhaal, maar eerder een chronologische weergave van feiten. Als lezer kom je ook veel te weten hoe deze groep van mensen leven in een toch wel heel gesloten wereld.
Ik heb al veel boeken gelezen over de Holocaust tijdens de oorlog, maar dit boek leert je het dagelijkse leven van de joden kennen in onze hedendaagse tijd.
Een absolute aanrader voor wie interesse heeft in andere culturen.