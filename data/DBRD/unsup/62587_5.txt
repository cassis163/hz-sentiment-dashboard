Een waardig vervolg op Ragdoll!

Emily Baxter kan aan de bak om een copycat moordenaar op sporen. Er worden lijken gevonden met het woord LOKAAS in hun borst gekerfd. Dat is niet alles, daarna worden lijken gevonden met het woord POP op hun borst. Niet alleen in Londen, maar ook in New York. Samen met de FBI en CIA moet ze proberen dit op te lossen...
Baxter is de Baxter zoals we haar kennen; rauw, ongepolijst, cynisch en vol zwarte humor. Vol overgave en energie gaat ze volkomen los, schijnbaar zonder rekening te houden met de mensen om haar heen. Het verhaal is spannend, soms ronduit gruwelijk als gebeurtenissen beschreven worden. Het heeft wel wat weg van Stephen King, echt goed gedaan!
Het is een boek dat wervelt van de actie, het pakt en blijft je pakken totdat het uit is. Een goed plot met een eind dat snakt naar meer!

Kom maar op met dat derde deel! Een dik verdiende vijf sterren.