Rozen verwelken is een goed geschreven en op vertrouwde wijze door Patterson in tientallen snelle hoofdstukjes 'gecomponeerde' thriller. Ondanks de snelheid in zijn schrijven en denken kostte het mij meer moeite dan anders om opgezogen te worden in een Alex Cross verhaal. Pas na deel 2 komt de vaart erin maar dan wordt er ook niet meer geremd.

Na Gary Soneji, Casanova, Mr Smith en De Wezel is Patterson er wederom ingeslaagd om het slechtste in mensen boven te halen: Mastermind. Van deze geslepen slechterik gaan we in de nabije toekomst echt nog wel wat horen.

Het verhaal zelf is goed gevonden. Cross' worstelt met een aantal zaken waarin een slimme bankrover uiteindelijk een heel ander doel nastreeft. Tot de laatste bladzijde weet Patterson je aan hem te binden en is het onduidelijk wie nu precies wat en wanneer heeft gedaan. Kortom: een aanrader!