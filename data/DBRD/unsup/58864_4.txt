Waarom is niemand in haar familie normaal?! Gek wordt de zestienjarige Gwendolyn van haar strenge oma lady Arista, haar bemoeizuchtige tante Glenda en vooral haar arrogante nichtje Charlotte. Maar vooral van alle geheimen in haar eigenaardige familie...
Alles wordt anders als ze op een dag plotseling terechtkomt in het Londen van honderd jaar geleden. Wanneer ze gelukkig ook weer snel naar haar eigen tijd terugspringt, wordt duidelijk dat zijzelf het allergrootste geheim van de familie is.
Gwendolyn komt terecht in een wereld van tijdreizen, prachtige kostuums, een geheim genootschap, een machtige graaf en vooral ook... de knappe Gideon. En ze komt erachter dat het niet handig is om dwars door alle eeuwen heen ook nog verliefd te worden...

Het verhaal neemt je echt mee. Helemaal omdat je jezelf makkelijk met haar kan vergelijken. Ze maakt fouten en denkt dingen nooit te kunnen leren. Het tijdreizen maakt het boek spannend, maar ook intrigerend. Ze gaan steeds terug naar verschillende tijden, maar ze komen ook bekenden tegen uiteindelijk. Het zorgt er voor dat het een verhaal wordt wat je eigenlijk in één ruk wilt uitlezen.
Voor YA-lieverhebbbers zeker een goede aanrader.