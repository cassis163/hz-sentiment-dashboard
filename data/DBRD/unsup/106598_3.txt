Als opvolger van het teleurstellende boek Het familiegraf maakt dit boek gelukkig wel een en ander goed. Helemaal up tempo is het nog niet maar er werd terug wat spanning ingevoerd, wat voor de liefhebbers van het thrillergenre toch net iets fijner leest. Het boek is goed opgebouwd en het verhaal klopt. Aan de schrijfstijl ligt het zeker niet en dus hoop ik dat deze twee laatste boeken een langzame opbouw zijn geweest naar een vijfde ongemeen spannende pageturner. Dan is alles vergeven. Want de rode draad in de Bergmankronieken - Sebastian - laat ook in dit boek op het einde niets aan twijfel over: het gaat er stuiven.