De tweede deel van de serie van Scarlett Thomas, wat was ik excited. Ik vond het eerste deel al geweldig en was dan ook heel benieuwd wat deel 2 in petto had. Mijn verwachtingen waren hoog, en ik moet zeggen, dat ik het tweede deel de MagiÃ«rs heel goed vond. Het was magisch, spannend en zelfs humoristisch.

Het hoofdpersonage is Fee goedhart, ze weet nu ondertussen al hoe ze met magische boeken kan reizen naar de bovenwereld. Echter heeft haar klasgenoot Max juist meer interesse in de donkere onderwereld. Fee en Max verdwijnen plotseling onder duistere omstandigheden en hun vrienden maken zich zorgen, hoe kan het dat ze beide verdwenen zijn. Dan komen ze erachter via een bericht dat Fee in groot gevaar is en niet veel tijd meer heeft.

Toen ik het boek las, had ik deel 1 al een tijdje geleden gelezen, dus ik moest wel weer even wennen aan alle termen die Scarlett gebruikt. Maar je went er weer aan, dus dat was alleen maar in het begin. Wat ik zo fijn vind aan dit boek is dat je lekker helemaal in een ander wereld zit en helemaal ervaart wat er in het boek gebeurd. Ook zie je duidelijke karkaterontwikkelingen tussen deel 1 en deel 2. Ik vind dat persoonlijk heel fijn om te lezen. Want wanneer je eenmaal dingen meemaakt dan doet dat wel iets met je. En verander je daardoor, dit kan positieve of negatieve gevolgen hebben. Ook kom je naarmate je verder in het verhaal komt, erachter dat de personages in het boek zich steeds meer hebben ontwikkeld in de krachten die ze hebben en wat ze ermee kunnen doen.

Wat zo heerlijk aan dit boek is, dat wanneer je eenmaal begint aan dit verhaal je het boek meteen uit wilt lezen. Het boek is zo magisch en spannend en heel goed ingedeeld. Je wilt gewoon verder lezen en erachter komen of alles goed komt, en wat er nog meer te beleven valt in de bovenwereld. Maar ook wat er nog meer gebeuren gaat. Het boek zit boordevol prachtige details, wat dit boek nog mooier maakt.

Bedankt Uitgeverij De Fontein voor het recensie-exemplaar.