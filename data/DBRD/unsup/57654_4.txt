Deze thriller van Felix Francis speelt zich af in de setting van de paardensport. Het verhaal is met de nodige vaart geschreven, is niet te ingewikkeld en leest vlot. Ook voor lezers die niets met de paardensport hebben is dit een echte aanrader.
Het verhaal gaat over Mark een commentator bij de paardenraces. Zijn tweelingzus Clare is jockey. Totaal onverwacht krijgt Mark de mededeling dat zijn zus zelfmoord gepleegd heeft, dit kan hij niet geloven mede doordat hij zojuist ontdekt heeft dat Clare de regels van het spel niet zo nauw nam. Mark gaat daarom op onderzoek uit. Gedurende zijn speurtocht raakt hij verwikkeld in een omvangrijke chantagezaak met meerdere doden tot gevolg. Tot op het laatste moment wordt de lezer in het onzekere gehouden over de mogelijke dader.

Felix Francis geeft de lezer met dit boek een mooi beeld van de wereld van de paardensport en laat je kennismaken met een bijzondere familie.