In deze tweede thriller van Siska Mulder draait alles om de verdwijning van Delphine. Zij maakt deel uit van een achtkoppige vriendengroep en verlaat op een dag in december plotseling haar man en kinderen. Althans dat is wat de buitenwereld ervan mee krijgt. Haar hartsvriendin Nina is als enige van de vriendengroep een andere mening toegedaan:

Ik geloof niet dat Delphine zomaar van huis is weggelopen, zei Nina. ze houdt van Kick. En ze zou haar kinderen nooit in de steek laten. Er moet iets anders aan de hand zijn.

Binnen de vriendengroep en zelfs bij Kick, de verlaten echtgenoot, heerst al gauw het idee van Gebeurd is gebeurd. Snel vergeten maar. Nina gaat echter naar de politie. Maar als ze op het bureau ook weinig medewerking krijgt start ze een eigen zoektocht. Daarbij komt ze aantal wel heel opmerkelijke dingen op het spoor. In een groot aantal flashbacks komt de lezer steeds meer te weten over de vriendengroep, de onderlinge banden en de relatie die ze allemaal hebben met Delphine.

Siska Mulder is met Na Delphine erin geslaagd om een spannend verhaal neer te zetten met een verrassend einde. Deze psychologische thriller van vaderlandse bodem maakte daarom ook niet voor niets deel uit van de longlist voor de Gouden Strop 2011.