Na 'Rode Letters' was ik erg enthousiast om de volgende boeken in De Anderen serie te lezen. Na een paar weken had ik eindelijk de kans gekregen om Zwarte Veren en Zilveren Zicht te lezen. Een snelle reread op Rode Letters en daar begon ik aan Zwarte Veren. Iets minder dik dan het vorige boek. Dus dat was wel beter, want ik vond dit boek minder leuk dan het eerste boek.
Wat ik vooral vervelend vond was dat er nog meer personages in voorkomen. Ik heb echt een probleem met personages en namen. Wie wat is dus dat was nogal vervelend. Ik vond het boek wel echt leuk om te lezen. Het duurde wel wat langer om er echt in te komen. Maar gelukkig kende ik al de setting van het Stadspark van Lakeside. Maar in dit boek komen er ook nog meer steden in voor en nog meer wezens en dan raak ik confused.
Waar ik echt van kon smullen in dit boek was de relatie tussen de mensen en de terra indigine. Hoe goed het ze afloopt en ook hoe slecht het gaat. De mensenroedel in het stadspark. En dan natuurlijk nog Simon en Meg. Jammer genoeg was er minder Meg en Sam. Maar kom op Meg en Simon horen bij elkaar en zouden moeten trouwen en rare kinderen krijgen. In dit boek wordt er wel meer naar de relatie gekeken van Simon en Meg.
Ook gebeuren er meer dingen. MAE. Mensen Altijd Eerst. Een nieuwe vijand is gekomen. Natuurlijk is de drugs van het vorige boek er ook nog. En Simon is natuurlijk de goede leider die iedereen probeert te beschermen. En daarom hou ik zoveel van Simon hij is gewoon een erg leuk personage.
Ik vind de titel een beetje niet passen. Natuurlijk aan het begin speelt de Kraai een belangrijke rol. Maar later in het verhaal draait het echt niet meer om de Kraaien maar om de Cassandra Sangue. Het snijden speelt ook weer een belangrijke rol in dit boek. Meestal kan ik er echt niet tegen. Bloed zien of erover lezen, maar ik voelde mij wel goed bij het bloed. En dat komt niet zo vaak voor. Het verslaafd zijn aan het snijden. Het klinkt zo vies. Ik gruwel er echt van, maar ik vind wel dat het goed past bij het boek.
Ik vond het boek echt erg leuk. We leren weer nieuwe elementen van de wereld kennen. Er komen nieuwe gevaren en nieuwe mensen aanbod. Mensen en de Anderen het werkt, maar het werkt ook niet. Ik ben zeer benieuwd naar deel 3 en de rest van de serie!