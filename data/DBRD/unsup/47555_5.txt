Billy, een labiele jongen, denkt als kind een moord gezien te hebben. Hoewel hij zich geen concrete details kan herinneren, gaat hij toch met zijn verhaal naar privédetective Cormoran Strike. Die neemt hem direct serieus, maar voor hij verder kan vragen, ontvlucht Billy in paniek zijn kantoor.
Strike en Robin Ellacott – ooit zijn assistente, nu zijn partner bij het detectivebureau – proberen Billy's verhaal tot op de bodem uit te zoeken. Het onderzoek leidt hen via de achterstraatjes van Londen naar de Houses of Parliament, en naar een fraai maar onheilspellend landhuis, ver weg op het platteland. Maar hun onderzoek verloopt verre van soepel: Strikes bekendheid als privédetective maakt het moeilijk om onopvallend te blijven werken, en zijn relatie met Robin staat onder hoogspanning.

Mijn mening: Mooie personages met smakelijke beschrijvingen maar ook met karakter. Als lezer werd ik steeds op het verkeerde been gezet. De strubbelingen van de hoofdpersonen met hun relaties, de humor en het gezoek naar de dader. Ik houd er wel van. Een detective met steeds weer nieuwe wendingen.
Om de personages te leren kennen raad ik iedereen aan om de andere vier delen ook te lezen:
Koekoeksjong
Zijderups
Het slechte pad
Witte dood