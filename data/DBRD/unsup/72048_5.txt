Ik was getriggerd door het achterliggende verhaal van de auteur. De eerste hoofdstukken moest ik wel even zoeken naar de manier waarop de schrijver het boek geconstrueerd had. Daarna werd ik meegesleurd, opgezogen door de prachtige stijl van Bas Steman, de gelaagdheid van het liefdesverhaal. 'Morgan, een liefde' is gewoon liefdesverhaal, maar anders dan alle andere door het onderliggende thema: Kan de liefde over de dood heen? Morgan en Betrys komen tot leven en ook de zoektocht van de ik-figuur naar de soldaat Morgan is fascinerend. Ik weet niet of ik reincarnatie moet geloven. Voor dit boek maakt het niet uit. Steman is een zeer getalenteerde auteur, die tijden en verhaallijnen door elkaar weeft in prachtige zinnen. Hij ontvouwt de idee van lichaam en ziel in dit ontroerende verhaal. Adriaan van Dis heeft niets teveel gezegd. Met de tranen in de ogen heb ik de liefdesgeschiedenis en de rouw van Betrys gelezen. Het verhaal is ook een ode aan alle jongemannen die in de Tweede Wereldoorlog hun leven gaven en aan hun families. Het slot, waarin alles samenkomt. Wat een plot. Ik ben er stil van. Het is een verpletterend boek, over een thema dat in de literatuur zelden wordt aangeboord. Hulde! Allemaal lezen!!

Zojuist heb ik ook het luisterboek gedownload. Heerlijk!