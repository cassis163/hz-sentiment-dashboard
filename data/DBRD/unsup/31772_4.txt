'Zoek me tussen de sterren' van Francesca Zappia gaat over een 'gewoon' schoolmeisje genaamd Eliza die het liefst zo onopvallend mogelijk door haar schooltijd heen wil gaan totdat ze naar de universiteit kan. In het geheim maakt ze de immens populaire webcomic 'Monsterzee' onder een geheime identiteit LadyAstronomia. En dan komt Wallace nieuw op haar school waardoor alles verandert.

'Zoek me tussen de sterren' was een boek die ik al een hele tijd wilde lezen. Ik had erover gehoord en het leek me een zeer interessant boek. Meestal lees ik meer de fantasy-verhalen, maar dit boek trok me toch onwijs, voor een groot deel ook door de webcomic van Eliza genaamd 'Monsterzee'. Het verhaal dat hierachter zit, was zeer interessant en naar mijn idee kan dat ook een aparte serie/verhaal worden want daar had ik best meer van willen lezen.

Het verhaal rondom Eliza en Wallace is zeer interessant en neemt je mee. Wallace die fanfiction schrijft over 'Monsterzee' en Elize die 'Monsterzee' maakt. Het is een beetje vergelijkbaar met het boek 'Fangirl' van Rainbow Rowell. Ze hadden beide een beetje hetzelfde thema over meisje die zich normaal verliest in een fantasiewereld en wordt afgeleid door een jongen. En ze hadden allebei stukjes tussendoor over het verhaal waar het leven van de hoofdpersoon zo om draait.

Toch is dit verhaal anders dan 'Fangirl'. Want uit alles kan je halen dat Eliza depressief is. Ze heeft het zelfs over "school is een monster". Het liefst is ze zo snel mogelijk klaar met school en ze heeft in weinig dingen zin, het tekenen van 'Monsterzee' is haar uitlaatklep. Dit maakt het boek bijzonder en interessant.

Er miste wel wat rondom 'Monsterzee'. Iets wat zo'n groot onderdeel was van het leven van Eliza en nu kreeg je steeds een klein stukje. Je moest delen opvullen tussen de stukjes die je had gehad. Het was voor de lezer giswerk met hoe de webcomic nou eigenlijk precies in elkaar zit en waar de verhaallijn daar over gaat.

Overall, een leuk boek, maar miste meer informatie over de webcomic 'Monsterzee'.