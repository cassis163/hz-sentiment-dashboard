De Nederlandse Liselotte Stavorinus levert met ‘Het reservaat’ haar debuut af. Een thriller, zo zegt de cover. Een fijn en vlot leesbaar verhaal dat op het einde spannend wordt, zo zeg ik.

Het verhaal gaat over een aantal bevriende koppels uit een rijke buurt in Nederland. Terwijl de vrouwen shoppen en koffie drinken moeten de mannen het vele geld verdienen. De relaties tussen de verschillende personages zijn niet altijd even eenvoudig. Men begint zich af te vragen of de vriendschappen wel oprecht zijn of dat er onder de schone schijn misschien iets minder fraais schuilgaat.

Stavorinus heeft een prettige schrijfstijl, haar debuut is goed voor een paar uurtjes leesplezier. Wie echter een thriller pur sang verwacht, komt bedrogen uit.

Drie sterren voor dit fijne boek.