In het hartverwarmende Een puppy voor kerst van Simone Luijten lijkt het een eenzame kerst te worden voor Monique. Droomde zij over een mooie kerst met haar kids en echtgenoot Thomas. Zo droomde Thomas helaas over zijn mooie secretaresse. Als ze rond Sinterklaas dit ontdekt, bedenkt ze zich niet en pakt haar spullen en vertrekt met de kinderen. Gelukkig kan ze in het leegstaande appartementje boven de winkel van haar zus terecht. Vanuit het raam ziet ze haar nieuwe buren zich opmaken voor een prachtig kerstfeest. Moniques kinderen zijn ondertussen vooral bezig met hun kerstcadeau, het allerliefst willen ze een puppy. Maar een puppy in huis als alleenstaande ouder? Monique besluit niet bij de pakken neer te gaan zitten en stort zich vol op het opknappen van haar nieuwe woning. Dat moet nog nét lukken voor de feestdagen. Een collega weet wel iemand die Monique kan helpen klussen. En de feestdagen hebben nog veel meer voor haar in petto.

¶‘Ja,’ zei Romee. ‘Jullie zagen er altijd zo compleet uit. Mooi huis, twee leuke kinderen, behoorlijk wat te besteden, een relatie die leek te draaien op een vanzelfsprekende loyaliteit.’‘Het gras is altijd groener bij de buren, hè,’ zuchtte Monique¶.

De elementen

Simone Luijten heeft een fijne schrijfstijl. In de vertelperspectief van de 3e persoon lezen we over Monique. Zij krijgt de schrik van haar leven: haar Thomas is verliefd op iemand anders. En dat na jaren huwelijk, 14 jaar samen en 2 mooie kids. Gelukkig kan ze bij haar zus Miriam terecht. Boven de winkel is er nog wel plaats. Het is niet ruim. Maar toch. Auteur Simone beschrijft alles klaar-helder. De emotie is bijna voelbaar. Het onderwerp is misschien wat cliché. Maar nog steeds van deze tijd, want nog steeds stranden er relaties met alle gevolgen van dien. "Monique is niet meer spannend, maar een beetje belegen"...is de korte boodschap. Je zou toch bijna als lezer een zeker iemand hardhandig zijn oren wassen!

Monique, vol woede en verdriet, laat het niet op zich zitten. Met haar focus op de feestdagen, doet ze wat ze kan om haar kinderen een mooie nieuwe omgeving en daarbij een leuke kerst te bezorgen. De gedachte dat haar Thomas nu met een andere knappe vrouw kerst zal vieren, bezorgd haar de rillingen.

Conclusie

Een puppy voor kerst is een heerlijk feelgood-boek. Leuk voor tussendoor, met kerst of zonder kerst. Het verhaal geeft je een goede mood. Als lezer leef je helemaal mee, met Monique en wat zij meemaakt. Simone Luijten kan het qua gevoel allemaal goed overbrengen, en dat is de bedoeling ook!

Waardering: 3 dikke kerststerren!
Hartelijke kerstgroeten,
Annette Overvoorde, Birdy's Boeken, https://bit.ly/2Tc4nrM