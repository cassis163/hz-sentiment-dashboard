Het nieuwe vertaalde werk van Dutch Venture Publishing heeft een onderwerp dat al veel in het nieuws is geweest en hopelijk nog ver in de toekomst blijft.
De synopsis prikkelt de lezer ruim voldoende om het boek te willen lezen. Echter komt het traag op gang en is er niet meteen sprake van een sterk aanwezige spanningsopbouw. Er steekt veel meer achter Onzuiver dan dat het direct laat zien en de termen waarmee de auteur komt, zorgen ervoor dat de nieuwsgierigheid aanwezig blijft. Je wilt het hoe dan ook tot het einde lezen.
Dalton heeft een sterk geloofwaardig verhaal neergezet, welke een griezelige waarheid kan worden. Het heeft naast een flinke dosis toekomst ook een kleine knipoog naar racisme en het onderwerp buitensluiting wordt ook niet onder stoelen of banken geschoven. Een nogal serieus onderwerp.
In plaats van dat de plot traag is, komt deze onverwacht en snel om de hoek glippen. Het lijkt daardoor dat de schrijfster de spanning voor het laatst heeft bewaard. Het is eentje met een verhaallijn die je op een gegeven moment maar moeilijk kunt wegleggen. Een blijvertje in elke Young Adult boekenkast.