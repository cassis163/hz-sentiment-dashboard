Het boek “Vuur” – Nieuwe recepten van de wereldwijde bestseller auteur Steven Raichlen is een stevig en zeer compleet boek. Niet alleen staan er recepten ( nieuwe en zeer aantrekkelijk) in, maar het geeft ook de nodige achtergrond informatie over hoe en wat. Een zeven stappen plan, van welke barbecues er in de handel zijn, vele types worden goed beschreven, waar je op moet letten bij de aanschaf, welke soorten brandstof ( houtskool, briketten etc). Daar zit ook veel verschil leert ons het boek. Uiteraard de gereedschappen die je nodig hebt om aan de slag te kunnen. Door dit boek te lezen kan zelfs de beginner met een gerust hart aan de slag met als leidraad de tips van Raichlen.

De recepten zijn onder verdeeld in categorieën zoals : Ontbijt ( ja dat kan dus ook op de barbecue), Voorgerechten, Broden en Pizza’s, Salades, Rundvlees, Varkensvlees, Lamsvlees,Gehakt, Gevogelte, Zeevruchten, Groenten en Nagerechten en drankjes. Voor ieder wat wils. De gerechten worden zeer uitvoerig beschreven en ook is er uitleg over het direct grillen of indirect grillen van een gerecht. De recepten worden compleet gemaakt met zeer kleurige foto’s.

Het boek “Vuur” bevat tevens een handige omrekentabel voor bv hoeveel gram 1 eetlepel is. Daarnaast een volledig register met de gebruikte ingrediënten en korte biografie van Steven Raichlen.

Samengevat : “Vuur” is meer dan alleen een receptenboek, het is een compleet boek, waarin je op een eenvoudige manier wegwijs gemaakt wordt in de wereld van de barbecue. Een boek dat iedere liefhebber op zijn plank hoort te hebben.