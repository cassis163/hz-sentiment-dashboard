Als ongeveer de laatste persoon ben ik ook begonnen aan de Frieda Klein serie van het auteursduo Nicci French. Als Storytel luisterboek van ruim zeven uur.

Mijn kennismaking met Frieda Klein was aangenaam. Ze is een interessante, intelligente vrouw. Het was een prettig boek om te luisteren. Het gebruik van een eeneiige tweeling in het plot was op bepaalde momenten overduidelijk, maar ze hebben me op het eind toch een keer kunnen verrassen. Het bundelen van de verdwijning in het verleden en heden geeft meer diepgang en maakt het verhaal interessanter. De rol van de persoon in beide verhalen was echter voor mijn overduidelijk en geen verrassing in het plot.

Het was een prettig verhaal om te luisteren en ik ben al direct begonnen met het volgende boek in de serie.