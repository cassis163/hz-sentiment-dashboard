Ik ben met deze serie opgegroeid. Net als bijvoorbeeld de boeken over De Vijf van deze zelfde schrijfster. Al vond ik Pitty altijd al veel leuker.

Ik heb de serie ook vaak gelezen, al is de laatste keer nu wel echt lang geleden. Goede reden dus om het boekje weer eens uit de kast te trekken.

Ik heb het wederom met veel plezier gelezen. Al viel me nu wel een aantal dingen op. Ten eerste het taalgebruik. Wat is dat verouderd zeg! Ik kan in het boek ook niet vinden hoe oud het precies is, maar mijn moeder heeft ze ook als meisje gelezen. Dat zegt wel iets over de leeftijd. En dus is het taalgebruik logisch verouderd. En dat heeft ook zijn charme.

Waar het mij vroeger door deze serie geweldig leek om naar kostschool te gaan, lijkt het mij nu de hel. Totaal geen privacy, alles samen moeten doen. Nee dank jeâ€¦

De serie blijft wat mij betreft onverwoestbaar en op een zekere manier ook tijdloos. Krijg je de kans om de serie te lezen: doen!

Mijn oordeel: GOED