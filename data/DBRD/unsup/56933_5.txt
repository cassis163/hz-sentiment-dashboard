De ultieme wraak nemen! Heb je daar wel eens over nagedacht stiekem? Daisy in ieder geval wel. Zij heeft nu de middelen om voor eens en altijd haar verleden achter zich proberen te laten en gerechtigheid te krijgen. Ze heeft een verschrikkelijk verleden. Ze is jaren door haar vader in elkaar geslagen, haar moeder stond erbij en keek er naar. Of, ze was er gewoon helemaal niet en liep weg als het uit de hand begon te lopen. Daisy heeft heel veel fysiek geweld voor haar kiezen gekregen in de periode dat ze nog klein was, tot ze het huis uitging. Ook in de liefde treft ze het niet. Een vriend die haar in elkaar slaat, ze besluit dat dit haar nooit meer mag overkomen. Als ze dan in haar huis een geheime ruimte in de kelder ontdekt, staat haar leven op zâ€™n kop. Daar vinden ze (zij en haar beste vriendin Femke) een fortuin aan goud en andere waardevolle spullen. Met geld kun je immers alles kopen toch? Dus ook de gerechtigheid die ze nooit gehad heeft. Het is nu eindelijk tijd om genoegdoening te krijgen en ze hun verdiende loon te geven!
Ze doet het op een slimme manier en zorgt ervoor dat ze niet te traceren is. Femke helpt haar hier grotendeels bij. Vooral het verleden van haar zusje is enorm interessant. Wat is die meid toch overkomen? Je wilt het gewoon weten! En Femke zelf ook. Het is alsof je er zelf bij bent!
Stapje voor stapje kom je er achter wat ze met deze slachtoffers van plan is.

Het verhaal is op een aparte manier op papier gezet. Daisy schrijft in het eerste deel over haar zoektocht naar gerechtigheid en haar wraak. Het tweede deel kom je alles te weten over haar verleden en wat haar slachtoffers allemaal hebben aangedaan. Uiteindelijk was zij zelf ook een slachtoffer en is ze nooit geholpen. Je kunt alleen maar met haar meevoelen!

Dit verhaal lees je door de ogen van Daisy. Heel bijzonder dat de schrijver Mark in de huid kruipt van een vrouw. Je merkt daar echt helemaal niets van. Het is alsof Daisy voor je zit en je dit verhaal aan het vertellen is. Ik kon het niet wegleggen. Het is dat ik andere dingen moest doen tussendoor, anders had ik het in een ruk uitgelezen. Spannend, aangrijpend en emotioneel boek!

De cover is een losse omslag met een hardcover aan de binnenkant. Het boek ziet er prachtig uit. De titel past gewoon perfect bij het boek. Maar ik zou er wel een vraagteken achter willen zetten, in mijn gedachten. Want wat is gerechtigheid? Daar denkt iedereen anders over. Je krijgt immers altijd wat je toekomt, toch? Of moet je het heft in eigen handen nemen, zoals Daisy in het boek doet?

Ik ben normaal niet echt een roman lezer. Maar dit boek bevat ook thrilleraspecten en zeker ook een vleugje horror. Wat er met de hoofdpersoon gebeurt is niet niks. En wat zij (Daisy) zelf doet, is ook hardhandig wraak nemen. Maar ik heb daar enorm van genoten. De ultieme wraak heeft ze echt wel genomen. Maar of het Gerechtigheid is? Dat moet je zelf bepalen door het boek te lezen. Ik heb er gemengde gevoelens over. Heerlijk als een boek dat bij je losmaakt. Aan de ene kant geef je haar groot gelijk en aan de andere kant denk je : Wow, zou je dat nu wel doen? Het sleept je qua gevoel alle kanten op en dat is echt 5 sterren waard! *****