De grens - Don Winslow (uitgeverij HarperCollins)

Al veertig jaar staat Art Keller aan de frontlinie van Amerika's langst durende conflict: de oorlog tegen drugs. Zijn obsessie om Adán Barrera, de machtigste drugsbaron ter wereld, te vangen heeft hem getekend. Het heeft hem geliefden gekost en zelfs een stukje van zijn ziel.
Maar door één monster uit te schakelen heeft hij ongewild plaats gemaakt voor dertig nieuwe. Barrera's nalatenschap is een heroïne-epidemie die door Amerika raast. Keller wil die stoppen, maar hij is omringd door vijanden. De usual suspects en erger nog: een nieuwe regering die diepe banden heeft met de drugsmaffia.
Van de Mexicaanse woestijn naar Wall Street, van de sloppenwijken in
Guatemala naar de marmeren gangen van Washington D.C.: Don Winslow volgt een nieuwe generatie drugsbaronnen en politie, straatdealers en verslaafden, politici en witwassers, en kinderen die vluchten voor het geweld, op zoek naar een beter leven in een nieuw land. De grens is een onverschrokken portret van het hedendaagse Amerika.

Dit boek neemt je vanaf de eerste pagina mee in een intens verhaal over drugs, maffia, corruptie, vriendschap, good cop bad cop, de grens (letterlijk en figuurlijk) en nog zoveel meer.

Doorheen de pagina`s voel en merk je de constante dreiging, intensiteit, dat gevoel van “dit kan niet goed gaan” en zo blijf je geboeid tot het einde en had ik spijt dat het boek uit was.

Don winslows schrijfwijze en de manier waarop hij stilletjes aan meer dingen prijsgeeft, de spanning weet op te bouwen heel het boek door is fenomenaal.
Het boek staat onder het genre thriller maar ik vind dat dit boek gewoon een genre op zichzelf verdiend en dus een absolute aanrader is.

Eindconclusie van dit (ja ik zeg het nog eens) top boek : “De grens” is een heel actueel boek over drugs, maffia , corruptie... een absolute aanrader die je vanaf pagina 1 meeneemt en je niet meer loslaat. Dit boek verdiend een sterke 5/5.