Ik heb dit boek gelezen via de Hebban leesclub, bedankt Hebban en natuurlijk uitgeverij De fontein. Deze YA thriller leest lekker weg, de cover is ook prachtig. Het boek gaat over de 17 jarige Gwendolyn Bloom en de zoektocht naar haar verdwenen vader. Ze komt erachter dat het werk van haar vader (diplomaat) toch iets anders zit dan ze had gedacht. Tijdens haar zoektocht komt er van alles op haar pad en begint ook haar persoonlijke transformatie. Het voelt als een race tegen de klok waarbij je je geen seconde verveelt. De volgende delen staan zeker op mijn lijst om te lezen. Ik zou zeggen probeer deze thriller, je krijgt er geen spijt van!!