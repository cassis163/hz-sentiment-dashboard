Na het eerste deel waarin Abby en Ferdi besluiten om elkaar vrij te laten, en Abby voor modellenwerk naar Amerika vertrekt, was ik benieuwd naar het vervolg.
Abby keert terug in Nederland en al snel neemt de relatie van haar met Ferdi serieuze vormen aan. Net als haar modellenwerk trouwens waar aantrekkelijke contracten lonken. Ferdi verzwijgt ondertussen wat zich tijdens het verblijf van Abby in Amerika heeft afgespeeld tussen hem en zijn ex Merle. Even lijkt het erop dat Abby en Ferdi eindelijk echt voor elkaar hebben gekozen totdat de relatie onder druk komt te staan door een schokkende ontdekking van Abby en de botte reactie van Ferdi daarop. Hoe gaat dit aflopen?

Wederom een vlot geschreven boek, heerlijk om lekker ontspannen te lezen.
Makkelijk taalgebruik korte hoofdstukken afwisselend uit het gezichtspunt van Abby of van Ferdi geschreven en een voor iedereen herkenbaar onderwerp, de liefde .