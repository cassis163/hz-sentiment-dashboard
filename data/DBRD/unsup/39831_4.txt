Matson zijn interesse is gewekt tijdens het natuurkunde college dat over parallelle univera gaat. Naar afloop van het college kunnen de studenten nog vragen stellen aan de professor. Matson maakt hier gebruik van en komt hier ook Thom tegen die soortgelijke vragen heeft. Op een avond met vrienden Lois en Ido diepen ze dit onderwerp onder het genot van een jointje uit. Ze komen tot een mooi toekomst plan en brengen dit idee tot uiting bij de professor. Zijn interesse is gewekt en ze besluiten zich verder in de materie te verdiepen. Zo ontstaat het plan om uit te vinden hoe men Deze Nu kan verruilen door een andere nu in een ander universum. Als Matson tijdens een middagje surfen Thom beter leert kennen sluit ook Thom zich bij het gezelschap aan. Al speurende op internet vallen ze op bij de geheime inlichtingen dienst die verder op onderzoek uit gaat. Zij hebben het vermoeden met terroristen te maken te hebben. Hierdoor belanden de professor, Matson, Lois, Ido en Thom in gevaarlijke situaties.

Het begin van het boek komt wat moeizaam opgang doordat er veel uitleg wordt gegeven over parallelle universa, kwantum-mechanica e.d. Dit is echter wel echt nodig om het verhaal goed te kunnen begrijpen en dat maakt het ook realistisch. Nadat dit allemaal duidelijk geworden is komt de vaart er goed in. De sciencefiction theorie gaat over in een actie thriller. Het lezen gaat dan ook soepeler. De schrijfstijl is helder en duidelijk. De personages zijn goed uitgewerkt. Je krijgt een duidelijk beeld van hoe ze zijn en het karakter van de persoon. Al met al een goed uitgewerkt boek dat zeker de moeite waard is.
Mijn waardering vier sterren.