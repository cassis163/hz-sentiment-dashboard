Het beste Nederlandse boek
Inleiding
In deze recensie ga ik vertellen waarom je het boek ‘Oorlogswinter’ van Jan Terlouw sowieso moet gaan lezen. Het boek is in 1972 geschreven, maar nog steeds even leuk, bovendien is het al in 1973 benoemd met de Gouden Griffel en in 1975 als serie op de televisie verschenen en in 2008 verfilmd. Deze film raad ik zeker ook aan om te kijken, maar daar hebben we het nu niet over. Het boek is zeer leerzaam, spannend en heeft een goed lopend verhaal en is vanaf 12 jaar oud te lezen. Ben Jij nou geïnteresseerd in dit boek? Lees dan snel verder en veel leesplezier!

Bestaat er een opwindender verhaal?
Michiel van Beusekom is vijftien jaar en de zoon van de burgermeester van het dorpje de Vlank. Het is oorlog, voor Michiel niks bijzonders, hij is er al gewend aan geraakt, maar op een zekere dag wilt zijn buurjongen Dirk van eenentwintig hem spreken. Hij vertelt over een overval op een distributiekantoor en als er iets fout mag gaan dan moet hij een brief aan Bertus Hardhorend geven. En dit is nog maar het begin van alle spannende en meeslepende verplichtingen die op hem worden gericht. Het blijkt dat Dirk een verwonde Engelse piloot verstopt heeft in het bos, waar hij nu voor moet zorgen. Zijn zus Erica die iets van verplegen af weet gaat hem helpen. Je leest elk hoofdstuk zo uit als Michiels vader wordt gegijzeld, elk woord is zo spectaculair dat je niet kunt ophouden. Hij moet joden over de IJsel zien te krijgen, maar bij bijna alles wat hij doet gaat er iets fout, er worden mensen verraden, maar hijzelf niet. Hij snapt het niet, ‘Wie is de verrader?’ en ‘Waarom verraadt diegene hem niet?’. Pas aan het einde van dit boeiende boek kom je daarachter en als het uitkomt klopt alles.

De manier waarop is Briljant!
De manier waarop Jan Terlouw schrijft is voor jong en oud goed te volgen. Maar hoe hij ervoor heeft gezorgd dat bij het einde alles samen komt is in één woord: ‘Briljant’. Hij zorgt er ook voor dat het tempo erin blijft en je je niet gaat vervelen. Ook heeft hij interessante tussendelen geschreven, zoals het deel dat Jochem het broertje van Michiel op het dak klimt. Het is echt de moeite waart om het te lezen, alleen al omdat het erg leuk is om te lezen.
En ook nog eens leerzaam!
En als alles van de vorige twee kopjes nog niet genoeg was, is dit boek ook nog eens erg leerzaam! Door het lezen van dit boek besef je bijvoorbeeld beter hoe erg de oorlog eigenlijk is en wat voor vreselijke dingen er gebeuren in deze verschrikkelijk lang durende ruzie. En tussendoor leer je misschien ook een paar Engelse woorden door de Engelse piloot Jack. Dit aspect is dan ook één van de redenen waarom ik dit boek zekerweten aanraad om te lezen.

Hoe ziet het boek eruit?
Ik ga ook nog beoordelen hoe het boek (de tweeënzestigste druk) eruitziet. Ten eerste staat in het boek zelf op de 4e bladzijde: ’Dit boek is gedrukt op milieuvriendelijk, chloorvrij gebleekt en verouderingsbestendig papier en geproduceerd in de Benelux, waardoor onnodig milieuverontreinigend transport is vermeden’. Hier ben ik erg blij mee en ik vind het goed om te horen dat hier rekening mee word gehouden. Maar nu ga ik het hebben over hoe ik het eruit vind zien. Ik vind dat (zoals je op de foto hiernaast kunt zien) de kaft er goed verzorgt uitziet en dat hij een mooie illustratie heeft, de titel is duidelijk en goed te lezen en er staat uiteraard dat het boek is bekroond met de Gouden Griffel. Dus ik snap het dat je geïnteresseerd kunt zijn zonder deze recensie gelezen te hebben en alleen de buitenkant van het boek gezien te hebben.

Eindoordeel en minpunten
Ik vind dit boek al met al één van de beste boeken die ik heb gelezen. Ik wou in dit kopje ook de minpunten bespreken, maar ik kon er gewoon geen vinden, nog een reden om dit boek te gaan lezen! Dit boek is: spannend, leuk, mooi, voor jong en oud, leerzaam en briljant geschreven. Ik hoop dat na het lezen van deze recensie jullie allemaal dit boek gaan lezen, want het is het helemaal waard!
Bedankt voor het lezen.