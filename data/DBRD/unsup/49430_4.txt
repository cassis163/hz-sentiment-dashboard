In eerste instantie twijfelde ik over de aanschaf van dit boek, in verband met een hoop negatieve reviews op Goodreads. Maar na het zien van de film trailer werd ik erg nieuwsgierig.

Het was een fijne verrassing dat het boek geschreven was vanuit het oogpunt van Ethan. Het is namelijk niet vaak dat ik een young adult boek lees dat geschreven is vanuit het oogpunt van een jongen.
Het verhaal was erg goed, beter dan verwacht. Ik vond vooral de omgeving en de mensen erg goed geschreven. Alles en iedereen paste goed in het geheel. Ik werd in het verhaal en de wereld van Lena, Ethan en de Casters gezogen.