Ik moet eerlijk zeggen dat ik echt even moest inkomen in dit boek. Het verhaal is in 5 delen verdeeld en pas vanaf deel 3 kwam er na wat kabbelend te zijn geweest echt weer lekkere actie in het verhaal en begon ik er ook vlotter doorheen te komen. Eenmaal daar aangekomen kon ik het boek ook ineens niet meer wegleggen!

Je hebt steeds het gevoel dat Gwen op het juiste spoor zit en dat er dan misschien eindelijk gerechtigheid gaat komen en een goede afloop, maar in een wereld vol geweld, spionage en hebzucht is natuurlijk niemand te vertrouwen, dus dat is te mooi om waar te zijn! Gave twists en super spannende gebeurtenissen volgen… En komt er dan uiteindelijk tóch een eind goed, al goed?

Eén ding is zeker: er komt duidelijk nog meer in deze serie, en daar ben ik heel blij om! Want ondanks de wat stroeve start vond ik dit toch uiteindelijk weer een hele gave actiethriller, met een geweldig boeiende hoofdpersoon, die me zeker doet verlangen naar meer. De tweede helft van het verhaal heeft zoveel goed gemaakt, dat ik het boek uiteindelijk toch nog een dikke 4* zou geven! En weer geldt: zeker niet alleen een toffe thriller voor de jeugd, maar ook echt voor de ‘plús’ achter de 15!