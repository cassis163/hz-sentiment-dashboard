Dit boek trok me meteen al aan toen ik het zag, het ziet er vrolijk uit met leuke kleurtjes. De titel maakte me nieuwsgierig: Je kunt je leven helen. En dan staat ook nog op de voorkant dat dit het basisboek is voor een gelukkiger leven. Wie wil dat nou niet, ik wel, dus ik ben heel benieuwd of dat voor mij gaat lukken na het lezen van dit boek. Ik word blij van dit boek, want ook als ik ga lezen blijven de vrolijke kleuren terugkomen. Het boek leest heel makkelijk; elk hoofdstuk begint met een mooie affirmatie, dan kleine stukjes tekst, oefeningen om zelf te doen en aan het eind van elk hoofdstuk een mooie meditatie. Er straalt zoveel positieve energie uit dit boek, dat je niet anders kan dat dit ook zo voelen. Louise Hay laat je lezen dat je een mooi mens bent en dat je dat zelf ook mag geloven. Dat je zelf keuzes hebt hoe je het leven ziet, met alle mooie en ook minder leuke dingen. En dat gedachten zo belangrijk zijn voor hoe jij in het leven staat. Hoe trots je mag zijn op jezelf en dat je van jezelf mag houden, juist omdat jij zo bijzonder bent. Ze vertelt hoe je dit mag doen, hoe je jezelf al het goede gunt, omdat je het waard bent. En is dat moeilijk? Nee, dat valt best wel mee, je bent het kwijtgeraakt en Louise Hay laat je zien hoe je dit weer terug kunt vinden. Zij beschrijft dit op een geweldig mooie en liefdevolle manier. Ik heb veel geleerd van dit boek en zou mijn vrienden en familie aanraden dit boek eens te lezen. Het is een kadootje voor jezelf en dat verdient iedereen. Voor mij is het een boek dat ik nog vaak ga inkijken, vooral ook door het overzicht achter in het boek over welke mogelijke oorzaak kan leiden tot een bepaalde aandoening/ziekte en hoe je door een nieuwe gedachte jezelf kan helen. Want negatieve gedachten maken je lichaam ziek en positieve gedachten helen jezelf. Een fantastisch boek, ik geef het boek een 9.