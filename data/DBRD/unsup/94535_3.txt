Twee vrienden, Dom en Nick, gaan samen tijdens hun jeugd op reis naar Frankrijk. Hier vindt een gebeurtenis plaats die het leven van de twee voor de rest van hun leven bij zal blijven. Maar terwijl de een er een succes verhaal van maakt, blijft het de ander achtervolgen in de nacht.
Het boek volgt het verhaal van Dom, die door zijn waanbeelden niet altijd even betrouwbaar kan zijn. Hij is ervan overtuigd dat het verleden hem achtervolgt en dat zijn vriend zijn leven gebruikt voor zijn boek, het maakt Dom gek.
Het is een heel goed verhaal en leest vlot. De zinnen laten je nadenken en je moet nagaan of dat wat je leest, ook wel klopt, of is het toch weer een waanbeeld. Naarmate het verhaal vordert wordt steeds beetje bij beetje duidelijk wat er die dag in Frankrijk is gebeurd en wat de titel van het boek inhoudt en waarom deze zo uitermate goed is gekozen.
Niet alles is wat het lijkt en dat laat dit boek goed zien.
Quote: Volg je schaduw, hij zal je ontvluchten. Vlucht voor je schaduw, hij zal je achtervolgen.