Na Koekoeksjong en Zijderups is het derde deel uit de reeks met Cormoran en Robin een weliswaar prettig te lezen boek, maar rommeliger dan de andere twee delen.
Na een sterke start: er wordt een been van een vrouw afgeleverd op het kantoor van detective Cormoran Strike, maar geadresseerd aan Robin Ellacot, zijn assistente, verzandt het in een spaghetti van verhaallijnen uit verleden en heden van Cormoran en Robin.
De beide hoofdpersonen krijgen meer aandacht dan het onderzoek naar de misdaad.
Het lijkt alsof de auteur in deze fase geen beslissing kan nemen of het speurwerk ofwel de relatie tussen Cormoran en Robin het hoofdthema van het boek moet zijn.
Er zijn (te) veel verdachten, te weinig aanwijzingen en heel veel verhalen uit het verleden, waardoor je als lezer constant bij de les moet blijven.