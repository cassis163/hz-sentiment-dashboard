Dit boek heb ik als luisterboek beluisterd. Door de verschillende, korte verhalen leent dit boek zich daar goed voor, het luisterde lekker weg. Dit kwam ook omdat Carine Crutzen het prima voorlas, dat is erg belangrijk bij een luisterboek. Wat inhoud betreft zijn het geen hoogdravende verhalen, maar het was wel interessant om van een paar misdaden, waarvan ik er sommige nog kon herinneren uit de krant van destijds, meer achtergrondinformatie te krijgen.