Geen wereldschokkende nieuwe inzichten. Wel een paar mooie inzichten op een rijtje, die goed doen om even uitdrukkelijk te lezen. Het is een mooi vormgegeven boekje, een rustige leeservaring door de vele witruimtes en de typografie. Ik kon me wel voorstellen hoe het was om als student in het publiek te zitten toen Rowling deze speech gaf.
We kunnen allemaal soms wel eens een extra dosis vertrouwen gebruiken, en ons herinneren dat elke 'mislukking' een stap op een weg is, geen eindpunt. Iedereen die probeert om iets (voor hem) groots waar te maken kan hier een vleugje inspiratie uithalen.