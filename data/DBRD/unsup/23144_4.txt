Mickey Haller is advocaat en dan meestal verdediging van de dader. Dat maakt hem niet populair. Wanneer hij een man vrij gepleit heeft die nadien verantwoordelijk is voor de dood van twee andere mensen, wil zelfs zijn dochter niets meer met hem te maken hebben.
Nu krijgt hij een SMS met daarin een code door die moord betekent, moord op een vroegere client van hem, een prostituee. Hij dacht dat ze weggetrokken was uit LA en een ander leven begonnen was. Niet dus. Hij wil uitzoeken wat er precies gebeurd is en dat kost hem bijna het leven. Er zijn mensen die de waarheid niet boven water willen. Mensen die liever een onschuldig iemand laten opdraaien voor moord, moorden. Mensen die denken dat ze boven de wet staan.
Dan weten ze duidelijk niet wie Mickey Haller is, een pitbull die niet loslaat.

Goed boek, spannend zeker naar het einde toe. Er wordt veel tijd in de rechtbank doorgebracht, als je daar niet over wil lezen, laat je dit boek beter links liggen.