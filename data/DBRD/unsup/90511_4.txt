Eigenlijk is de 16e eeuw niet mijn favoriete onderwerp, maar De hand van de schilder, dat zich deels in dit tijdperk afspeelt, is toch echt de moeite waard. Het boek gaat over de zoektocht naar waarheid achter een schilderij door een docent Amerikaanse literatuur. Het "echte" verhaal, dus de geschiedenis rondom het schilderij, wordt niet wreed gestoord door het onderzoek van de docent. Je blijft dus in de historische verhaallijn zitten.
Het verhaal bevat zowel romantiek als spaning, kunst en historie. Ook al ben je geen echte geschiedenisliefhebber en ben je niet bekend met alle feiten en namen uit het boek, je wordt helemaal door het verhaal meegesleept. Dit heeft grotendeel te maken met de prettige schrijfstijl van Wolfram Fleischhauer.