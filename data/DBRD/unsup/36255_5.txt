Elisabeth Haynes is erin geslaagd om een boek te schrijven dat mij van op de eerste pagina tot op het einde in de ban wist te houden. Ik werd meegezogen in het verhaal rond partnergeweld, een verhaal dat mij nu en dan de adem benam. Het deed me stilstaan bij het feit dat mensen en muren heel wat kunnen verbergen.
Het verhaal zit zeer goed in elkaar. De manier waarop ze verleden en heden beschrijft zorgt ervoor dat je wil blijven verder lezen, zonder dat ze hiervoor spectaculaire cliffhangers gebruikt.
Ik vond haar stijl van schrijven heel aangenaam. Geen eindeloze beschrijvingen, maar to the point.
Het einde van het boek vond ik verrassend!
Kortom, dit boek is een echte aanrader. Ik heb het verslonden! Haynes heeft 5 sterren dubbel en dik verdiend.