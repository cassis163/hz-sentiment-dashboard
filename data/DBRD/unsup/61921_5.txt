Tsunami is schitterend vormgegeven met een prachtige coverafbeelding in hardcover-editie. Het nodigt meteen uit tot een leesbeurt en zal bij heel wat boekensnuffelaars meteen in het oog springen in elke etalage. Het boek is voornamelijk bedoeld voor een jeugdpubliek die in de overgangsfase naar YA vertoeven maar zal ook volwassen lezers weten te overtuigen. Het verhaal is in een logische structuur opgebouwd en voorziet de perfecte hoeveelheid diepgang voor zijn personages, waardoor de lezer meteen een band en de nodige sympathie voor hen kan opbrengen. Het is niet voor de hand liggend dat een jeugdig publiek thema's krijgt te verwerken als moord, dood, marteling en verkrachting, maar Nico heeft deze op een schitterende manier in zijn verhaal verwerkt. De schrijfstijl is hoogst toegankelijk, zonder het gebruik van al te hoogdravende woorden en de leefwereld in het boek is uiterst realistisch opgebouwd. Ik was voordien al fan van deze auteur, maar hij weet met Adem/Tsunami nogmaals te bevestigen en kan zonder problemen nu al de vergelijking doorstaan met klassiekers als Thea Beckman.