Samenvatting
Mirabel, princes, is overgestoken van Aeterna naar de aarde waar ze een normaal leven heeft. Ze is eigenaresse van een fruitbedrijf samen met haar huisgenoot Terya. Op een dag raakt ze betrokken bij een moordzaak, ze zet alles op alles om e.e.a. tot een goed einde te brengen. Haar zus Brumi komt onverwacht in haar leven terug en wil met haar praten.

Leeservaring
Het verhaal speelt zich af in de hedendaagse wereld. Het is daardoor makkelijk om je in de omgeving in te leven. Het begin van het boek lijkt wel op een thriller. Naar mate het boek vordert komen de fantasy aspecten meer naar voren. Het wordt een mooie mix van thriller en fantasy.
De schrijfstijl is goed. Het kost niet veel moeite om je mee te laten voeren in het verhaal. Makkelijk te begrijpen zinnen en niet al te lange hoofdstukken dragen hier ook zeker aan bij.
De personages en de omgeving zijn ook goed uitgewerkt. Je kan je een prima beeld vormen van de karakters en waar het verhaal zich afspeelt.
Een heerlijk boek dat vlot weg leest.