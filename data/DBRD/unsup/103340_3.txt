omschrijving overgenomen van achterkant van het boek:
"Van A. Koolhaas wordt wel gezegd dat hij de enige Nederlandse schrijver is die fantaseren kan. Dit boek bevat een negental sprookjes vol wijsheid en humor, waarmee Koolhaas dit gezegde alle eer aandoet. Naast fantasie-dieren zoals "Benemots" en vogels, in het bezit van een derde poot, trekt een bonte stoet van prinsen en prinsessen, koningen en koninginnen aan het oog voorbij."

Mijn mening over dit boek:
Deze bundel viel wat tegen t.o.v. eerder gelezen werk van deze auteur. Mogelijk omdat in dit werk ook naast dieren, mensen de hoofdrol spelen. De sprookjes waarbij de dieren weer volop naar voren komen, zoals de Benemot in het sprookje "Geen antwoord" is wel weer erg goed. Ook in dit boek is de grenzeloze fantasie wonderlijk. Hoe heeft hij het kunnen verzinnen om een benemot te laten ontstaan en lichter te laten worden in gewicht als deze een vraag stelt. Als je van rijkelijke, originele fantasie houdt is Anton Koolen misschien wel je schrijver.