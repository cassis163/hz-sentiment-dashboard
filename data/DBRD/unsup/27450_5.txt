Strijd om Stenvik- (walhalla saga 1)- S. Kristjansson

Voor de liefhebbers van de serie Vikings op tv, is dit een echte must!
Het verhaal is spannend vanaf het begin. Ulfar is in ballingschap en reist met zijn neef allerlei nederzettingen langs. In Stenvik wil hij echter blijven. Hij heeft een vrouw gezien, waar hij als een blok voor valt. Maar Stenvik wordt van 2 kanten aangevallen. Overzee komen de Vikingen die in Thor, Loki en Freya geloven. Hun leidster is Skuld. Zij heeft echt bijzondere krachten. Krachten die je magisch moet noemen. Ze is er zeker van dat ze Stenvik kan innemen en ze weer in de oude goden kan laten geloven. De vikingen zijn echt meedogenloos. Hakken erop los. Je moet wel tegen bloed kunnen! Er vloeit namelijk heel veel bloed. Over land komt Koning Olav. Hij is van een ander geloof: de Witte Heer. Ze zijn Christenen. Hij komt ook om de stad in te nemen. De mensen in Stenvik krijgen het zwaar te verduren. Zal Ulfar het overleven? Kan hij zich ergens terug trekken met de vrouw waar hij voor is gevallen? Je volgt verschillende karakters door het verhaal heen. Van alle kampen, leer je zien hoe het voor hun is. Mijn favoriete karakter is wel de Smid Audun. Een beer van een vent, die je echt gaat waarderen. Er zitten ook een aantal zeer slechte mensen in. Met een dubbele agenda.
Superspannend, meedogenloze strijd om een stad in Noorwegen. Makkelijk te lezen, goed nederlands. Bijna in 1 ruk uitgelezen dit boek. Ik kijk al uit naar nog meer Walhalla- Saga!
5 sterren*****