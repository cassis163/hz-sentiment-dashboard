Dit is het tweede boek van de Young adult trilogie. Hier heb ik heel lang naar uit gekeken!
Will en zijn vrienden blijven na het schooljaar gewoon op het Centrum. Ze hebben een aantal nieuwe aanwijzingen gevonden en willen op onderzoek uit. Maar ook willen de vrienden hun speciale krachten verder ontwikkelen. Ze hebben allemaal hun eigen soort kracht. Ze komen erachter dat het Centrum een verleden heeft. Een die ze niet voor mogelijk hadden gehouden. Ze gaan op zoek naar de ondergrondse orde. En je raadt het al: een groot gedeelte speelt zich af onder de grond. Als je boek 1 nog in gedachten hebt, weet je nog veel van de tunnels en de gevaren die er rond dwalen.
Will krijgt zijn eigen kracht steeds meer onder controle. Maar hij voelt zich ook aangetrokken tot 2 meisjes tegelijkertijd. Hoe moet hij dit oplossen? Moet hij kiezen?

Mijn favoriete stuk is het gedeelte als ze onder de grond zijn. Daar staan nogal boosaardige bomen ( en andere enge dingen), die echt eng overkomen. Kijk maar eens op de cover, daar staat zo’n boom op! Will moet samen met Ajay, Nick, Elise en Brooke proberen deze puzzel op te lossen. Ook willen ze Nepsted helpen. Hij heeft iets nodig om vrij te komen. De vrienden gebruiken nog steeds de speciale brillen om bepaalde wezens goed te kunnen zien. De gruwelen uit het Nooit Bestaan, zijn erger dan je denkt. En ze mogen absoluut niet vrij rondlopen op onze aarde.

De technologie is wederom erg bijzonder in dit boek. Het geeft het verhaal een SF achtige tint. En daar hou ik echt van! Het is spannend en avontuurlijk. De vrienden maken weer veel mee!
Geschreven in vlotte taal. Een spannend einde. Ik wil boek 3 echt lezen. Hopelijk komt deze ook snel uit! De cover vind ik echt prachtig en de afbeelding komt zo uit het verhaal. Altijd gaaf! De titel is logisch en past er perfect bij. De hoofdstukken zijn niet lang, dat leest ook heerlijk.

Pa’s lijst met regels om naar te leven, staat ook achterin het boek. Af en toe, denkt Will aan een van deze wijze regels in het boek. Maar de hele lijst staat ook achterin. ;-)
Ik geef het boek 4****