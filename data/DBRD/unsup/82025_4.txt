Hoewel ik Phobos niet een zeer interessant debuut vond, vooral omdat het idee voor mijn gevoel veel beter uitgewerkt had kunnen worden, vond ik dit tweede deel een stuk beter. De personages leken niet meer zo nep en kwamen erg realistisch over, terwijl ik dit in het eerste deel helemaal niet ervoer. Het tweede deel van deze ruimte-epos gaat verder, en begint met de kandidaten van het Cupido-programma die net achter het grote geheim zijn gekomen dat Serena McBee verborgen heeft gehouden: de woningen op Mars zijn niet veilig en hun overlevingskansen zijn flink gedaald.

Hoewel ik Phobos 2 nog steeds niet echt denderend vond, vond ik het wel een stuk beter dan het eerste deel. Tijdens dit boek is de spanning voelbaar, iets wat ik in het begin van de serie echt miste (toen was er nauwelijks spanning doordat alle geheimen, door de verschillende POV's, al onthuld werden). De spanning is voelbaar, omdat alle personages weten van het geheim en moeten beslissen hoe ze gaan overleven. Ook is er nog een twist, in de vorm van een kandidaat die misschien niet helemaal eerlijk is geweest...

Kortom: vond je het eerste deel (net zoals ik) niet zo leuk, lees dan vooral dit tweede deel! Hoewel ik het nog steeds niet denderend vind, is het een spannender, realistischer en aangrijpender boek. De personages hebben meer diepgang, het verhaal is spannender, en de twist is (dit keer!) niet zo voorspelbaar!

Hoewel het boek dus zeker zijn fouten heeft, maar toch nog ontzettend leuk om te lezen was, geef ik het 3,5 sterren.