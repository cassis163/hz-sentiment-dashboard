De Saraceense samenzwering mogen lezen voor Letterrijn.

Het boek sprak me onmiddellijk aan door het actuele thema. Namelijk terrorisme.


In het verhaal worden we meegenomen in een operatie die geheim agent Jim Matteos gekregen heeft. Er zijn namelijk splijtstofstaven gestolen uit een kerncentrale in Iran.

Jim moet uitzoeken wat er gebeurd is en wie hier verantwoordelijk voor is. Ondertussen gebeuren er op verschillende plaatsen aanslagen door een onbekende terroristische groep. Ze laten ook steeds geheime codes achter. Zijn zij degene die achter de diefstal zitten of is er nog iets anders aan de hand? Wanneer Jim op onderzoek uitgaat leert hij in Iran Soraya kennen, zij lijkt hem informatie te kunnen bezorgen van dicht bij de bron.

Jim vertrouwd haar maar wanneer ze uiteindelijk tot een overeenkomst komen lijkt Soraya zich tegen hem te keren.


Vanaf het begin wordt je meegenomen in het hoofd van Jim. Je leert hem kennen en ook zijn denkwijze. Je voelt hoe hij zich dikwijls eenzaam voelt en hoe hij streeft naar de goedkeuring van mensen die dicht bij hem staan.

Het thema van het boek is zoals eerder vermeld heel actueel door het thema terrorisme. Je voelt aan de politieke kant van het verhaal dat er heel veel zaken zijn dat we niet weten of die verzwegen worden.

Je krijgt als lezer het gevoel van dit kan morgen gebeuren, dit is echt geen ver van ons bed show.


De schrijver weet het verhaal goed over te brengen, het is een boek eens je begint wil je constant verder lezen. Je voelt ook hoe er geleidelijk aan naar de ontknoping gewerkt wordt.

Ik ben wel benieuwd of er nog een vervolg komt op het boek.

Deze zou ik zeker ook gaan lezen.  


Voor wie houdt van een realistisch thriller is met dit boek zeker aan het juiste adres.

Alle gebeurtenissen in het boek kunnen gewoon in real life gebeuren.