Een prachtige cover waarop duidelijk staat dat de opbrengt naar een goed doel gaat.
Het boek begint met een mooie quote van Marquis De Sade. Daarna een hele informatieve tekst over het goede doel.
Aangezien het boek gaat over ‘zonden’ worden de zeven zonden hier verklaard. Leuk lijstje dat je tijdens het lezen in je achterhoofd kan houden, je gaat ze zeker tegenkomen in het boek.
Het boek bevat 24 verhalen uit de wedstrijd en nog drie bonus verhalen. Ik moet zeggen dat het niveau van de verhalen erg hoog ligt. Knap om te zien hoe het thema ‘minnares’ geïnterpreteerd wordt. Sommige verhalen zijn snel anderen bouwen de spanning traag op. Ze zetten de lezer soms op het verkeerde been door op het einde een twist te maken. Andere zijn ronduit luguber en bitter. Regelmatig deden ze mij glimlachen.
Wie trekt aan het langste eind? Trekt er wel iemand aan het langste eind? Telkens weer verrassend om te lezen hoe het verhaal loopt. Soms heb je in bundels verhalen die je niet begrijpt of zwak geschreven zijn, dat gevoel heb ik hier totaal niet gehad. Knap om dit niveau te bereiken, ook knap van de jury natuurlijk om deze mooie verhalen te selecteren. Ik heb er ontzettend van genoten. Meer dan de moeite waard.
Bedankt Scelta Publishing voor het recensie-exemplaar.
De opbrengsten van deze verhalenbundel worden gedoneerd aan een zeer belangrijk onderzoek naar borstkanker.