Titel: Het negende gebod
Auteur: Chris Houtman
Uitgeverij: Uitgeverij Karakter
Publicatiedatum: 2018
Aantal bladzijdes: 400 bladzijdes

Cover: op de cover zit een vrouw te bidden. Door de felle kleur van de kleding die deze vrouw aanheeft en de zwarte kleur van de achtergrond springt de vrouw meer naar voren toe.
Auteur: Hij is gepokt en gemazeld in de toneel- en televisiewereld maar van het schrijven van een boek heeft Chris Houtman altijd wat afstand gehouden. Tot hij zich in 2016 volledig toe gaat leggen op het schrijven. Zijn eerste ‘echte’ boek ligt vanaf november 2017 in de winkel en kan hij vanaf dat unieke moment ook het woord ‘auteur’ toevoegen aan zijn palmares. Voor zijn debuut heeft hij voor het spannende boek gekozen en daarbij een thema genomen waar voldoende spannends over te vertellen valt. Akte van berouwis genomineerd voor de Bookspot Gouden Strop.
Achterflap: Als bij een antiquariaat in Parijs een onbekende tekst van de Romeinse schrijver Plinius de Jongere te koop wordt aangeboden, beseft Anthony Mulligan, conservator van het British Museum, dat hij op een historisch unicum is gestuit.
Tegelijkertijd wordt de Nederlandse scenarioschrijfster Esther van Baerle gevraagd voor een internationale speelfilm die de vrouwenhaat binnen de Rooms-Katholieke Kerk aan de kaak wil stellen op basis van ditzelfde Plinius-document. Als Esther voor haar research op bezoek gaat bij haar vroegere professor, expert op het gebied van manuscripten uit de oudheid, treft ze hem aan in zijn werkkamer, badend in het bloed, vermoord.
Ze doet vervolgens een beroep op de geschiedkundige expertise van Anthony Mulligan, die vroeger luitenant in het elite-SAS-corps van het Britse leger blijkt te zijn geweest. Samen worden ze meegezogen in een meedogenloze intrige, waarbij zij de militante en duistere kanten ontdekken van de oerconservatieve katholieke organisatie het Legioen van Christus. Niet alleen ontdekken zij hoe Maria Magdalena en andere belangrijke vrouwen in de eerste eeuwen van het christendom werden verketterd, maar ook hoe gevaarlijk fake news uit de christelijke oudheid zelfs vandaag nog kan zijn. Worden zij slachtoffer van religieuze fanatici die ‘het ware geloof’ en de onderdrukking van de vrouw verdedigen?
Mening: Het is een erg spannend boek geschreven uit het oogpunt van Esther die we volgen terwijl er een film wordt gemaakt over het Plinius document waardoor ze een gevaarlijk gebied betreden. Dit boek zorgt ervoor dat je het in 1 keer wilt uitlezen. De schrijfstijl is makkelijk te volgen. Het plot is spannend geschreven en daarnaast komt de rol van de vrouw in de kerk naar voren toe. Het boek is zeker origineel omdat de rol van vrouwen in de kerk naar voren toe komt en omdat het de godsdienst behandelt wat je niet in veel boeken tegenkomt. Ik heb erg veel leesplezier gehad van dit boek en er van genoten.