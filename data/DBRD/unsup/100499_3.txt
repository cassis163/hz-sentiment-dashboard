Een boek waarvan ik het lastig vind om een beoordeling te geven. Het heeft veel in zich zoals: humor, doorgeslagen gekte, liefde, lijden, absurditeit en verkrijgen van macht. Tot ongeveer bladzijde 250 is het een goed lopend boek, daarna werd het verhaal minder om later weer boeiend te worden. Sommige zijwegen in het verhaal, hadden weggelaten kunnen worden, meerwaarde van sommige personages is mij onduidelijk gebleven. Een boek waarin zwaarte, door vreemde fantasievolle humor verlicht, dreigend blijft bestaan. In vergelijking met de boeken Tirza en Onze oom vind ik dit boek minder wat verhaallijn betreft. De schrijfstijl is opnieuw goed, met gemak meegenomen in de bizarre denkwereld van de hoofdpersoon.