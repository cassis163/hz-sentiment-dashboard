De auteur

Joke Janssen werd geboren in 1974 is Sittard. Haar hoofd zat altijd vol verhalen. Ze verveelde zich nooit en droomde en fantaseerde er op los. Ze studeerde cum laude af, op Sociologie. Nadat ze ernstig ziek werd kwam, moest ze haar baan als onderzoeker los laten. Ze vocht terug en daarbij kwam het fantaseren weer terug. En liet ze het nooit meer los. Het boek Lang Leve Saai! werd de verbinding tussen fantasie en de werkelijkheid. Lang Leve Lef! is de vierde in de reeks.

Het verhaal

Als het bijna kerstvakantie is en Petra hoort dat Dominique en ook Rafael op vakantie gaan, denkt ze aan de saaiste vakantie ooit. Ze moet een spreekbeurt doen met muizenkind-Mirjam. Ook heel saai. Maar eerst haar verjaardag. Ze nodigt wat vrienden uit en heeft een aantal spelletjes bedacht. Helaas loopt dit anders dan gepland door Cindy. Ze neemt het Cindy dan ook erg kwalijk en stuurt haar naar huis.

De vakantie breekt aan. Ook broertje Wouter gaat 2 weekjes weg. Hij is 8 jaar en ze wil graag voor hem zorgen. Daar is haar moeder niet zo blij mee. Gelukkig kan ze beter opschieten met haar tante Liesbeth. Door haar tante gaat ze sommige dingen heel anders zien. En aan het eind is ze een nieuwe Petra. Een Petra met Lef!

Een boek met veel lef!

Joke Janssen heeft hiermee een heel mooi boek geschreven. Zonder eerst de andere delen te hebben gezien, dook ik er zo in. Joke neemt de lezer mee in de wereld van Petra. Door de ogen van de 12-jarige Petra (bijna 13) beleven we de naderende kerstvakantie, haar verjaardag, maken we kennis wet haar vrienden en de saaie spreekbeurt. Petra is een Nieuwegeins pubermeisje en vindt natuurlijk veel dingen stom. Want dat zijn die dingen ook. Ze is vrienden met Indy, al haar hele leven een kwekkende kwebbel en beetje een baasje. Ze is verliefd op Rafael, hij is erg lief. Maar ook hij gaat op vakantie.

Het boek leest heerlijk weg in vloeiende zinnen met veel humor. Zo noemt ze haar vader een "schrokkerig vreetmonster". Wouter is het 8-jarig adoptiebroertje en haar lieveling. Als ook die 2 weken op vakantie gaat.. zit Petra aardig op de kast. Met Mirjam, de chocolade-smijter moet ze haar spreekbeurt doen. Dat wordt vast ook een ramp. Maar dan komt het geheime wapen: haar tante. Met haar tante kan ze wel goed praten. En haar tante neemt haar mee naar een plek waar ze zelf niet naartoe zou gaan. En ze gaat. En er komt iets heel moois uit voort. En dat is prachtig!

Waardering

Het is een superleuk boek, met vooral veel lef. 4 sterren!

Hartelijke groeten,

Annette Overvoorde
Birdy's Kids https://birdyskids.blogspot.nl/
onderdeel van Birdy's Boeken https://birdysboeken.blogspot.nl/