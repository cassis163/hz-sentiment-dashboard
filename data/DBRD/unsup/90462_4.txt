Varg Veum is een eigenzinnige privé detective in Noorwegen. Voor deze zaak gaat hij op zoek naar de verdwenen off shore werker Arne Samuelson. Hij reist af naar Stavanger en komt in aanraking met de onderwereld aldaar. In het huis van de verdwenen ontdekt hij een lijk in de koelkast, een lijk zonder hoofd, anders past het niet... Is het een uit de hand gelopen avondje stappen of is er meer aan de hand?
Het is een typische Noorse thriller, het boek bouwt zich traag op en werkt langzaam naar een verrassend slot toe. Ik heb altijd genoten van de serie op de tv maar had nog nooit boeken gelezen van deze privé detective en dat ga ik nu zeker meer doen. Wat een heerlijke schrijver als je van Scandinavische romans houdt. Wat maakt nu speciaal deze zo anders, zo uniek, dat is de humor die in het hele boek verwerkt zit waardoor je soms in een spannend stukje toch met een smile op je gezicht zit. Voor mijn gevoel een beetje zoals in The Bridge maar toch ook weer anders. Ik kan het boek zeker aanraden maar je moet wel houden van het rustige relaxte tempo.