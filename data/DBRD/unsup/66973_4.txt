In “donkerblauwe woorden” van Cath Crowley volgen we afwisselend, Henry en Rachel. Rachel en Henry waren beste vrienden voordat Rachel ging verhuizen. Vlak voordat ze gaat verhuizen laat ze een liefdebrief voor Henry achter in de brievenbibliotheek in de tweedehands boekenwinkel van Henry zijn vader. De brief stopt ze in een boek waarvan ze zeker weet dat Henry hem zal vinden. De brievenbus bibliotheek staat centraal door het hele verhaal heen, dit is een kast met boeken waarin mensen brieven, boodschappen, tekeningen of markering mogen maken zodat een ander deze kan lezen, alles mag en kan. Alleen zal Henry de brief van Rachel inderdaad wel vinden? Nadat Rachel verhuist is verliezen ze in de loop van de tijd al het contact. Ook komt Rachel haar broertje Call onverwachts te overleiden, wat niet makkelijk is voor haar en haar moeder. Een aantal jaar later verhuist Rachel terug en gaat ze tijdelijk bij haar tante in haar oude woonplaats wonen. Zullen Rachel en Henry weer vrienden worden en hoe gaat Rachel om met het verlies van haar broertje?

Je volgt in dit boek het alledaagse leven van twee tieners die beide worstelen met het opgroeien en hun weg vinden in het leven. Cath Crowley heeft een vlotte, duidelijke, en soms misschien iets wat simpele manier van schrijven. De perspectief wisselingen in dit boek waren prettig en sluiten goed op elkaar aan. Het verhaal werd wel echt gemaakt door de brievenbus bibliotheek, zonder dat element erin had het verhaal lang niet zo goed geweest als dat het nu was.