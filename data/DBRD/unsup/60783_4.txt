In het boek vertelt Marjolijn van Heemstra over haar zoektocht naar het werkelijke verhaal achter de ring van de familieheld uit haar familie. De ring die ze draagt sinds haar 18e en die haar oma heeft laten beloven dat ze haar eerste zoon zal vernoemen naar hun familieheld. Ze wil naast een naam ook een verhaal meegeven aan haar zoon en dus begint ze haar zoektocht naar wat er precies gebeurd is op de sinterklaasavond in 1946. Gedurende haar zwangerschap komt ze steeds meer te weten en komt ze steeds weer voor verassingen te staan. Doordat het boek aftelt in weken tot de zwangerschap leest het boek lekker vlot en doordat er steeds nieuwe feiten en vermoedens aan het licht komen, kom je goed in het verhaal te zitten.

Fijn en interessant boek om te lezen waarbij ik mij goed heb kunnen inleven in de personages.