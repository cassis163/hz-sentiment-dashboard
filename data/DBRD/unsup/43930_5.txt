Het is een heel rare gedachte om bij zo'n triest, rauw geschreven boek met 5 sterren te beoordelen. Het is een heel interessant, maar in- en in triest boek. Tanja heeft dit boek samen geschreven met Maria Genova. Tanja groeit op met haar broer Marco. Haar moeder lijdt aan manisch depressiviteit. Haar vader begint later ook te kwakkelen met zijn gezondheid. Het gezin groeit eigenlijk een beetje liefdeloos op. Ze kennen geen genegenheid, zoals knuffelen of zelfs geen kus geven. Tanja verteld hoe haar leven zich ontwikkelt. Verkeerde vriendjes en later Danny (1e Dennis), haar eerst serieuze vriendje. Met hem krijgt ze een dochtertje. Als Danny vreemd gaat besluit Tanja de relatie te beÃ«indigen. Het gaat bergafwaarts met Danny. Marco, de broer van Tanja krijgt ook een vriendinnetje en het lijkt allemaal goed te gaan. Marco heeft een eigen schildersbedrijf en is heel erg geliefd bij klanten en vrienden. Dan opeens besluit hij er een eind aan te maken. De wereld van Tanja en haar ouders staat op de kop. Als jaren later ook Danny zelfmoord pleegt trekt Tanja het bijna niet meer. De band met haar ouders wordt ook steeds beter lees je als rode draad door het verhaal.

Tanja probeert de foto's van haar broer Marco te krijgen, maar dat lukt niet. Zes jaar later lukt haar dat pas en uiteindelijk kan ze die rouwperiode afsluiten. Verder lees je heel Tanja's levensverhaal.

Ik heb veel respect voor Tanja. Ze heeft heel veel meegemaakt. Gaat er bijna zelf aan onderdoor, maar houdt zich toch wel staande. Ze is nu gelukkig getrouwd met Dennis en heeft 3 kinderen.

Ze probeert het zover te krijgen dat nabestaanden foto's van de omgekomen familie te zien kunnen krijgen. Verder zet ze zich in bij 113online.nl

Kortom een interessant boek voor nabestaanden en een persoonlijk verhaal van een nabestaande. Zeker een aanrader.