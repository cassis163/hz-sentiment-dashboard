Janine is ambitieus en eigenaar van de succesvolle nachtclub Mercury. Op een ochtend wordt haar grote liefde voor de deur van de nachtclub vermoord gevonden. Haar leven stort in. Haar verleden lijkt te maken te hebben met de zaak. Lange tijd houdt Janine haar verleden verborgen, maar nu het leven van haar en haar dochter in gevaar lijkt te komen lijkt het misschien toch beter om open kaart te spelen met de politie.

Deze thriller van Linda Jansma won De Schaduwprijs en na het lezen van dit boek begrijp ik waarom. Het boek heeft een spannend plot en is goed geschreven. De spanning is continu voelbaar in het boek en je blijft nieuwsgierig naar de afloop van het boek. Lange tijd word je op het verkeerde been gezet over wie de dader is en wat er precies in het verleden gebeurd is.