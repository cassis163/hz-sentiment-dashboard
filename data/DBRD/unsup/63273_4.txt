Tessa is samen met haar vrienden een opdracht voor school aan het filmen als ze getuigen worden van een brutale overval op een juwelier. Al snel word duidelijk dat een familielid van een klasgenoot bij deze overval zwaargewond is geraakt. Tess twijfelt niet lang en besluit met de opname die ze van de overval gemaakt hebben naar de politie te stappen maar deze beslissing zal haar leven voorgoed veranderen.

De luchtige en simpele schrijfstijl was het eerste dat me opviel tijdens het lezen wat best wel aangenaam overkwam en het boek daardoor ook nog eens lekker weg leest. De personages werden op een zeer goede manier neergezet. Maar het verhaal was voor mij het meest herkenbaarste aspect doorheen dit boek. Al werd het op sommige momenten wel een beetje voorspelbaar. De mooie plottwist op het einde kwam zeer onverwacht en zorgde er dan ook voor dat ik dit boek met veel plezier heb uitgelezen.

Ik geef dit boek 4 sterren.

Dit boek is heerlijk voor tussendoor het heeft een niet al te zware materie waardoor dit zowel voor jongeren als ook voor de iets volwassen lezers die wel van dit soort boeken houden zeker een aanradertje is.

Voor mezelf was het, het allereerste boek van Carry Slee en wat dat betreft zeker niet de laatste.