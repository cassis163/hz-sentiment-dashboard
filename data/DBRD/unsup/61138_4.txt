Dit boek was voor mij de kennismaking met deze auteur.
De voorlezer bestaat uit 3 grote delen. In het 1e deel vertelt het hoofdpersonage, de 15-jarige Michael Berg over zijn ontmoeting en vooral zijn liefde voor een 20 jaar oudere dame. Op het einde van dit deel verdwijnt Hanna plotseling, maar in het 2e deel wordt de ware reden onthuld.
Het laatste deel vormt een mooi emotioneel einde van het verhaal.
Het boek leest heel vlot en kan makkelijk op enkele dagen uitgelezen worden.
Bij het begin van het boek heb ik me vragen gesteld bij de waarschijnlijkheid van de liefde tussen de 2 hoofdpersonen, maar alles wordt duidelijk in de loop van het verhaal.
Zeker de moeite om te lezen.