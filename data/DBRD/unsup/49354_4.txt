Ten eerste heb ik door het lezen van deze leuke feelgood een hele zak chocotofs leeggegeten en ook nog eens drie glazen wijn gedronken. Aline is er dus zeker in geslaagd om de sfeer van het boek goed over te brengen. Af en toe dacht ik: Hey, Max, gooi mij ook een chocotof toe!

Liefde met Gebruiksaanwijzing is op het eerste gezicht een boek om met verstand op nul weg te lezen, te verdrinken in de grapjes en de opbloeiende romantiek. Toch zijn sommige verhaallijnen best pittig en zwaar en dat vond ik heerlijk! (de band tussen Robin en haar moeder bijvoorbeeld)
En net toen ik een beetje gewend was aan de liefde tussen de twee hoofdpersonages gaat het op een totaal onverwachtse manier flink mis. En vanaf dat moment moest ik verder lezen. Ik was zelfs boos en verdrietig! Waar blijven de chocotofs, dacht ik!

Aline heeft met deze verrassende wending het boek nog meer body gegeven en het heeft me toen echt gegrepen! Haar humor is leuk en ik heb een paar keer echt hardop gelachen!

4 warme mooie sterren voor dit stralende verhaal!