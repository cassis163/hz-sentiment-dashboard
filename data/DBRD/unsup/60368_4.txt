We kennen allemaal de Amerikaans high school series met flitsende jonge mensen en hun dagelijkse beslommeringen. Waverly is zo’n school, alleen nog een tikkeltje luxer. Een privéschool waar alles perfect lijkt. De auteur van Pas op: breekbaar beschrijft het wereldje perfect. Maar pas op! Niets is wat het lijkt.

Hoofdpersonage Kate O’Brien past met haar achtergrond niet helemaal op een privéschool als Waverly. Ze is er terechtgekomen met een beurs en heeft een doel: ze wil naar Yale. Dit doel kan ze niet alleen bereiken en daarom besluit ze vriendinnen te worden met Olivia. Een verwend meisje met een perfect leven. Maar worden en zijn ze ook echt vriendinnen? En wat hebben zij beide te verbergen? Nog complexer wordt het verhaal als de aantrekkelijk Mark Redkin aantreed als bestuurslid van Waverly. Ook hij heeft net als Kate en Olivia zijn geheimen.

Waar het verhaal aanvankelijk lijkt op een doorsnee high schoolverhaal, kom je er gaandeweg steeds meer achter dat er veel meer aan de hand is. Dat is ook het mooie ontluikende aan het verhaal. Met een spectaculair onverwacht einde weten we zeker dat het aan buitenkant veel mooier lijkt dan dat het werkelijkheid is. Welke geheimen hebben de hoofdpersonages? En wat is de invloed hiervan op hun gedrag? Stap in het verhaal en je gaat er vanzelf over nadenken!