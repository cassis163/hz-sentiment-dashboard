De vriendin van inspecteur Marthaler raakt betrokken bij een kunstroof en raakt zwaar gewond, dientengevolge wordt Marthaler van de zaak afgehaald (te dicht bij in de relatie), maar weet dankzij de hulp van Anna Buchwald toch achter de coulissen een aardig eind naar de oplossing te komen; de verbanden tussen de moord op een prostituee die 40 jaar geleden plaatsvond en deze kunstroof komen aan het licht.

Een thriller met inhoud, dat komt ook omdat het op werkelijke gebeurtenissen is gebaseerd, maar de manier hoe de lijnen naar elkaar kruipen is boeiend in deze met vaart en prettig leesbare taal geschreven thriller, een thriller die rustig het predikaat topthriller mag hebben.