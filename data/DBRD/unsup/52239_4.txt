Een verhaal dat je doet bibberen van kou en spanning.
Yasmin en haar dove dochter Ruby beleven een helse tocht in Alaska, op zoek naar Matt. Het is een race tegen de tijd. Met een immens grote truck in een door een sneeuwstorm geteisterd donker gebied veilig aankomen, is niet zo evident.
Onderweg komen Yasmin en haar dochter nog nader bij elkaar dan ze al waren. Hun relatie krijgt een andere dimensie.
Het is een ontroerend verhaal van een mooie band tussen een moeder die alles overheeft voor haar kind en dat kind dat beseft dat moeders tot het uiterste kunnen gaan. Dit gegeven blijft gedurende heel het boek nazinderen.
De wetenschappelijke weetjes die tussendoor aangehaald worden, maken het verhaal interessant.
Soms niet echt realistisch, maar over het geheel van het verhaal doet dit niet echt afbreuk. Einde is niet echt een groot plot te noemen. Maar dit neemt niet weg dat het huiveren blijft tot het einde, bijna letterlijk, zo mooi en angstaanjagend zijn de beschrijvingen.