Ik heb nog maar twee of drie boeken van Fitzek gelezen, dus ik ben zijn psychologische thrillers nog lang niet zat. ‘Stoel 7A’ is een bijzonder vlot lezend boek met wisselende perspectieven, iets wat ik altijd weet te appreciëren. De personages spreken tot de verbeelding en de schrijfstijl is als vanouds boeiend. Het verhaal zit goed in elkaar, de auteur lijkt alle stappen goed overdacht te hebben, en naar het einde toe is het verhaal enorm spannend. Alleen de geloofwaardigheid, die is niet helemaal wat ze zou moeten zijn... Til je daar niet al te zwaar aan en kun je je verliezen in een spannend en snel verhaal, dan zul je net als ik genieten van deze nieuwe Fitzek.

Ik las de originele versie 'Flugangst 7A'.