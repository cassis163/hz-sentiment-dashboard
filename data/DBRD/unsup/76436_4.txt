Mark Watney wordt achtergelaten voor dood op Mars en probeert te overleven. Zo ontspint een strijd tegen de barre omstandigheden die heersen op Mars, maar ook de tijd is een tegenstander.

Andy Weir zet een spannend verhaal over de overlevingstocht van een astronaut neer die geheel op zich zelf is aangewezen. Het verhaal zit vol spanning, drama en actie. Een extra dimensie wordt aan het verhaal gegeven door de vele beschrijvingen, vaak technisch, astronomisch of chemisch, waardoor het verhaal heel plausibel overkomt.

Als je niet houdt van uitweidingen op het gebied van de beta wetenschappen kan je beter niet beginnen aan dit boek. Als juist dit voor je extra lagen aan het verhaal toevoegt dan wacht je een spannend, meeslepend verhaal, die eindigt met een daverde climax.