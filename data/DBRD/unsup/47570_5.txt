Het verhaal - het is geen dik boek, welgeteld bevat het verhaal 238 pagina's en dankzij de makkelijk te lezen schrijfwijze had ik het boek razendsnel uitgelezen.
Je leest het gehele verhaal vanuit het perspectief van Hazel, een meisje van 17 dat zonder ouders opgroeid. Volgens haar oom hebben zij en haar ouders een ongeluk gehad en zijn haar ouders daarbij omgekomen. Het mysterieuze is dat ze zich helemaal niks meer herinnerd van een ongeluk of haar verleden, zelfs haar ouders herrinerd ze zich niet! Wanneer haar oom haar probeert te wurgen in een dronken bui besluit Hazel te vluchten. Tijdens haar vlucht wordt ze gevonden door een groep mensen die heksen blijken te zijn. Samen vormen ze een 'coven'.
Hazel wordt met open armen bij één van de convenleden in huis opgenomen tot ze genoeg geld verdient om zelf in haar onderhoud te kunnen voorzien. Wat ik nogal apart vond om te lezen is hoe de covenleden Hazel behandelen. Alsof ze een klein, onwetend kind is, maar aan de andere kant ook alsof ze de duivel in kwestie is. Ze lijken hun benadering naar Hazel niet op één lijn te krijgen. Hazel lijkt, met name een bezit van de covenleden te zijn, zonder dat ze haar eigen inbreng hierin kan geven.
Het boek Hazels pentakel is een verhaal waarin je samen met Hazel (en de leden van de Coven) op zoek gaat naar antwoorden over haar verleden. Hoe verder ze in haar reis naar antwoorden komt, hoe meer vragen er naar boven komen borrelen en hoe mysterieuzer haar leven blijkt te zijn. Kan de coven haar helpen in haar zoektocht? En is iedereen wel zo eerlijk, open en hulpvaardig als ze op het eerste gezicht lijken of is er iemand die geheimen heeft?

Conclusie - een heerlijk boek wat je door de schrijfwijze makkelijk en ontspannen kunt lezen. Het laat je, zeker naarmate het einde nadert, voor verassingen komen. Plottwists die je niet helemaal aan ziet komen zorgen ervoor dat je uitkijkt naar het volgende deel dat helaas pas in het voorjaar van 2019 zal verschijnen.
Hazels Pentakel is het eerste deel van de Heksenspiegeltrilogie. Een boek waar ik zeker van genoten heb en ik ook aanraad als je magie een leuk onderwerp vind om over te lezen.