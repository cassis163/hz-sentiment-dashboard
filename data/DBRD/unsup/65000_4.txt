Frances Shore en haar man Andrew besluiten om na hun expattijd in Botswana naar Saoedi-Arabië te vertrekken. Andrew vertrekt als eerste en later zal Frances volgen. In het vliegtuig wordt haar eigenlijk al snel duidelijk hoe de positie van de vrouw in Saoedi-Arabië is.

In Saoedië-Arabië betrekken ze een appartement in de Gazastraat. Frances wordt al snel afgesneden van werk, sociale contacten en haar vrijheid buitenshuis. Haar enige contacten zijn met de twee vrouwen die ook in het appartement wonen en met de vrouwen van de andere expats. Frances wordt steeds eenzamer. Zelf heeft ze ook het idee, dat er zich rare dingen in het appartement boven haar afspelen. Aan Andrew heeft ze niet veel; hij is nauwelijks thuis en heeft zijn eigen problemen op het werk.

Het verhaal is mooi, pakkend en ook informatief geschreven. Je leest echt hoe het leven van een westerse vrouw zich afspeelt in een moslimland.

Acht maanden in de Gazastraat is in 1988 geschreven door de auteur Hilary Mantel. Hilary heeft veel van haar eigen ervaringen gebruikt uit de tijd dat zij zelf met haar man in Saoedi-Arabië heeft gewoond.

Een verhaal wat dertig jaar geleden is geschreven en toch nog steeds actueel is!