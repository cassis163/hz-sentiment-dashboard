‘IEDEREEN IN DIT CONFLICT WORDT GELIQUIDEERD’, luidt de citaat bovenop de achterflap. Een kortere samenvatting kan je niet krijgen. Met het boek Mocro Maffia ben je binnen de 285 pagina’s helemaal up to date met alle gekende feiten wat betreft de onderwereld waarin geld, ambitie, hoogmoed en verraad de kernwoorden vormen.

Inderdaad feiten. Het is iets anders dan wat we gewend zijn maar het is verrassend leuk. Het boek is niet alleen ter entertainment, maar op de eerste plaats informerend. Niets verbazend aan als je weet dat het boek is geschreven door Martijn Schrijver en Wouter Laumans, twee journalisten. Dit is daarbij ook hun eerste boek. Het feit dat dit boek helemaal berust op ware gebeurtenissen doet je helemaal meeleven met het boek want het is echt. Daarbij zijn de personages ook niet fictief en kan je ze stuk voor stuk terugvinden op het internet en heb je gedurende het hele boek een echt gezicht van de personages. Een bijkomend aspect is dat het boek ook enkel berust op wat gekend is bij de buitenwereld en de recherche. Begrijp me niet verkeerd, het is een zeer mooie samenkomst van alle gekende informatie, maar dat is het ook. Het boek bevat niet de gedachtes van de personages, simpelweg omdat de helft is geliquideerd en van de mensen die het wel tot de dag van vandaag hebben overleefd weten we alleen hetgeen zij willen getuigen. We kunnen dus niet helemaal in dat wereldje komen en begrijpen wat er precies is gebeurt en waarom. Het onderzoek is nog niet afgerond. Zodoende kwam de naam Benouaf A., één van de hoofdpersonages, 10 september 2018 nog in het nieuws. Raakt het afgerond? De kans is klein. Het is een te groot onderzoek. Te veel mensen speelden een rol in het verhaal. Het begon in 2012, na een verdwenen vracht van 200 kilo cocaïne, en eindigde niet. Zo is er eind maart 2018 de broer van een kroongetuige van de Mocro Maffia geliquideerd. Door het grote aantal spelers en de 4 jaren vol gebeurtenissen en 8 liquidaties dat het boek probeert samen te vatten, wordt er veel van de hak op de tak gesprongen. Het boek bevat maar liefst 38 hoofdstukken die elks op een eerder hoofdstuk en verhaal aansluiten. Ook worden er verschillende namen door elkaar gegooid waardoor je, hoe kan het ook anders, je soms afvraagt wie deze persoon nou weer was en waardoor je soms in de war raakt. Toch is het de verwarring helemaal waard. Je krijgt zelfs medelijden met een crimineel ondanks het hele strafblad dat hij met zich meedraagt. Je ontdekt dat het ook mensen zijn die gewoon op een andere manier hun geld proberen te verdienen al is dat niet de beste weg. Ook besef je hoe makkelijk het allemaal het gaat in dat wereldje, of je het nou wilt of niet. Het is keihard. Een wereldje zo ver van het onze maar o zo dichtbij. Het is verbazingwekkend hoe vaak je bekende steden voorbij ziet komen en welke grote rol Antwerpen speelt in dit hele conflict.

Het is een zeer interessant boek, zowel als leek zijnde en als iemand die er al het één en ander over heeft gehoord. Het is een samenvatting van al hetgeen dat in 4 jaar is gebeurd en ontdekt. Een onderdompeling in het criminele circuit waarbij de echtheid van elke pagina alle minpuntjes, zoals bepekte kennis, goedmaakt.