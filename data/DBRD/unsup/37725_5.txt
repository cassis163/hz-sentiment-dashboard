Na haar zeer succesvolle serie met hoofdpersonage Jessica Haider moest haar nieuwe boek wel heel wat kwaliteit bevatten om dit succes op zijn minst te evenaren voor de lezers van dit genre.
Ik kan Corine alvast geruststellen, het is haar gelukt! Met dit nieuwe boek heeft ze in mijn ogen dat doel bereikt en zelfs overtroffen.
Het boek beschrijft een ogenschijnlijk gelukkig gezin, man , vrouw en 3 kinderen.
Anthonie, een succesvol reclameman met een eigen bedrijf, zijn vrouw Romeé is yogalerares en hun 3 kinderen , zoon Thijmen en tweelingdochters Chloë en Ciara.
Ze wonen in een mooie vrijstaande witte villa, in een nette wijk en hebben een voor de buitenwereld gelukkig leven.
Anthonie houd van vogels, en heeft daar een hele studie van gemaakt en in zijn vrije tijd brengt hij veel tijd door in zijn werkkamer of in de tuin om aan deze studie te werken.
Romeé houd van yoga, en draait het huishouden, dit doet ze met veel liefde voor haar gezin.
Langzaam begint het geluk in huize van Baerle scheurtjes te vertonen en komt het gezin onder hoge druk te staan. Wat daarop volgt is een groot drama wat hun hele levens op zijn kop zet, en waardoor de dingen nooit meer hetzelfde zullen zijn. In “een vlaag van waanzin” is alles anders.
Corine beschrijft het verhaal van dit gezin nauwkeurig, zowel vanuit het oogpunt van Anthonie als dat van Romeé. Ze beschrijft het zo levendig dat je helemaal meegaat in het verhaal en je eigenlijk bijna een gluurder voelt in hun huis.
Het boek begint met een stuk vanuit het heden, en daarna gaat het een jaar terug in de tijd.
Je weet aan het begin van het verhaal al wat er gebeurd is, maar je weet nog niet hoe het zo ver gekomen is, en wát er precies gebeurd is. Dit maakt het een erg intrigerend verhaal, maar vooral een heel diepgaand en emotioneel verhaal.
Corine heeft de gave om haar personages zo te beschrijven dat je ze bijna kan voelen als een deel van jezelf. Dit talent heb ik nog niet eerder ontdekt bij een Nederlandse schrijver/schrijfster en daarom raad ik iedereen aan om dit boek te gaan lezen.
Ook als de rauwheid van Jessica Haider je niet beviel, probeer het nog eens!