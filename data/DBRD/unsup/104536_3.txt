Vol verwachting gezien eerdere recensies ben ik aan dit boek begonnen.
Zoals je bij een verteller aan de lippen kunt hangen vol fascinatie van diens verhaal, kan ik bij een schrijver helemaal meegesleept worden wanneer de omgeving en omstandigheden helemaal uitgediept en vol met details uiteengezet worden.
Dat is nu ook net hetgene wat me aantrok toen ik dit boek las. Het koude Canada is op zich al een fantastisch uitgangspunt voor een meeslepende thriller.
Tevens vond ik dit meteen het grootste pluspunt van dit verhaal. Oke, Blunt weet de diverse moordscenes vol met gruwel te vertellen en vaak spreekt dat bij de lezers wel aan. Toch moet ik bekennen dat ik over het gehele boek toch een tikkeltje teleurgesteld ben. Ik vond het uiteindelijke verhaal toch niet onderscheidend genoeg om dit boek meer sterren te geven. Misschien was mijn verwachting te hoog.
Veertig woorden voor verdriet was het eerste boek wat ik las van Blunt. In de toekomst denk ik dat ik heus nog wel de andere boeken van Blunt zal lezen.....