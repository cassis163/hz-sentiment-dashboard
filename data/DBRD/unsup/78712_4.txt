Schrijfster Santa Montefiore heeft alle ingrediënten voor een zomerse feelgoodroman bij elkaar gevoegd en het resultaat mag er wederom zijn. Als Gracie, een eenzame weduwe, plotseling een kookcursus boekt in Toscane sluiten haar carrièregerichte dochter Carina en diens eenzame tienerdochter aan. De drie vrouwen zijn in de loop der jaren totaal van elkaar vervreemd maar door de prachtige omgeving en het geheim wat Gracie met zich meedraagt komen zij stapje voor stapje dichter tot elkaar. Dit geheim, wat Gracie naar Toscane heeft getrokken, wordt door middel van flashbacks onthuld. Het bloemrijke taalgebruik, de zeer herkenbare karakters en de enorme dosis liefde gecombineerd met het geheim van Gracie laten mij dit boek in 1 zucht uitlezen. Hiernaast is voor mij het het karakter van Flappy Scott-Booth, de zeer rijke en vooral zeer bazige voorzitster van de Badley Compton Ladies’ Book Club, het geheime pittige ingrediënt in deze überromantische “Onder de Italiaanse zon”. Santa Montefiore onderschrijft ook met dit boek dat zij feelgood van de bovenste plank schrijft, ik heb genoten!