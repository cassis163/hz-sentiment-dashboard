Ik hou van thrillers met een achtergrond waar ik niets van weet. Bloedbruiden speelt zich af in Zuid-Afrika. Hoofdpersoon Clare, forensisch psycholoog en documentairemaakster, wordt door de politie geraadpleegd wanneer zij het vermoeden heeft dat er een seriemoordenaar aan het werk is.
Clare is zo'n vrouw waarvan je wilde dat ze je vriendin was: interessant, empathisch, zelfstandig en eigenzinnig. Voor mij was Bloedbruiden of beter gezegd auteur Margie Orford net zo'n ontdekking als de eerste Val McDermid en de eerste Karin Slaughter.