Recensie De perfecte moeder van Esther Boek

Niets is perfect

De hoofdpersonen in dit boek zijn Nelleke en Helena. Beide hebben geen fijne jeugd gehad. Nelleke wil weg uit haar armoedige bestaan vol met drank en misbruik en trouwt met de welgestelde Jacob. Ze denkt dat ze nu gelukkig zal worden maar maakt geld en rijkdom je wel echt gelukkig?

Helena groeit op in een schijnbaar normaal gezin maar niets is minder waar. Haar moeder drinkt veel en in haar dronken buien mishandeld ze Helena. Het leven van Helena komt helemaal op de kop te staan als haar moeder plotseling overlijd. De gevolgen hiervan neemt ze haar hele leven mee.

Het verhaal is makkelijk en vlot geschreven. De hoofdstukken zijn wat aan de korte kant en ook verspringen ze vaak in personage en in tijd. Dit vind ik af en toe rommelig en ook verwarrend.

Met heftige themaâ€™s zoals drank en misbruik heeft het boek me toch niet echt weten te raken. Alles blijft wat oppervlakkig en ook de personages bleven wat afstandelijk. De geschiedenis tussen de vrouwen lijkt zich te herhalen wat soms wat te toevallig is.

Het stukje over Alzheimer had voor mij geen meerwaarde net als de vlinder. Ook het eind vond ik wat vreemd en deed voor mij afbreuk aan het verhaal.

Ik begrijp wat Esther Boek heeft willen zeggen en het had ook een goed boek kunnen zijn maar ik miste het gevoel. Het kwam niet bij me binnen wat ik wel gehoopt had.

Doordat er vrij veel gebeurde bleef ik doorlezen omdat het me toch wel nieuwsgierig maakte.
Ik beoordeel het boek met 3 sterren