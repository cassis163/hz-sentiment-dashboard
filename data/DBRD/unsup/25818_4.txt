Boek: Schijngestalten
Auteur: Staf Schoeters
Genre: Actuele thriller
Aantal pagina’s: 317
Uitgever: Uitgeverij Kramat
ISBN: 9789462420687
Publicatie: juni 2017


Staf Schoeters is geboren in 1949 te Merksem, België.
Hij heeft zowel psychologie, als geschiedenis gestudeerd en heeft verschillende banen gehad, zoals scheepshersteller, vertaler, freelance journalist, en recensent.
Sinds 1980 heeft hij inmiddels 27 boeken op zijn naam staan, die in binnen- en buitenland zijn uitgegeven. Inmiddels heeft hij meerdere prijzen gewonnen.
Hij heeft o.a. verhalenbundels, thrillers, historische romans, non-fictie over de Eerste en Tweede Wereldoorlog geschreven en diverse bewerkingen van romans voor film en tv gemaakt.
Tevens heeft hij over Belgische historische begraafplaatsen geschreven.
In de aanbevelingen over schijngestalten lees je, dat dit een actuele thriller is. Met het eerste woord actueel ben ik het wel eens, daar er diverse actuele thema’s zoals terreurdreigingen, IS, en politiek in het boek beschreven worden. Alleen het woord thriller is niet echt op zijn plaats.
Een knap geschreven verhaal vol met historische feiten en uitleg en diepgang over verschillende geloven.
Met zijn soms langdradige theatrale zinnen wordt de vaart uit het verhaal gehaald. Er worden vele politieke kwesties besproken, die je wel of niet kunnen interesseren, maar die de aanloop zijn voor het verhaal. Er lijkt een autobiografisch element te zitten, daar er in Schijngestalten, het personage Enzo Marsman heel erg geïnteresseerd is in begraafplaatsen.
Op de cover zie je anonieme kruizen, die duiden op militaire begraafplaatsen. Achter de betekenis van de doodskoppen en zwaarden kom je gaandeweg het verhaal achter.
Mooi vorm gegeven is de cover met de wassende maan op de voorgrond, met een doodshoofd op de achtergrond en een “zwaard” met bloed erop.
De tekst op de achterkant van de cover, geeft te weinig prijs van de inhoud en zet je op het verkeerde been.
In deel 1 hebben de hoofdstukken passende benamingen uit de bijenwereld, die een beetje op de ontwikkeling van Enzo in dat hoofdstuk slaan. In deel 2 slaan de benamingen meer op de werkzaamheden die Enzo doet.

Het verhaal begint met een proloog in de toekomst, daarna wordt het in 2 gedeelten verteld. In de proloog lees je waar het in de toekomst van Enzo Marsman naar toegaat.
In deel 1 van het verhaal (tot ongeveer halverwege boek) wordt het “zaadje” geplant bij Enzo.
Enzo is een jonge journalist die werkt voor de Dageraad en die het niet altijd zo nauw met de waarheid neemt en goed is in verhalen uit zijn mouw te schudden.
Als Enzo met Laura op vakantie is in Spanje en daar een rapportage maakt voor de Dageraad, kan hij nog niet bevroeden, wat dit voor consequenties heeft voor zijn verdere leven.
Hier wordt zijn huwelijk voor het eerst op proef gesteld, door een ontmoeting met het Amerikaans echtpaar Sorell. Deze ontmoeting heeft verstrekkende en uiteindelijk financiële gevolgen. Door een dronken uitlating voor de camera in Spanje, wordt Enzo op het politiebureau ontboden. Hier leert Enzo Hermans (werkzaam voor Belgische Veiligheidsdienst) kennen, die hem later in de tijd van maandelijkse financiële bijdrage gaat voorzien, in ruil voor een wederdienst.
Gaandeweg zie je het huwelijk van Enzo en Laura op de klippen lopen.

In deel 2 wordt het “zaadje”geoogst.
Er worden steeds meer bijdragen voor de veiligheid van Enzo verlangd. Zo moet hij op een gegeven moment toetreden tot de vrijmetselarij, waar zijn vrouw Laura al lid van is. Het lukt hem om toegelaten te worden, maar hij houdt het niet vol.
Als Hermans op een gegeven moment vraagt of hij zich tot de Islam wil bekeren, gaat er bij Enzo een lampje branden.

Ik had een spannend boek verwacht, maar pas vanaf het 2e deel (halverwege) zie je waar het verhaal naar toegaat en is er af en toe een spannend moment.
De vele politieke stukjes in deel 1 waren de opzet naar deel 2. Spanning is ver te zoeken. De actuele dreiging echter wel. Je krijgt inzichten over politieke interventies.
Al met al met al, niet echt een ontspannend boek, maar inspannend om te lezen.
Een thriller is een spannend misdaadverhaal, waarbij de klemtoon ligt op actie en gevaar. Dit ontbreekt in dit verhaal, er is door het hele verhaal heen actie, maar echte spanning ontbreekt.