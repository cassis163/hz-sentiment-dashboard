De stem der doden is de de tweede thriller van de hand van de Spaanse/Catalaanse auteur Julian Sanchez, geboren in Barcelona en nu woonachtig in San Sebastian. In 2010 brak hij internationaal door met de thriller De Antiquair. De stem der doden is het eerste deel met inspecteur David Ossa in de hoofdrol, we komen hem wederom tegen in Het gezicht van het kwaad.

In een appartement in het centrum van Barcelona worden de lichamen van vier personen gevonden. Het lijkt erop dat er een vreselijke slachting heeft plaatsgevonden. Na een telefoontje van de bovenburen, worden twee mannen en twee vrouwen gevonden met afgehakte lichaamsdelen en een grote hoeveelheid bloed. Het is een compleet raadsel hoe de moordenaar is verdwenen uit het appartement. Geen enkel spoor wordt gevonden en het lijkt erop alsof de moordenaar in het niets is verdwenen. De lijkschouwer vermoed dat de moorden zijn gepleegd door êên persoon; ook ontbreken afweerwonden, bewijzen van kneveling of bedwelming ontbreken compleet. De reden waarom de politie hebben gebeld, is dat zij opschrokken van hysterisch gechreeuw en doodskreten. David Ossa staat voor een raadsel.

Het verhaal begint direct vol actie en is zeker geen boek voor mensen met zwakke magen. In het vervolg van het boek heeft het boek op sommige momenten wel iets weg van een roman - met mooie vertellingen over het verleden van David en hoe hij tot zijn huidige baan is gekomen. Dat Julian Sanchesz van Barcelona houdt is overduidelijk. De stad verschijnt als het ware op het netvlies van de lezer, aan de hand van mooie gedetailleerd omschrijvingen.

Per hoofdstuk wisselt het oogpunt van de verteller, in de meeste gevallen David Ossa zelf, maar ook zijn assistent Joan en zijn vriendin/lijkschouwer Maria. Aan het begin van een hoofdstuk is het soms niet gelijk duidelijk wie aan het woord is,. Deze wisselingen laten het verhaal wel van alle kanten zien en maken dat je David Ossa goed leert kennen. Zeker op het einde van het boek is er weinig wisseling meer, voornamelijk David is aan het woord. Dit is goed om meer intensiteit in het verhaal te krijgen en de spanning te laten groeien tot de ontknoping.

De stem der doden is zeker geen standaard thriller. De spanning in het boek is meer onderhuids en zit niet in actie. Welke gebeurtenissen spelen zich af in de realiteit en welke enkel in het hoofd van David Ossa? Het verhaal was fascinerend om te lezen en als het ware in het hoofd van David Ossa te duiken.

Ik geef het boek vier sterren!