Deze keer mocht ik voor Uitgeverij Letterrijn de thriller ‘Meedogenloos’ lezen en recenseren. De auteurs J. Sharpe (o.a. bekend van zijn thrillers ‘Eden’ en ‘Syndroom’) en Melissa Skaye (o.a. bekend van de ‘VT-thrillerreeks’ en ‘Jeremy Jago’ jeugdboeken) hebben de schrijverspennen samengevoegd om dit verhaal te schrijven.

In eerste instantie lijkt het alsof je drie compleet verschillende verhalen leest. Toch merk je al gauw dat niets minder waar is. Je volgt de zusjes Mandy en Lisa die op de vlucht zijn voor wat hun ouders naar boven hebben gehaald. India, een Amerikaans meisje, die zich bevind in naar wat het lijkt een uitzichtloze situatie. En de ex-geliefden Tim Bosman en Suzanne Meyer. Wat hen verbind kom je als lezer gaandeweg achter op een wervelende en nietsontziende storm aan gebeurtenissen.

Allereerst moet ik bekennen dat ik het boek binnen twee dagen, met niet extreem veel tijd om te lezen, uit had. Dus dit bewijst wel dat de schrijfstijlen perfect samen zijn gevloeid tot één geheel en vlot gelezen kan worden. Ik merkte niet dat het hierbij om twee verschillende schrijvers gaat. Ook zorgt de vaart in het verhaal, de opéénvolging van gebeurtenissen en de cliffhangers aan het eind van elk hoofdstuk dat je door wil/moet blijven lezen. Ondanks dat ik de plottwist aan zag komen, wellicht een nadeel als je veel leest, stoorde mij dit niet. Ook had ik ergens in het verhaal het gevoel dat een aantal dingen ongeloofwaardig waren maar dit werd verderop ruimschoots goed gemaakt. Helaas kan ik hier niet teveel over uitweiden zonder onderdelen van het verhaal te verklappen en het plezier van toekomstige lezers te ontnemen. De psychologie van de karakters kwam steeds stukje bij beetje naar voren en zit op een passende manier in het verhaal verweven. Je leert hen als lezer zijnde kennen maar niet op zo’n manier dat je al hun keuzes direct begrijpt. Ook zijzelf blijven interessant en intrigeren tot het laatste woord. De titel is absoluut passend bij het verhaal en ik had geen betere titel kunnen bedenken. Het vat compleet de heftige verhaallijn samen in één woord.

Wat mij betreft mogen beide schrijvers zeker vaker samen een boek schrijven. Het liefst ook een vervolg op ‘Meedogenloos’ of anders gewoon een nieuwe steengoede thriller.

Ik geef dit boek 5 sterren.

Spanning: 8
Plot: 7
Leesplezier: 9
Schrijfstijl: 8,5
Originaliteit: 10
Psychologie: 7,5