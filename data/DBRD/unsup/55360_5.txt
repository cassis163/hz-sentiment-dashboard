Wauw. Ik wist niet zo goed wat ik van dit boek moest verwachten, omdat ik normaal nauwelijks comics of strips lees. En als ik dan al wat lees, zijn het meestal wat minder serieuze comics, zoals die van Marvel of over Star Wars. Dit boek moest ik ook lezen voor mijn studie, maar het was zeker niet een saai studieboek!

Persepolis is een echte aanrader. Het bracht een soort nieuw perspectief tot me, over de Iraanse en Irakese oorlog, over hoe het is om in een cultuur te leven die eigenlijk niet bij je past, en over vrijheid. Dat dit het levensverhaal is van Marjane maakt het des te krachtiger als statement. Ik heb het gevoel alsof mijn ogen zijn geopend. Er is een nieuw perspectief duidelijk gemaakt, waardoor ik anders tegen mezelf, maar ook cultuurverschil aankijk. Door de media zijn we geneigd vooroordelen te hebben over Iran, dus dat was er bij mij als klein meisje ook al in gestopt. Door deze comic te lezen, maar ook door mijn studie en veranderende perspectief, heb ik het gevoel alsof ik meer geleerd heb over Iran en cultuurverschil dan ieder school- of geschiedenisboek dat kon doen.

Dan, over de schrijf- en tekenstijl. Ik vind de tekenstijl erg bijzonder. Er is geen kleur, maar toch zijn de beelden heel erg levendig. Op een soort minimalistische manier, maar soms ook juist weer extravagant, brengt Marjane haar eigen wereld tot leven in een boek. Ik verveelde me geen seconde.

Dit boek is echt een aanrader! Daarom geef ik het ook 5 sterren!