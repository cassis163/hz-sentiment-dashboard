Ik heb het boek gekregen van vrienden. Zij weten dat ik graag historische (en in het bijzonder middeleeuwse) thrillers lees. Ik had nog nooit eerder van schrijver gehoord of gelezen. Voor mij begon het boek wel pakkend en interessant, maar dat komt meer door de sfeer en de historische context waarin het verhaal zich afspeelt. Er hoefde niet veel meer te gebeuren om meegezogen te worden in het verhaal. Het is een echte "who done it" met natuurlijk een pakkend en verrassend einde. Het boek, zo'n 400 blz., heb ik in 3 dagen gelezen. Ik wou niet meer stoppen en ik moest en zou weten wie het gedaan had en hoe het verhaal in elkaar viel. Ik heb over het boek nog lang nagedacht en genoten.

De uitgever van het boek omschreef het boek als 'een historisch literaire thriller in de traditie van Umberto Eco'. Nou lees ik niet zo veel boeken, maar ken het boek The name of the rose wel. Een boek wat voor mij wat te 'zwaar' is. Dus ik hoopte in tegenstelling tot andere lezers dat het boek wat leesbaarder is dan Eco. Toen ik aan het boek begon wist ik al direct dat hetgeen de uitgever vermeldde niet echt klopte. De enige vergelijking die ik kan maken is dat het verhaal zich grotendeels afspeelt in een monnikenklooster waarin meedere moorden plaatsvinden. Toch staat voor mij het verhaal, mede door de historische plaats en tijd helemaal op zichzelf. Maar ja, ik ben dan ook iemand die geschiedenis zeer interessant vind. Ik zie meer in een vergelijkenis met de boeken van Ellis Peters uit de Cadfael reeks. Alleen schrijft Peters wat frivoler en gemakkelijker, soms ook wat romantischer. Zo kom ik toch tot een minpunt van de schrijver en is het toch niet een perfect boek. Voor mij persoonlijk toch 4 sterren waard.