Een thriller die thuis hoort in het rijtje van familiedrama's. Elke familie heeft zo zijn problemen en geheimen. Maar vroeg of laat komen er barsten en dienen er vragen te worden beantwoord. Naarmate het verhaal vordert krijgen we dan ook de antwoorden. Een verhaal met weinig vaart, dat wel, maar dit hoeft op zich geen nadeel te zijn. De mysterieuze sfeer rond de gebeurtenissen en de beschrijving van de personages en de omgeving compenseren dit ten volle.

Een korte inhoud:
Adam Chase is vijf jaar geleden vrijgesproken voor moord, maar een zweem van schuld blijft hangen. Dit wordt vooral gevoed door de bekrompen mentaliteit van het klein stadje in de staat North Carolina waar de feiten zich voordeden. Adam Chase ontvlucht de bekrompenheid en hij verhuist naar NY. Na vijf jaar keert Adam terug op vraag van een oude jeugdvriend. Echter bij aankomst is deze vriend onvindbaar en zijn de bewoners hem nog altijd ongenegen. Een aantal gebeurtenissen maken hem terug verdacht.