De zoon, de voetballer, de echtgenoot, de voetbalnomade, de vriend, de cultheld, de journalist, de collega, de analist, de trainer. Hans Kraay jr. is al deze personen. Hij is meer dan de analist die aanschuift op maandag of vrijdagavond bij VI. Hans Kraay jr. is meer dan het mannetje wat je opgefokt ziet reageren op Wilfred Gene. In Kraay lezen we meer over de veelzijdige en ambitieuze Hans Kraay jr.

Aan dit boek hebben tien mensen meegewerkt. Tien mensen die Hans gemaakt hebben tot waar hij nu is, als voetballer, journalist maar ook als persoon. Wie hem gevormd en gemaakt hebben? Guus Hiddink, Bert van Marwijk, René van der Gijp, Kees Jansma, Johan Derksen, Simon Kistemaker, Dick Brandwijk, Piet de Kruif, Sofie en Hans Kraay sr.

Elk hoofdstuk is een gesprek met één van bovenstaande mensen. Het is een soort interview, een gezellige meeting. Net of je luistert naar een gesprek van mensen. Het zijn gesprekken over vroeger, Hans als voetballer maar ook Hans als persoon. Het begint met een man die zelf veel bereikt heeft in de voetballerij; Hans Kraay sr. de vader van Hans. Hans Kraay de zoon sluit dit hoofdstuk af met heftige woorden maar begrijpelijk wanneer je de woorden voorafgaand leeft. Toch nog steeds heftig. Lees zelf wat er staat want de lading van die woorden moet je lezen met de woorden vooraf.

Het gesprek met René is gezellig maar gaat natuurlijk ook over minder leuke dingen. Als het over hun ouders gaat zegt René "Het is mijn ding, mijn probleem" Ze nemen hun problemen, gevoelens niet graag mee, niet mee naar de tv niet mee ergens heen. Die dingen horen in hun eigen wereld. Achter die lachende en gefrustreerde opmerkingen in de studio's zit een man met vele gevoel en liefde voor zijn naasten. Iets wat wij als kijker niet veel zullen zien. Het is mooi om te lezen.

Sommige gesprekken vond ik minder maar dat is logisch ik ken de andere persoon niet, het is voor mijn tijd of het onderwerp van gesprek is voor mij niet interessant genoeg. Ik lees wel de hele hoofdstukken uit want het is niet zo dat ik het niet wil lezen. Het gesprek met Bert van Marwijk, Guus Hiddink, Kees Jansma en Johan Derksen is genieten om te lezen. En dan het hoofdstuk met Sofie de vrouw van Hans. De vrouw waar Hans voor koos ook toen ze ernstig ziek werd liet hij haar niet gaan. Sofie de vrouw die voor Hans Kraay jr staat in plaats van erachter. Want in huize Kraay gebeurt niks zonder Sofie.

Houd je van voetbal, kijk je VI en lees je graag? Ga dan zeker Kraay lezen. Ik heb genoten van de gesprekken, ben meer te weten gekomen over de man die ooit met zijn jasje gooide langs de lijn.