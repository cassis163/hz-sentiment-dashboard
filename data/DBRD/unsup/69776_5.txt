Het is het verhaal van Max, een toneelregisseur die op een tijd is aangekomen om te beslissen wat hij verder met zijn leven gaat doen, hierbij geholpen door zijn eigen verleden de revue te laten passeren.
Hij groeit op in Stavanger met ouders die communistisch zijn ingesteld, die naarmate de tijd vordert langzaam maar zeker naar de kapitalistische kant gaat overhellen, dit komt mede door de baan van de vader die als piloot emplooi heeft, het gezin verhuist naar Amerika (door het werk van vader) en daar begint het leven voor Max pas echt.
Wist hij zich in Stavanger nog omringd door enkele goede vrienden waarmee hij de Vietnamoorlog vaak nabootste in spelletjes, geholpen door de film Apocalyps Now (rode draad door het boek), in Amerika wordt hij bevriend met Mordecai, via hem komt hij in aanraking met Mischa op wie hij verliefd wordt en dat ook zal blijven.
Hij zoekt zijn,uit de familie verbannen oom die in de Vietnam oorlog heeft gevochten, op die ook in Amerika woont waarmee hij een innige band krijgt.
Er volgen in de loop van de tijd enkele drama's die zijn leven gaan bepalen, maar de meest ingrijpende is toch dat Mischa hem verlaat en hij eigenlijk niet meer weet hoe hij met zijn leven verder moet.

Ik was al onder de indruk van Buzz Aldrin .......... van de schrijver Johan Harstad, maar van dit boek nog veel meer, dit forse exemplaar heb ik bewust laten liggen tot de vakantie zodat ik in het verhaal kon blijven, een overweldigend verhaal, ergens wordt geschreven dat het boek een leesverslaving teweeg brengt en dat wil ik wel onderstrepen, wat een geweldig boek is dit, een mustread voor iedereen die van hoogstaande romans houdt.