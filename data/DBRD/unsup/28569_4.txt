Deze YA sluit voor mij aan bij een reeks andere boeken die ik las over wat ik zie als 'de nabije toekomst'. Ze behandelen onderwerpen die zeker niet ondenkbaar zijn. Zo heb je The Circle van Dave Eggers die ons waarschuwt voor het omgaan met sociale media. Of Koorts van Deon Meyer waarin een oplossing wordt aangeboden voor de klimaatverandering. Ook Oneindige Familie zou je in deze reeks kunnen plaatsen. Dit boek biedt namelijk een oplossing voor de eenzaamheid en de constante frustrerende keuze die we moeten maken tussen familie en werk.
Dit YA-boek waarschuwt ons voor onze drang naar perfectie en biedt een zeer realistisch toekomstbeeld. Het boek leest als een trein en is spannend van het begin tot het einde. Ik vind het alleen spijtig dat enkele van de hoofdrolspelers 'speciale gaven' hebben, waardoor het net weer meer onrealistisch wordt. Maar misschien ben ik daar fout in.
Ik heb het boek uitgelezen op 2 dagen en ben onmiddellijk op zoek gegaan naar deel 2 en deel 3. Want deze onzuiver is het eerste vertaalde deel van de trilogie The Blemished. Ik ga niet wachten tot de andere vertaald zijn, maar ik ga de oorspronkelijke versies lezen.