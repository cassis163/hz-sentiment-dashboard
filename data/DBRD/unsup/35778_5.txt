Dit boek heb ik gekozen na het lezen van dé twee toppers van Dan Brown namelijk De Da Vinci code en Het Bernini mysterie. Het leek aan de ene kant erg op deze boeken maar was aan de andere kant toch weer helemaal anders. Ik had hoge verwachtingen en die zijn zo goed als helemaal ingelost. De boeken van Brown kun je gewoon niet laten liggen wanneer je eraan begonnen bent en dat was bij dit boek niet anders. Het staat bol van de spanning en de onverwachte wendingen. Ook krijgen we een heel mooi beeld van de rol van de machtige organisatie NSA. In het verhaal zaten eigenlijk nergens vervelende of langdradige elementen. Integendeel de spanningselementen waren van een heel hoog niveau. Ook het verassende einde heeft me bijzonder bekoord. Het was echt een totaal onverwacht maar daarvoor zeker geen minder slot. De personages zijn ook heel realistisch weergegeven en doorheen het hele verhaal leef je enorm met ze mee. Door constant nieuwe elementen en verassende wendingen in het verhaal te verwerken laat Brown de lezer het hele boek echt in één adem uitlezen. Uiteraard zijn er ook elementen die als je ze gaat gaan bekritiseren eigenlijk op niet veel slaan maar door de spanning en de actie in het verhaal let je daar helemaal niet op. Telkens wanneer ik even het boek niet las zat ik met heel veel vragen die uiteindelijk allemaal op een fantastische en onverwachte manier beantwoord worden. Op het einde had ik aan de ene kant een heel goed gevoel over het boek zelf maar aan de andere kant vond ik het doodjammer dat het al voorbij was. Kortom volgens mij verdient het boek absoluut vijf sterren! Mijn volgende boek wordt nu De Delta deceptie, hopelijk minstens even goed als dit hoogstaand staaltje van een actiethriller.