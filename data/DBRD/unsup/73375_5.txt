Van David Baldacci is bekend dat hij graag in vrijwel al zijn boeken een flinke dosis politiek stopt. Geheime diensten, al dan niet in combinatie met Amerikaanse presidenten, het kan niet op. Maar met De geheugenman is Baldacci een nieuwe serie gestart en daar komt voor de verandering dit keer geen politiek in voor. Tenminste geen nationale en internationale maar daarvoor in de plaats is wel een bepaalde politiek waar te nemen. De politiek en tactiek hoe een opsporing tot een goed einde gebracht kan worden.

Amos Decker is een jong aanstormend talent in de footballsport als hij na een stevige tackle al afscheid moet nemen als prof. Hij belandt met zijn hoofd hard op de grond en het gevolg daarvan is dat hij lijdt aan hyperthymesia. Zijn tweede carri√®re verloopt als politie, later als rechercheur. Bij thuiskomst vindt hij zijn vrouw Cassie, dochtertje Molly van 10 jaar en zijn zwager, alle drie dood, respectievelijk doodgeschoten, gewurgd en keel doorgesneden. Zijn leven stort compleet in, hij raakt aan lager wal en wordt door zijn ex collega Mary Suzanne Lancaster benaderd. De gearresteerde Sebastian Leopold beweert de dader te zijn van de drie moorden en Decker wordt verzocht met hem een gesprek aan te gaan. Dat is het begin van een onvoorspelbare missie....

Baldacci heeft met De geheugenman een buitengewoon interessante nieuwe serie gestart. In een constant spannend verhaal laat hij zijn nieuwe protagonist in de ene onvoorspelbare situatie na de andere belanden. De extra dimensie die daarbij een belangrijke rol speelt is zijn onfeilbaar geheugen waaruit hij alles kan opdiepen wat hij ooit heeft meegemaakt. Of het nu namen, gezichten, gebeurtenissen of whatever is, het komt weer allemaal terug op zijn netvlies. Dat maakt het enerzijds makkelijk maar tevens ook ingewikkeld omdat er dan niet overal bewijs voor is maar wel de zekerheid dat iets echt is gebeurd. Het lijkt allemaal wat geheimzinnig wat in deze recensie staat opgetekend maar er meer over vertellen is not done. Zelf beleven dit topverhaal!

Eindoordeel: 5 sterren

Spanning: 4 sterren
Plot: 5 sterren
Leesplezier: 5 sterren
Schrijfstijl: 5 sterren
Originaliteit: 5 sterren
Psychologie: 5 sterren