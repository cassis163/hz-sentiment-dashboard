De afgelopen weken had ik elke avond een doel: Een stuk in dit boek lezen.
Ik vergat de tijd en ging met de schrijver mee terug de tijd in. De tweede wereldoorlog en de vechtende heldhaftige piloten die voornamelijk uit Amerika kwamen, hebben mij diep geraakt.
Een groot deel volg je de piloten van het 8ste. Zij hebben een groot deel van de oorlog in de lucht meegemaakt. Ze vlogen met B-17’s en daar zaten ongeveer tien mannen in. Om het vliegtuig te besturen, de radio te bedienen of de kaarten te raadplegen. Ook waren er bemanningsleden die over de bommen en andere wapens gingen. Ze vlogen op grote hoogte, dus moesten aan de zuurstof.
Het was daar zo koud, dat veel mannen ledematen verloren door bevriezing. In de oorlog waren er dus ook speciaal artsen voor deze verschijnselen aangesteld. Veel mannen verloren vingers en tenen en als de kou het niet deed….Dan de Duitsers wel. De overlevingskans voor zo’n B-17 bemanning lag dus ook niet hoog. Velen stierven voordat de oorlog echt opgang kwam.

De verslagen en verhalen van de mannen die dit allemaal hebben meegemaakt zijn echt levensecht beschreven. Ik vond dat echt goed, dat deze verhalen ook verteld worden en de wereld ingaan! Deze mannen zijn in mijn ogen echte helden. In de lucht konden ze niet in een schuttersputje springen. Ze moesten vechten om te overleven. Het was knokken of sterven.

In de eerste jaren van de oorlog waren de Duitsers heer en meester in de lucht. De oorlogsdoden die er vielen waren dus ook grotendeels aan de geallieerde kant.
In de oorlog was er nog rassenscheiding, dus er werd op verlof ook veel gevochten in Londen en omstreken. Er waren alleen blanke bemanningsleden. Maar de anderen zaten wel in het leger om bijvoorbeeld wegen aan te leggen.
Na D-Day op 6 juni 1944 kwam er voor deze strijders de Big Week. Veel levens gingen verloren, maar stapje voor stapje ging het de goede kant op. De geallieerde kant!

Toen Jimmy Doolittle de leiding kreeg, ging het eindelijk wat beter met de oorlog in de lucht. Er kwamen ook de bekende Mustang P-51 vliegtuigen bij. Deze waren sneller en goede jagers.
Je volgt deze mannen de hele oorlog door, hun inzet bij het Ardennenoffensief en waarom Auschwitz nooit gebombardeerd is. Ook zaten er mannen gevangen in kampen. Bij de Duitsers of in het neutrale Zwitserland, waardoor ik me afvroeg of ze echt zo neutraal waren…….

Er zijn veel bekende namen zoals Hap Arnold of Jimmy Stewart de acteur die met deze oorlog verbonden waren. Er staan ook foto’s in van bijvoorbeeld Clarke Gable. De foto van de bemanning die al hun missies hebben doorstaan en het konden navertellen vind ik echt mooi. De opluchting en blijheid dat ze naar huis mogen. Want de oorlog in de lucht was echt pure hel!
Ze bombarderen ook een gebied nabij Braunschweig waar mijn opa gedwongen moest werken in de oorlog in een fabriek. Dit komt dus voor mij ook erg dichtbij. Opa heeft er nooit veel over los gelaten, alleen dat hij daar een ongeluk heeft gehad en iets over een explosie. Daardoor kreeg hij een ernstig ongeluk, waar hij de rest van zijn leven last heeft gehad.

Dit boek is een belevenis op zich. Het geeft een heel andere kijk op de oorlog. Ook het feit dat de geallieerden wel degelijk bommen liet vallen op gebieden met burgers. Dat zet je toch aan het denken. Het is echt een super compleet boek en het gaat verfilmd worden door Steven Spielberg en Tom Hanks. Net als Band of Brothers en The Pacific gaat het een 10-delige serie worden. Ik ben reuze benieuwd hoe dit eruit gaat zien. En ik ben dol op oude vliegtuigen. Ik kan niet stoppen met praten over hun verhaal. Maar je moet dit boek gewoon lezen!

Echt enorm top dat ik dit boek mocht recenseren voor Uitgeverij Karakter! Het is een prachtig boek met hardcover en een losse omslag eromheen. Het is zo compleet dat je na het lezen geen vragen meer hebt, want alles kom je te weten. En het zijn echt de meesters in de lucht. Dat is zeker waar!
Het liedje over hun gevoelens zegt genoeg:

I wanted wings until i got the
God damned things.
Now, i dont want them anymore.
They taught me how to die.
Ive had my bellyful of war.

(ik wilde mijn vliegersvink
Totdat ik dat verrekte ding kreeg.
Nu wil ik hem niet meer.
Ze hebben me geleerd te sterven.
Ik heb mijn buik vol van de oorlog).

Dit boek gaat over de helden die voor onze vrijheid aan het vechten waren. En ze hebben gewonnen. Mede dankzij hun kunnen wij in vrijheid leven’’ Deze Masters of the air”.
5 verdiende sterren*****