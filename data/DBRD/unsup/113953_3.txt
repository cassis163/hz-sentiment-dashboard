Catrin is haar kinderen verloren in een zeer tragisch ongeluk waar haar beste vriendin Rachel bij betrokken was, Zij heeft dit nooit kunnen verwerken en haar huwelijk is ook nog gestrand.
Catrin houdt Rachel verantwoordelijk ook al was het een ongeluk en er is maar 1 gedachte die haar bezig houdt…Wraak.
En de dag heeft zij al uitgekozen.

Als er een jongetje wordt vermist op het eiland komen Catrin’s plannen in gevaar. Het is al het 3e kind binnen een aantal jaar dat verdwijnt.
Samen met Callum, een zeer goede vriend en eens haar minnaar, helpt ze mee zoeken.
Callum is oorlogsveteraan en heeft last van black outs door de gevolgen van PTS

Het verhaal bestaat uit 3 delen, 3 inzichten over wat er nu precies is gebeurd vanuit de 3 hoofdpersonages: Catrin, Callum en Rachel.
In elk deel worden 7 dagen besproken.

Alhoewel het een redelijk goed verhaal is en het makkelijk wegleest, ondanks een paar grove fouten die erin staan, wordt dit alles voor een deel teniet gedaan doordat er in die 3 delen heel veel in herhaling wordt gevallen. Alle 3 maken zij die 7 dagen mee alleen in hun eigen perspectief. Zeker het laatste deel is moeilijker om te lezen.
De clou is wel verassend te noemen.
En alle plussen en minnen bij elkaar opgeteld, is dit boek voor mij 3 sterren waard.

Een vermakelijk en pakkend verhaal waarvan de beschrijving beter had gekund.