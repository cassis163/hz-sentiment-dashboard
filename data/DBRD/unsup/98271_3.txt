Opnieuw een bijzonder gekozen onderwerp van de schrijver, nl het bijeen zijn van een familie op nieuwjaarsdag. Verschillende situaties die zich tegelijkertijd afspelen en door een niet sprekend familielid geregistreerd worden. Verhalen worden afgebroken omdat de CV is uitgevallen om later weer opgepakt te worden. Afzonderlijke groepjes ontstaan; de koude kant van de familie zondert zich af, maar geeft dan wel commentaar op wat er zich aan de andere kant van de kamer afspeelt. Tegelijkertijd gaan de kinderen ook hun eigen gang, waarop natuurlijk gereageerd wordt door de volwassenen. Een wonderlijk samenkomen van verhalen, ook omdat de lezer middels de fragmenten meer en meer te weten komt over het hoofd van het gezin en hoe deze ervaren werd door de kinderen. Als je van bijzondere onderwerpen houdt, zeker een aanrader.