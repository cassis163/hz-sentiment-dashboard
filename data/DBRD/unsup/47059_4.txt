4,5*

Oh, wat was dit een heerlijk boek! Net als Jip en Janneke, vind ik dat dit boek in de kast moet staan. Om elk jaar weer te kunnen genieten, of later aan je kinderen voor te kunnen lezen voordat ze naar bed gaan. Om dan vervolgens zelf een grappig receptje uit het boek te proberen!

Het boek is werkelijk prachtig vormgegeven en komt totaal niet tot z'n recht op mijn e-reader. Tuurlijk, de prachtige platen tonen ook wel in zwartwit, maar zo mooi als het in het echte boek (heb even staan gluren bij de Bruna) is het natuurlijk nooit. NÃ³g een reden om het fysieke boek te kopen hihi. Ik heb de Engelse versie gelezen, maar wil graag de Nederlandse versie in mijn kast hebben.

Ik vond het een bijzonder boek om te lezen. Buiten de 12 schattige kerstverhaaltjes staan er ook nog 12 grappige en simpele (kerst)receptjes in en geeft ze de lezer een kijkje in haar persoonlijke leven. Mijn favoriete stukken uit het boek waren absoluut The Snowmama, Christmas in New York, Christmas Cracker en The Glow-Heart. Maar ook de mooie, maar tevens droevige, herinneringen aan haar vader en aan schrijfster Ruth Rendell waren mooi om te lezen.

Fijne kerst iedereen!