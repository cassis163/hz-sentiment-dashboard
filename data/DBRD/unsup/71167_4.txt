Dit is het tweede deel in de in de trilogie van de drie werelden. Ik heb het verhaal mogen proeflezen, waarvoor nogmaals mijn dank. De proefversie belooft veel goeds, nu heb het echte boek inclusief synopsis en het laatste hoofdstuk herlezen.
Het verhaal begint met een korte synopsis, terugblik op deel 1. Het is verstandig deel 1 eerst te lezen alvorens je aan dit deel begint, anders mis je te veel informatie. Dit deel gaat namelijk verder waar deel 1 eindigt. We volgen het leven van de mensen op Morjan, waar de oorlog die op de Eerste Wereld ondekt is, gaat uitbreken. De koninkrijken op Morjan zijn machtig, maar lijken kansloos tegen de Zwarte Grootmeester en zijn legers. Kunnen Eroc en Tarú het verschil maken? Zij zijn belangrijk in de strijd tegen de Grootmeester, maar in deel 2 komen er nog meer personages ten tonele. Kolonel Bardel, die iets te verbergen heeft bijvoorbeeld en de 9-jarige Alwin, die heel belangrijk schijnt te zijn . En waarom word de jonge Shaïm in het holst van de nacht zijn land uit gestuurd en natuurlijk de vreemdeling, die ongestoord kan doen wat hij wil… stelen, moorden…Magiër Vilinia weet dat hij komt om de oorlog te ontketenen, maar ze grijpt niet in…En wie is Hij?
Het verhaal heeft veel hoofdpersonen waardoor het een tijdje duurt voor je iedereen kent en weet wat hun verhaal is. Door de verschillende verhaallijnen moet je je hoofd er wel bij houden. Het boek is gedrukt in een klein lettertype waardoor het verhaal niet heel snel leest. Er zit wel voldoende actie en spanning in, wat maakt dat je verder wilt lezen.
De meeste personages worden goed omschreven, waardoor je je in hen kan inleven. Met sommige heb je meteen iets, zoals bij Shaïm, Rokko en Daaïho. Zij zijn voor mij de beste karakters. Omdat de auteur de aparte koninkrijken en de plaatsen goed visualiseert, er zijn verschillende landkaarten in het boek opgenomen, kan je de omgeving en de sfeer die erbij hoort goed aanvoelen. Dit verhoogt het leesplezier.
Het plot is verrassend goed, ik had iemand anders in gedachten die Hij is. Een paar keer dacht ik dat ik het wist maar dus niet .Het allerlaatste hoofdstuk is heeft een open eind omdat er nog een deel komt . Mooie cliffhanger als slot.