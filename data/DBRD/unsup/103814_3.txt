Heerlijk boek. Don Stillman en Rosie zijn gelukkig getrouwd. Het huishouden en het leven loopt op rolletjes zolang Don zich aan zijn schema's houdt. Alles moet op tijd en de voorafgedefinieerde tijd duren. En dan kondigt Rosie aan dat ze zwanger is. Don slaat tilt. Hij heeft het al zo moeilijk met een relatie, die met Rosie, nu moet hij ook nog een relatie aangaan met een baby?
Al zijn schema's zullen overhoop worden gegooid. Wat nog erger is, is dat iemand gezegd heeft dat hij beter geen vader kan worden. Dat heeft zich in zijn hoofd gezet. Dus gaat hij zich voorbereiden tot in het extreme. Met grappige situaties als gevolg, maar ook met tragische omdat door zijn bemoeizucht steeds verder verwijderd geraakt van Rosie. Ze groeien helemaal uit elkaar.
Hilarisch is de situatie waarin Don naar een kinderspeeltuin gaat om te observeren en filmen hoe het moet. Tot hij gearresteerd wordt en beschuldigd van pedofilie. Op zijn eigen speciale manier gaat hij daarmee om. Hij probeert dit te doen zonder Rosie lastig te vallen want hij wil haar geen extra stress bezorgen.
Een tikje minder dan het eerste boek, maar toch echt weer wel een aanrader.