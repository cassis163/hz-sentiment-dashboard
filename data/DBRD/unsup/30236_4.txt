Voor ik dit boek ging lezen wist ik niet dat dit boek gebaseerd is op een waargebeurd verhaal. Door de achterflapsamenvatting dacht ik dat dit een fictief feelgood verhaal zou zijn over een Siamese tweeling.

Maar dit boek is gebaseerd op het waargebeurde verhaal van de Siamese tweeling Masja en Dasja die in het communistische Rusland opgroeiden. Ik kan niet zeggen wat een mooi verhaal, want het verhaal is absoluut niet feelgood. Ik heb af en toe een traantje moeten weg pinken. Het boek is goed geschreven en gelukkig is de verteltoon vanuit het perspectief van Dasja op positieve toon en geeft ze de lezer een beetje hoop. Want ja, tijdens het lezen over wat deze Siamese tweeling allemaal heeft meegemaakt heb je ook wel hoop nodig.