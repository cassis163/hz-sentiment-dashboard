Dit boek staat op de tiplijst voor de Hebban landen challenge 2017.
Het boek vertelt het verhaal van vier jonge mensen

Farah een 19e jarige Saudische vrouw die erg bezig is met de islam. Zo veel dat haar mannelijke familieleden het ongezond vinden voor een vrouw. Het verhaal speelt tijdens de ramadan. Zij vraagt Allah zich aan haar te tonen. Wat er dan gebeurd maakt haar heel bang

Noura Farah's nichtje die ook vragen heeft over het geloof en bij haar zoektocht op een chatbox terechtkomt van moslims die zijn overgestapt naar het geloof in (Isa) Jezus.

Sara een Saudische Amerikaanse die op de chatbox Noura ontmoet en christen is.

Emir haar die hoewel hij in het christelijke gezin is opgegroeid twijfelt aan het christelijk geloof en zijn plaats in de wereld.

Het verhaal laat goed zien hoe verwarrend en gevaarlijk een wisseling van geloof kan zijn in islamitische anden. Het is heel wat als je het geloof van je ouders vaarwel zeg. Het kan zorgen voor veel angst, onzekerheid, Hoewel dit verhaal vooral over afvalligheid van de Islam gaat, is dit verhaal in principe universeel toe te passen op alle overtuigingen die niet passen binnen de heersende opinie.

Het mooie aan dit verhaal is dat het niet alleen de worsteling van Farah en Noura laat zien maar ook die van Sara en Emir. Want het feit dat je ben opgegroeid in het geloof maakt niet dat geloven voor jou makkelijker is, hooguit minder gevaarlijk, maar dat kan ook komen omdat de heersende religie in Amerika het Christendom is.

Voor mensen die niet met het (Evangelische /bevindelijke,) Christelijke geloof zijn opgegroeid kan de schrijfstijl en de gemakkelijkheid waarop God erbij gehaald wordt vreemd overkomen. Als je daar doorheen kunt lezen is het echter een mooi verhaal, dat laat zien dat er altijd dappere mensen zullen zijn die blijven staan voor hun overtuigingen ondanks dat dat in sommige gevallen levensgevaarlijk is.