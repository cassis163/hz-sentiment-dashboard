Wat heb ik terug genoten van dit vervolg op 'De naam van de wind'. Kvothe gaat verder met zijn levensverhaal te vertellen tewijl hij terugblikt op zijn leven als ongewilde held, en dit op een schitterende manier.
Na enkele gebeurtenissen op de universiteit trekt hij naar het hof in Vintas waar hij te maken krijgt met alle mogelijke intriges. Daarna belandt hij de armen van de dodelijke fae Felurian waar geen man levend bij vandaan kwam.. Na nog enkele omzwervingen gaat hij terug naar de plaats waar dit deel begon.
Spannende belevenissen volgen elkaar op, dit terwijl ze echt geloofwaardig blijken. Leuk is ook dat wanneer Kvothe stopt te vertellen het verhaal in de huidige tijd iets verder gaat in zijn herberg en een soort van rustpunten worden.
Een verhaal met veel diepgang, prachtig geschreven met als rode draad de zoektocht naar de moordenaars van zijn ouders. Een lijvig boek (927blz.) maar dit leest heel vlot. Smaakt enkel naar méér.....