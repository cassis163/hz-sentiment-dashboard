De pas gescheiden Joy ziet op tegen de kerstdagen en boekt een willekeurig vlucht ver weg van huis. Deze vlucht brengt haar naar de Bed and Breakfast van Daniel en zijn zoon Bobby. Hier blijft ze een tijdje en probeert ze Bobby te helpen met zijn problemen en denkt ze na over haar eigen problemen en toekomst.

Het eerste hoofdstuk begint erg goed, ik krijg meteen het gevoel dat dit weer een heerlijk dramaboek van Kristin Hannah gaat worden. En ergens in een parkeergarage van een vliegveld zie ik haar auto in gedachten al staan, met een kerstboom op het dak gebonden.

Hoofdstuk 2 is best heftig en ook beetje ongeloofwaardig wat daarna gebeurd. Maar ook weer kerstgedachte gevoel. Joy belandt bij een Bed en Breakfast die eigenlijk gesloten is, maar waar ze gelukkig toch nog terecht kan. Hier helpt ze Bobby, het zoontje van Daniel die de eigenaar van deze Bed en Breakfast is en wat problemen heeft.

Ik heb betere boeken van Kristin Hannah gelezen. Het verhaal is een beetje ongeloofwaardig, maar dat komt omdat dit boek echt met een kerstgedachte en kerstboodschap is geschreven. Een verhaal over familie. En dan is dit toch een mooi magisch kerstverhaal. Dit is een boek dat je echt rond de kerstdagen zou lezen. Een zeer geschikt kerstboek dus.