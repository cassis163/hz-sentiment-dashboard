Onbezonnen is het debuut van Vera Lundi uitgegeven bij Agemo.

Het begin begin van dit verhaal is gebaseerd op een ware gebeurtenis waarbij een politieman omkwam.

Roy Peters komt om als hij bij de buren een inbreker betrapt.
Zijn vrouw Monica blijft achter met twee kinderen en het leven gaat door maar voor Monica blijft de haat tegen de dader smeulen.
Als ze op een dag een berichtje onder ogen krijgt laait de haat weer op tegen de dader.
Ze spoort de dader op en haar haat neemt vorm aan .Onbezonnen zoals de titel al zegt gaat ze te werk. Haar daden en daaruit voortkomende leugens brengen haar behoorlijk in het nauw! Komt ze er mee weg?

Het boek begint met een proloog die er meteen voor zorgt dat mijn gevoelens behoorlijk geraakt worden!
Gevoelens die tijdens het lezen van het boek nog verder aan gewakkerd worden en alle kanten opgaan, van onbegrip, ongeloof, medelijden.
Het boek leest vlot door de korte hoofdstukken en gewoon taalgebruik.
De hoofdpersoon is Monica maar voor mij was dat Patrick.
Vanaf het begin had ik een zwak voor hem, ondanks wat hij nog uitspookt in zijn leven.
Hij is niet sterk genoeg om zijn eigen leven te leven, ook al is hij het telkens van plan.
Zoals op blz 249: "Als Teus boven komt met een fles drank en zegt: he maat, hoe staat het leven? Best ,hoor. Het vervelende gevoel dat Teus zich weer in zijn leven dringt, komt in volle hevigheid terug".
En omdat hij toch nog iets onverwachts doet!
Vera Lundi heeft met Onbezonnen een spannend boek vol pychologische inhoud geschreven. Over de worsteling van de verschillende personages met hun verleden en met hoe ze nu in het leven staan.
Ben nieuwsgierig naar haar volgend boek!