“Is liefde lastig?” is een verhaal over vier mensen die elkaar totaal niet kennen, maar allemaal in Antwerpen wonen. Lisse is smoorverliefd. Seb heeft een mislukte relatie achter de rug. Ada is na de dood van haar man in het rusthuis beland en tussen Tino’s ouders loopt er iets mis. Elk hoofdstuk van twee à vier pagina’s bevat een stukje uit het leven van deze vier personen.

De auteur Reine de Pelseneer laat de personages geleidelijk aan elkaar ontmoeten. Seb ontmoet Lisse in de Sanssouci en Lisse ontmoet Tino toevallig bij Ada. Ze leren elkaar beter kennen, zoeken zo vaak mogelijk contact met elkaar op en maken veel avonturen mee. Ik zag steeds meer verbanden tussen de personages, waardoor ik het een erg goed boek vond. Op een paar maanden tijd smolten de vier levenslopen in elkaar en vloeiden samen in één verhaal.

Het boek las ontzettend vlot en zat vol spanning, avontuur en romantiek.