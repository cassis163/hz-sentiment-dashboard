Ik ken Richelle Mead van de Vampire Academy. The Glittering court is haar nieuwste boek, totaal anders dan alles wat ik van haar gelezen heb. Hier is niks bovennatuurlijks. Ik heb erg genoten van dit verhaal. Ik had in het begin het gevoel dat het zou lijken op De Selectie van Kiera Cass, maar dat was niet zo. Het verhaal was anders dan ik had verwacht, steeds dacht ik het te weten, maar dan ging het heel anders.

De Glittering Court zelf is veel duisterder en Je kreeg veel meer over de wereld te weten dan ik had verwacht. De wereld waarin het zich afspeelt is heel interessant, ik had gehoopt dat we daar dieper op in zouden gaan. Misschien in het volgende deel. Ik vond het vooral interessant om meer te weten te komen over de geloven en tradities, ook al zorgen deze voor problemen in het verhaal. Ik vind dat je respect voor elkaars geloof en overtuigingen moet hebben, respect voor elkaar moet hebben, dan zouden er heel wat problemen minder zijn in de wereld. Door de vele verschillende culturen heb je ook veel verschillende personages. Tamsin, een schoonmaakster met een sterke mening, Mira, een vluchteling met veel geheimen en Adeliade, een gravin, die vlucht voor vrijheid. Ik vond vooral Adeliade personage interessant. Ze is grappig, koppig en heeft veel doorzettingsvermogen. Ze is gewend aan een deftig leven, maar zet alles op alles voor liefde en vrijheid. Hierdoor maakt ze dingen mee die ze als gravin nooit zou meemaken. Het is grappig om te lezen dat ze voor ons normale dingen leert, maar hierdoor heeft ze wel meer begrip voor anderen, nieuwe inzichten en weet ze waar ze kan helpen. Hier en daar was het verhaal wel wat voorspelbaar. Zo kon je vanaf het begin al weten dat Cedric en Adeliade elkaar leuk zouden vinden, ze zijn ook een leuk stel om, en je had kunnen weten dat haar geheime identiteit ontdekt wordt. Het verhaal wordt voor mijn gevoel goed afgerond, het is mooi in de tijd geplaatst, met de nieuwe wereld, kolonisten, geen elektriciteit of stromend water.

Ik ben benieuwd naar het tweede deel, die volgens mij het verhaal van de mysterieuze Mira gaat vertellen.