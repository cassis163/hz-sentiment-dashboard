De debuut thriller van Ruth Ware.

Nora wordt uitgenodigd voor een vrijgezellenfeest van een vriendin uit het verleden waarvan ze dacht dat ze die nooit meer zou zien. Ze gaat, maar waarom ze eigenlijk uitgenodigd is, is haar een raadsel.

In deze spannende thriller ga je met Nora mee naar dit vrijgezellenfeest en kom je tot de ontdekking dat niet alles is wat het lijkt. Worden er nieuwe vriendschappen gesloten zoals vaker bij een vrijgezellenfeest of is het een verzameling van mensen die elkaar een ongemakkelijk gevoel bezorgen omdat ze maar 1 gemeenschappelijke deler hebben; de bruid in dit geval?

De auteur heeft met dit boek een verassend spannende thriller geschreven die je op het puntje van je stoel laat balanceren. Je leest mee in de gedachten van de hoofdpersoon en je wilt niets liever dan weten hoe dit afloopt. De gevoelens van claustrofobie en het verlangen om te herinneren zijn zo perfect beschreven dat je het ook daadwerkelijk mee beleefd.

Het boek is vlot geschreven en heeft naar mijn mening een briljante opbouw tot het hoogtepunt.

Voor mij geen minpunten en ik ga zeker haar andere boeken lezen!