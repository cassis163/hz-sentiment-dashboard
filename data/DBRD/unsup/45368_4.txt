Dit boek is ook weer een prachtig geschreven levensverhaal van een bijzonder persoon: Allene Tew (1872 - 1955). Uit de schrijfstijl blijkt nu ook weer dat het vooral de nieuwsgierigheid van de schrijfster is naar het verhaal wat de aanleiding vormt voor het boek.

Allene wordt geboren als eenvoudig plattelandsmeisje maar weet haar vooral door haar ontzettende gedrevenheid, doorzettingsvermogen en goede moed op te werken tot de top van de Amerikaanse society., ze gaat om met de rijkste Amerikanen, kunstenaars en regeringsleiders.
Het is een vrouw die de Amerikaanse droom ten volste leeft.
Maar dit alles gaat niet zonder slag of stoot, ze moet heel wat tegenslagen verwerken:waaronder het overlijden van meerdere echtgenoten en enorme schulden.
Het feit dat Allene zich nooit laat ontmoedigen en niet bij de pakken neer gaat zitten maar vol vertrouwen naar de toekomst kijkt, doorgaan en vooral vertrouwen hebben dat er weer iets goed op je pad zal komen is haar motivatie, maakt dat zij alle ellende weet te overwinnen en er steeds weer beter uit tevoorschijn komt.

"Als je de wil en het doorzettingsvermogen hebt, dan KUN je dingen...probeer altijd alle mogelijke manieren, en als je geen manier ziet, vraag dan hulp. COURAGE ALL THE TIME - altijd moed houden!"

"En tenslotte is het mijn zeer persoonlijke, kleine onderzoek naar de vraag: hoe met verlies om te gaan? In verband met Allene denk ik dat het antwoord werd gegeven door de bioloog Charles Darwin, die zei: Het is niet de sterkste van de soort die overleeft, het is ook niet de intelligentste die overleeft. Het is die ene die het beste tegen verandering kan"