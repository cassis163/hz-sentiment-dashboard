Wanneer een boek begint met 'a princess, a traitor, a soldier, a hunter and a thief', ben ik, en ik geloof nog veel meer van jullie, meteen verkocht. Al deze karakters hebben een eigen verhaal, een eigen persoonlijkheid, en het belangrijkst: een eigen doel.

De Princess, een jonge vrouw in een geweldadig koninkrijk, met weinig steun en een forced marriage. De jongen waar ze verliefd op is, moet om deze reden vluchten en maakt kennis met de gevaren van de wereld. De traitor, een servant voor een ander koninkrijk, met zo veel haat omdat dit koninkrijk zijn volk heeft vermoord. De thief is een jongen die stelen ervaart als plezier, hij doet het niet voor de spullen zelf, maar meer voor de kick. Dit brengt hem echter in zo veel problemen, totdat hij ergens achter komt wat hij nooit had kunnen dromen....

Dan blijft de Hunter over. Je stelt je vast een badass, stoere, sterke man voor met veel wapens en spieren, maar in dit geval was het een heel jong meisje van maar dertien jaar oud, die samen met een man jaagt op demonen. Het is erg gevaarlijk, omdat de demonen verschrikkelijk sterk, en vooral heel snel zijn. Wanneer er een demon dood gaat, komt er 'demon smoke' uit zijn mond. Dit is waar de kill voor bedoeld is, demon smoke is namelijk heel waardevol, aangezien je er high van wordt. Toen dit bekend was, werd er teveel van gebruikt en kwam er hebzucht. Hierdoor werd de jacht verboden.

In de loop van dit verhaal, komen de karakters samen in een hele unieke manier. Grote thema's in het boek zijn vriendschap, ontdekking van jezelf, strategie en vertrouwen. De vriendschappen tussen alle karakters die ontstaat en veel vertrouwen nodig heeft. Niet iedereen is zoals ze zich voordoen. De lezers weten precies hoe de karakters zijn, aangezien het verhaal ook uit alle vijf de perspectieven is verteld. Veel van de karakters hebben ook veel character development, de princess wordt veel sterker en zekerder door het verhaal heen, net als de thief.

Ik vond het erg leuk om uit te vinden welk persoon in het boek welke rol nam, zoals wie de thief en de hunter waren. Het boek zit vol actie, maar ik had soms helaas moeite met het oppakken van het boek als ik gestopt was. Hierdoor heb ik geen vijf sterren gegeven, maar het verhaal was erg goed! Het verhaal heeft wat weg van Game of Thrones, omdat het verhaal veel verschillende koninkrijken heeft en ook wat oorlogen bevat. Ook denk ik aan The Hunger Games, niet de toernooien met dat ze op elkaar moeten jagen, maar meer het overleven. Veel van de karakters moeten uit de handen blijven van de koninkrijken en dat maakt het soms erg moeilijk.

Met dank aan Hebban heb ik dit boek kunnen lezen in een leesclub, met een geweldige discussie! We hebben allemaal heel verschillende meningen over het boek, zoals de cover. Ik vind persoonlijk de zwarte cover met de smoke op de voorkant het best bij het boek passen, omdat het boek je een mysterieus gevoel geeft.