Dan Brown is een auteur die ik al jaren volg, en meegemaakt heb in zijn ups en downs. Hij is een man die bekend staat uiteraard voor de Da Vinci Code en het Bernini Mystery. Tien jaar later is dit het vierde boek met het hoofdpersonage Robert Langdon, (voor mij nog steeds Tom Hanks in mijn hoofd dus). Het verloren symbool deed me niets, dus ik hoopte op beterschap hier en dat kwam er ook. Ik heb bewust de film nog niet gezien om me zelf een beeld te kunnen vormen van het boekverhaal en dat zat wel goed in elkaar, maar toch voelt het allemaal een beetje aan als metaalmoeheid. Robert Langdon wordt er dan ook niet jonger op en hij evolueert gelukkig mee in de boeken, zoals het hoort.
Het boek verveelt zoals met de meeste Browns geen moment en hij toont weer eens dat hij een meesterverteller is. Toch waren er soms teveel details en voelde ik me af en toe afdwalen net omwille van die details. Al bij al een zeer degelijke Brown waar ik van genoten heb.