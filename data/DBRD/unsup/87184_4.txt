Ik had tot nog toe geen boek van deze auteur gelezen maar er zullen er zeker nog volgen na dit uiterst spannende verhaal van 13 uur.
De spanning is enorm en ik had moeite om het boek los te laten. Ik keek er naar uit om weer ergens tijd te vinden om nog enkele pagina's mee te pikken.
Al deze moeite en de verslaving werden beloond.
De verhaallijn is goed opgezet, de spanningsboog blijft strak gespannen door de sprongen die voortdurend gemaakt worden in het verhaal. voor mij mochten de stukken af en toe minder snel afgekapt worden (maar dit zorgt voor de nodige spanning h√©)
Iets minder makkelijk vond ik de Zuid-Afrikaanse persoonsnamen, hun functies en hun onderlinge verhoudingen. De taal, het taalgebruik en het psychologisch inzicht van de auteur vond ik subliem. De personages zijn echte mensen met hun goede kanten en hun gebreken, blank of zwart of Zoeloe of Xhosa.
Dat het verhaal zich op 13 uur afspeelt is moeilijk te geloven als je ziet wat er in die tijdspanne allemaal gebeurt: een moord, speurtocht en achtervolging, fraude,... Je zou van minder aan de drank geraken. Hoofdinspecteur Bennie Giessel is een geloofwaardig hoofdpersonage en ik hoop hem nog in andere boeken van Deon Meijer te ontmoeten.
Dit boek is een aanrader voor eenieder die van spanning houdt.