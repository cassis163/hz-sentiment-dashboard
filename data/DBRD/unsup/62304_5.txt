“Gelezen” als luisterboek en dat was met al die families, namen en plaatsen soms wel lastig. Het verhaal zit heel goed in elkaar. Het ontstaan van de Eerste Wereldoorlog wordt van veel meer kanten belicht dan ik in mijn geschiedenislessen heb geleerd. De chaos van de Russische revolutie wordt naar mijn gevoel onderbelicht. De hoofdpersonen van het boek spelen allemaal een rol in de veranderende maatschappij, als diplomaat, als suffragette, als lagerhuislid, als mijnwerker, als crimineel, als Russische arbeider, als adellijk persoon, als verslaggever, als emigrant enzovoort. Dat maakt het ook zo leuk om die levens te volgen terwijl zij allen op hun manier deelnemen aan de wereldgeschiedenis.