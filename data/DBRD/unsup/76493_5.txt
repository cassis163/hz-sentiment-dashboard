Arne Dahl verdient een en al lof voor 'Grensgebieden', deel 1 van de Berger&Blom-reeks. Wat een boek! En wat een verademing dat er weer eens een thriller is verschenen die met kop en schouders boven de concurrentie uitsteekt. Voor zulke boeken zijn de vijf sterren uitgevonden.
Interessante, niet per se sympathieke, hoofdpersonages: Sam Berger en Molly Blom. Zij maken een valse start, maar dat de reeks hun beider namen draagt wekt verwachtingen.
Boeiend, spannend, ingenieus geconstrueerd verhaal dat geen moment inkakt.
Puur genieten! En verlangend uitzien naar deel 2.

[spanning 5, plot 5, schrijfstijl 5, leesplezier 5, originaliteit 5, psychologie 5]