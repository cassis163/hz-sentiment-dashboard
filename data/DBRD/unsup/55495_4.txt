Heb tegen mijn gewoonte in, lang over dit boek gedaan en 2 andere boeken er tussen door gelezen. Dat wil niet zeggen dat ik het niet goed vond want dat vond ik juist wel. Het is wel een veeleisend boek wat je met grote aandacht moet lezen (ik had er vaak pen en papier bij om wat aantekeningen te maken).
Het verhaal wordt verteld door twee vrouwen en een man. Ieder vertelt een deel van het verhaal en deels overlappen ze elkaar. De vrouwen zijn allebei met de man getrouwd geweest. De man, afkomstig uit de gegoede burgerij vind zijn 1e vrouw eigenlijk perfect maar voelt zich aangetrokken tot het dienstmeisje van zijn ouders (hij zegt zelf dat het een geestesstoring van hemzelf is!) en verlaat uiteindelijk zijn vrouw voor haar en trouwt met het dienstmeisje. Ook met haar wordt hij niet gelukkig en stuurt haar weg. Het klinktals een soap maar dat is het beslist niet.
De man vond ik de meest trieste figuur uit het boek, hij vertelt bijvoorbeeld over zijn jeugd met een werkkamer met nooit gelezen boeken waar je eigenlijk niet aan mocht komen!! Hij wil als jongentje graag in de voetsporen treden van zijn vader, de leiding van de fabriek op zich nemen maar het duurt 50 jaar voor hij er achter komt dat dit niet bij hem past.
In het derde deel zijn we heel wat jaren verder en vertelt Judit, het dienstmeisje haar verhaal. Het is wat anders van toon dan de 1e 2 delen, wat directer geschreven en met meer aandacht voor gebeurtenissen buitenshuis zoals de belegering + verwoesting van Boedapest,de opkomst van het communisme en het feit dat mensen op de vlucht sloegen. Ook praat ze veel over ht verschil tussen arm en rijk en onder meer uit wat ze vertelt over haar tijd als dienstmeisje blijkt een behoorlijk haat tav "de rijken". Ze zegt ergens dat ze niet wilde dat haar man zich prettig voelde bij haar. Maar wanneer ze haar ex-man na het beleg in het verwoeste Boedapest tegenkomt, rent ze op hem af en omhelst hem. Uit de manier waarop ze hierover vertelt, blijkt dat ook zij toch heel veel van hem heeft gehouden net zoals Ilonka zijn eerste vrouw. Wat eigenlijk de gevoelens van de man zijn, komt eigenlijk het minst uit de verf. Hij praat zeer lovend over zijn 1e vrouw Ilonka en zegt ergens in het boek dat hij Judit nooit als zijn echte vrouw heeft beschouwd maar als zijn geliefde.
Een moeilijk maar mooi boek waar je veel indrukken uit opdoet. Lastig om er in het kort iets over te zeggen, merk ik hier maar misschien krijgen jullie toch een beetje een indruk.