Het Amazoneoffensief is boek twee van Ad van de Lisdonk. Wederom de Amazones in de hoofdrol terwijl hij dat eigenlijk helemaal niet van plan was, maar door de enthousiaste reacties op deel een, Het Amazoneverbond besloot hij ze wederom een hoofdrol te geven in zijn tweede boek Goed nieuws is dat Ad inmiddels aan deel drie aan het schrijven is.

In deel 1 werden de Amazones uiteindelijk gestopt door de Nederlandse rechercheur Laura Sieberg. Aan het begin van Amazoneoffensief probeert zij zich zoveel mogelijk onder de radar te houden in verband met verwachte wraakacties van de Amazones. Echter blijken de Amazones andere plannen te hebben. Ze gijzelen de Algemene vergadering van de Verenigde Naties in New York, Vele regeringsleiders en staatshoofden bevinden zich op dat moment in de zaal. Hun eis is dat de vrouw niet langer wordt onderdrukt in de wereld. Ook roepen zij Laura op zich te melden, anders zullen er liquidaties volgen. Zal het Laura wederom lukken de Amazones te stoppen.

De hoofdstukken hebben allen namen uit de Griekse mythologie, wetende de gruwelen uit de Doos van Pandora. Deze gruwelen zijn een hele goede samenvatting van het wirwar van actie en emotie in het boek. Misleiding, naderend onheil, wraak, tweedracht en twist, nachtmerrie, hatelijkheid en gewelddadige dood en bloedbad. Al deze gruwelen maken van Amazoneoffensief een wervelende actiethriller met oog voor detail.

Het verhaal wordt verteld uit verschillende oogpunten, zowel de goeden als de kwaden, Vooral de kwaden blijven lang onbekend. Zijn we hun misschien toch eerder in het verhaal tegengekomen in een goede rol? Doen ze zich beter voor als zij blijken te zijn? Het verhaal zit top in elkaar, er zit vaart in het verhaal, maar toch is er rust en oog voor detail. Dit maakt het boek heel prettig om te lezen en vooral de goede dosis opbouwende spanning maakt het boek een genot om te lezen.

Dit boek is echt onderbelicht en verdiend het om gelezen en gewaardeerd te worden. Het is echt een topper!. Wel is het waarschijnlijk slim om deel 1 eerst te lezen, maar dat is zeker ook geen straf.