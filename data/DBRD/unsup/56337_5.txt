Het is 2044 en de huidige wereld is vergaan. Om te ontsnappen aan de realiteit brengt het grootste deel van de mensheid zijn dagen door in de digitale wereld van OASIS. Het is niet eens zo ver van ons bed en soms lijkt onze wereld daar ook heen te gaan nu iedereen steeds meer wordt opgeslokt door het internet.

De hoofdpersoon Wade probeert net als de meeste andere mensen een grote wedstrijd op te lossen waarbij de winnaar eeuwige macht en rijkdom vergaart. Het boek is helemaal verweven met verwijzingen naar spelletjes en films uit de jaren 80, dus geweldig voor de nerds die in die periode zijn opgegroeid, maar ook als de verwijzingen je maar weinig zeggen is het een heerlijk boek. Ik was vanaf de eerste bladzijde verslaafd en heb het in één ruk uitgelezen. Een absolute aanrader.