ik heb het boek met plezier gelezen. ook eigenlijk met grote verwachtingen, zowel over de verhouding van Maria met de priester als over het verdere verhaal. het boek geeft een interessant beeld van het leven en het denken van die tijd, en de beschrijvingen van de geschiedenis schijnen goed onderbouwd te zijn. hoewel ik het boek dus leuk en zelfs boeiend vond om te lezen en niet moeilijk geschreven, werden mijn verwachtingen niet waargemaakt. tot mijn verbazing klopt zelfs de beschrijving op de achterflap over het einde niet. en verder heb ik een aantal vergaande gedachtenspinsels als inconsequent uitgewerkt ervaren. trouwens ook het verhaal zelf wordt wat inconsequent uitgewerkt. het ene moment wordt mijn aandacht gevraagd en worden verwachtingen gewekt; pagina's lang soms; maar later blijkt de uitkomst onbelangrijk, omdat het nauwelijks of niet beschreven wordt.
ik begrijp dan ook niet wat de schrijfster met dit boek heeft bedoeld. ook het verhaal over Maria Magdalena, dat aan het eind van ieder hoofdstuk in delen verteld wordt...het zijn naar mijn idee tamelijk willekeurig gekozen stukken. Met een beetje fantasie zou je kunnen zeggen dat je het verloop van het leven van de hoofdpersoon, haar grote verwachtingen, zou kunnen vergelijken met het leven van Maria Magdalena. Toch vind ik dit niet echt opgaan.