Saroo is vijf jaar als hij op een station in India zijn broer kwijtraakt. Na een lange treinreis komt hij in Calcutta uit waar hij wekenlang rondzwerft en probeert te overleven. Uiteindelijk wordt hij naar een weeshuis gebracht. Omdat niemand weet wie zijn familie is wordt hij ter adoptie aangeboden en groeit hij op in Australië. De vraag waar zijn familie is blijft hem bezighouden en hij begint een zoektocht naar zijn roots.
Saroo vertelt in het boek hoe hij alles beleeft heeft. In het eerste gedeelte van het boek waren de beschrijvingen wat langdradig maar naarmate het verhaal vorderde werd ik meer geïntrigeerd door het ongelofelijke verhaal hoe zo'n jong kind zonder enige hulp kan overleven. Dit boek laat goed zien dat familiebanden je motiveren en stimuleren om door te gaan.