Wat me opviel is dat de sterrenhemel een belangrijk onderdeel in het verhaal is, zoals dat ook in Sterrenmoord het geval is, maar in andere mate.
Ook mooi om te lezen dat de auteur een werk van Beethoven in het verhaal verweven heeft. Govert is een liefhebber van het werk van deze componist.
Er is veel in dit verhaal waar ik over na blijf denken, maar één vraag springt er uit:
'Hoe weet je dat je gevonden hebt waarvan je niet wist dat je het zocht?'

Een verhaal, dat op het goede moment in deze tijd van beursdaling en minder koopkracht geschreven is, lijkt me. Er moet iets veranderen in deze wereld, vanzelf zal het niet gaan.
In het verhaal komt duidelijk naar voren dat niet het geld centraal in je leven moet staan, maar je eigen weg bewandelen moet je centraal stellen. Wanneer je je eigen weg bewandelt en niet het geld centraal stelt, zul je zien dat het geld niet belangrijk meer is. Dit alles werkt alleen natuurlijk, als genoeg mensen dezelfde insteek hebben en ook overeenkomstig handelen.

Het verhaal is onderverdeeld in 'Godsgesprek' en vier andere delen, gevolgd door een overzicht van de personages. Deze personages zijn goed uitgewerkt en kunnen in de hoofdstukken gemakkelijk gevolgd worden. De personages hebben steeds een eigen hoofdstuk in hun eigen tijdlijn. Deze tijdlijnen komen uiteindelijk samen. Je zult lezen dat een moord wordt beraamd door politici.
De hoofdstukken hebben een nummer en de naam van een muntsoort, behalve in het laatste deel, waar de hoofdstukken benamingen van muziekinstrumenten (inclusief de stem) hebben. Hier komt weer naar voren dat er overeenkomsten zijn tussen geld en muziek. Als je er over nadenkt dat beiden er zijn dankzij afspraken die gemaakt zijn en waar mensen in zijn gaan geloven. (noten en waarde)

Ik vertel niets meer over de inhoud, maar als lezer steek je een hoop op over onderwerpen waar je wellicht anders niet mee in aanraking gekomen zou zijn. Ik heb dit boek graag gelezen en zou graag zien dat veel mensen dit boek gaan lezen, waaronder politici die samen met ons het verschil kunnen maken. Het is een boek met een boodschap, verpakt in een spannend verhaal.