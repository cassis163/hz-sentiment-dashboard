Vergiffenis is een novelle dat na een vakantie op Malta en Comino door Saskia Schouten geschreven is. Het is een verhaal dat spannend begint met een oorlogssituatie. Daarna leer je de hoofdpersonen kennen en ga je met Rasika mee op reis naar deze mooie eilanden. Op vakantie leert ze Jochem kennen. Jochem ziet haar echter aan voor haar nicht Tessa. Ze gaan samen op excursie maar dit loopt anders af dan verwacht.

De cover van het boek vond ik erg mooi, ik denk dat het de hoofdpersoon is. De flaptekst heeft voor mijn gevoel iets teveel weggegeven van het verhaal, daardoor werd ik niet meer echt verrast. In deze novelle komen 2 belangrijke onderwerpen aan bod, namelijk vergeven en PTSS. Saskia heeft hier een mooi verhaal omheen geschreven en neemt je mee op reis. Het viel me op dat ze er niet heel diep op ingaat maar dat kun je ook niet verwachten in een novelle. Ik vond het heel mooi hoe ze hulp krijgen uit onverwachte hoek en dat maakt dat het verhaal een mooi einde krijgt. Vergiffenis is een mooi verhaal dat vlot leest, heerlijk op een zonnige middag.