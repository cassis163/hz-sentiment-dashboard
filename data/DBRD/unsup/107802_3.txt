Na mijn enthousiasme over deel één en twee van de studietrilogie geef ik dit derde deel een ster minder.
Soms is het beter om twee boeken te schrijven en er geen derde aan vast te breien.
Studie van vuur begon, naar mijn gevoel, pas in de tweede helft van het boek een beetje op gang te komen.
Aanvankelijk, in de eerste helft, meende ik voortdurend déjà-vu's te hebben want het stond vol met herhalingen van gebeurtenissen uit de eerste twee delen. Zoiets gaat mij al heel snel vervelen en dan krijg ik de neiging om te roepen: dit wéét ik toch allemaal al!
Die herhalingen zouden handig kunnen zijn wanneer iemand alleen dit derde deel zou kopen en lezen zonder de voorafgaande delen gelezen te hebben.
Maar het kan toch niet de bedoeling zijn om van een trilogie alleen het derde deel te lezen?
Wat dan het eigenlijke verhaal betreft: ik vond het allemaal nogal rommelig worden en ik had heel erg veel moeite om de verschillende draden te blijven volgen.
Daarom krijgt Studie van Vuur van mij maar drie sterren en geen vier, zoals deel 1 en 2.