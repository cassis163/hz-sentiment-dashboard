Een boeiende en emotionele geschiedenis waarvan ik het bestaan nog niet kende, en het is goed geschreven(in het Engels tenminste).
Ik ben het oneens met de mensen die de verhaallijn van Avery zo matig vinden. Volgens mij hebben ze de essentie gemist, want alles in die verhaallijn staat in het teken van haar onderzoek naar het verleden en welke impact dit heeft op haar denken over haar eigen leven. Er gebeurt weinig tot niets in deze verhaallijn wat níet in dat thema past. Er was ook niets dat onredelijk, onwaarschijnlijk of overbodig was in haar verhaal.
Nu moet ik er bij vermelden dat ik de Engelse versie heb gelezen, het zou niet de eerste keer zijn dat de vertaling naar het Nederlands nogal wat steken laat vallen. Ook de 'Amerikaans-Zuidelijke' manier van spreken van o.a. de riviermeisjes is eigenlijk niet te vertalen naar het Nederlands.
Er zijn twee (kleine) punten waardoor ik het 1 ster minder heb gegeven: de opeenhoping van ellende in de verhaallijn van Rill begint al snel wat zwaar op de maag te liggen, ook al was de werkelijkheid waarschijnlijk (in vele gevallen) nog triester. Hierdoor had ik in het begin moeite om het boek weer op te pakken. Naarmate ik meer 'in het verhaal' kwam werd het op de één of andere manier dragelijker.
Het tweede 'negatieve' punt is dat iedereen met enig deductievermogen van tevoren al een idee kan hebben wat de identiteit is van de grootmoeder van Avery. Het was voor mij in ieder geval enigszins voorspelbaar, ook al doet de schrijfster haar best om het als een soort mysterie te doen voorkomen.