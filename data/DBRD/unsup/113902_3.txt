Ik ben niet erg enthousiast over Debet. 10 jaar na 'De Eetclub' het vervolg uitbrengen Debet, is natuurlijk op zich een heel leuk en goed idee.
Wel moet je voor Debet echt weer even De Eetclub teruglezen. Ik was daar een beetje te lui voor en heb daarom hier en daar de lijnen een beetje gemist. Later wist ik het wel weer precies hoor. Maar, het is echt een vervolg.
Als je goed de lijnen, en wie-hoort-bij-wie, wat is hun verhaal etc. wilt kunnen volgen, zou ik aanraden om De Eetclub weer even te lezen.

Eerlijk gezegd vind ik het feit dat dit nodig is, na 10 jaar, toch een beetje jammer. Ik had het leuker gevonden als Debet een iets meer op zichzelf staand verhaal was geweest. Nu is het echt meer een einde van het vorige boek, maar dan 10 jaar later.
En dan niets ertussenin. Voor mij is Debet geen topper. Leuk bedacht maar minder goed uitgevoerd, denk ik. Jammer!

Om nog iets positiefs te zeggen; het boek is heerlijk vlot en modern geschreven, met herkenbare aspecten en wat dat betreft 'een echte Saskia Noort'. Een vrouw van de wereld die weet wat er te koop is en 'hoe dingen gaan'. Dat vond ik dan wel weer heel leuk in het boek.