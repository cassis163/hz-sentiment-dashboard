Mark Allen Smith heeft met zijn boek Manipulatie mij een aantal spannende maar ook huiveringwekkende leesuren bezorgd. Geiger en Harry zijn de hoofdpersonen, maar ondanks hun werk (een bedrijf waar op bestelling mensen gemarteld worden om de waarheid te achterhalen c.q. informatie verkrijgen, waarbij Harry de contactpersoon is met de klant en Geiger de martelingen doet) krijgen deze 2 hoofdpersonen steeds meer mijn sympathie. Als een klant een 12 jarige jongen brengt telt de beroepscode van Geiger dat hij bij kinderen geen informatie wil verkrijgen en besluit deze jongen te redden. De klant heeft niet de waarheid verteld over de informatie die hij wilde en dan ontstaat een kat en muisspel met Geiger en Harry aan de ene kant en de klant aan de andere kant.

Het boek is opgedeeld in 3 stukken, in deel 1 gebeurt niet veel, maar vanaf deel 2 wordt de spanning steeds verder uitgebouwd en is er actie. Ik wilde alleen maar doorlezen, om uit te vinden hoe de afloop was, ik heb tussendoor zelfs stiekem de laatste pagina gelezen. Wat ik minder prettig vond om te lezen waren de martelpraktijken, maar ze horen helaas wel bij de context van het verhaal, maar wel huiveringwekkend.

Het is een boek dat je vanaf deel 2 in 1 adem uitleest en ik kan het boek van harte aanbevelen aan mensen die van actie en een psychologische thriller houden.

Het boek verschijnt in januari 2012.