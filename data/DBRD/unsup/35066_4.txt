Haar hele leven heeft Louise de liefde gezocht. Nu is ze negentig en bereidt ze zich voor op het einde. Tot er op een dag een pakketje met haar oude dagboeken in het verpleeghuis wordt bezorgd. Alles waarvoor ze al die jaren is weggelopen beleeft ze weer opnieuw. Het boek leest als een trein. Het liefst wil je zo snel mogelijk het volgende dagboekfragment lezen. Het verhaal bevat humor (geen dijenkletser, maar subtiel gedoseerd) en ontroert tegelijkertijd. Het bevat vele lagen en thema's zoals de gruwelen van de Tweede Wereldoorlog en de verloren liefdes. Een mooi boek dat nog lang nazingt in je hoofd.