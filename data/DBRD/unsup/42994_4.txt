Schrijver en journalist Frode Grytten publiceerde zijn eerste boek in 1983. Na zijn debuut schreef hij diverse verhalenbundels en werkte hij als journalist voor lokale dagbladen. In 1999 ontving Grytten de Brageprijs, de belangrijkste literaire prijs in Noorwegen, voor Bikubesong (Het lied van de bijenkorf) uit 2002. Voor De razende rivier ontving Grytten eveneens een prijs: de Rivertonprijs voor beste Noordse literaire thriller van het jaar.
De razende rivier speelt zich af in Odda, een klein industriële stadje in Noorwegen. Het stadje dat gebukt gaat onder een zware hittegolf, wordt opgeschrikt door een moord. Het lichaam van de negentienjarige Guttorm Pedersen wordt in de rivier gevonden. Er lijken geen getuigen te zijn en de beschuldigende vingers gaan al snel uit naar de asielzoekers en allochtonen inwoners van Odda.
Robert een regionale journalist gaat, net als zijn broer Frank die politieman is, op onderzoek uit. Maar Robert heeft eigenlijk zelf totaal andere zorgen aan zijn hoofd dan het oplossen van deze moord. Hij heeft een geheim dat hij koste wat het kost verborgen moet zien te houden voor zijn broer. Over zijn werk als journalist is hij ook niet meer zo zeker. Dan ontmoet Robert een mogelijke getuige van de moord op Pedersen en komt hij achter de werkelijke toedracht van dit misdrijf. Hij moet nu alleen beslissen of hij de oplossing van deze zaak met de rest van Odda wil delen.
Op de achterflap wordt het al aangegeven, De razende rivier is een boek vol onderhuidse spanning. Er hangt constant een beklemmende duistere sfeer. Grytten geeft een schitterende beschrijving van Odda en zijn hoofdpersonage Robert is sterk uitgewerkt. Daarnaast snijdt het boek interessante onderwerpen aan die ook binnen onze maatschappij nog steeds een belangrijke rol spelen. Onderwerpen als asielzoekersbeleid, racisme, allochtonen moslims en de invloed hiervan op een klein stadje zoals Odda. Ook komt het werk als journalist uitgebreid aan bod. De voordelen, nadelen en sleur van het journalisten bestaan. Het is te merken dat de auteur zelf ook een achtergrond heeft binnen dit vakgebied.
Grytten heeft een mooie vertelstijl. Zijn beschrijvingen zijn zo mooi en sfeervol dat het een genot is om te lezen. In 224 paginas heeft de auteur een sterk verhaal neergezet. Dit is een boek dat recht doet aan het genre literaire thriller. Kortom: zeker een aanrader!