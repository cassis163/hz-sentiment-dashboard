De laatste man vind ik tot nu toe het beste boek van Baldacci. De samenzwering kan daar niet aan tippen. In het begin dacht ik dat ik als lezer met een groot aantal personages opgescheept zou worden, maar dat blijft beperkt tot een handjevol mensen. Te weinig eigenlijk voor zo'n groot verhaal.
Het is verder een echte Baldacci. Qua plot enigszins 'over the top', maar dat hoort nu eenmaal bij hem. Wat me wel stoorde is dat Baldacci af en toe de rol van alwetende verteller op zich neemt: 'Hij kon natuurlijk niet weten dat....' en dan volgt er een feit waarvan je als lezer allang op de hoogte bent, maar dat personage niet. Zoiets werkt goed in kinderboeken, maar Baldacci mag van mij zijn lezers wel wat hoger inschatten.
Het groot aantal zetfouten in dit boek is ook storend. De uitgever zou bij een volgende druk hier wat aandacht aan moeten besteden.