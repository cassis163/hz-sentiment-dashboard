Knibbel Knabbel Knuisje wie knabbelt er aan mijn huisje ...
"In de greep van de waanzin" of gewoonweg Lizzy (de oorspronkelijke titel van het boek) leest als een sprookje, maar dan één voor volwassenen. Sprookjes kunnen naast magie en fantasie helaas ook gruwelijk zijn. Dit verhaal omarmt een gruwelijke fantasie. De verhaallijn zelf is eenvoudig opgezet en weinig origineel. Daarentegen is de manier waarop het verhaal wordt gebracht (binnen de sprookjes context) origineel.
Persoonlijk moest ik wat wennen aan deze vertelstijl. Soms maakt de schrijver met zijn gedachtegang rare kronkels, maar al bij al was het boek aangenaam leesbaar.