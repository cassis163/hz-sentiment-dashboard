In 1925 komt Joseph Sylvester na een jarenlange zwerftocht vanuit Saint Lucia via Amerika, Canada, Frankrijk en BelgiÃ« naar Nederland. In zijn aderen stroomt het verkopersbloed en met succes brengt hij allerlei produkten op de markt, waaronder zijn Babajaba Tandpasta. Al snel kent iedereen hem als 'Menthol' .

In Hengelo ontmoet hij Roosje Borchert; eigenzinnig, vrijgevochten en niet van de wijs te brengen. Het is liefde op het eerste gezicht en het koppel trouwt. Hun stadgenoten vinden het maar vreemd, een huwelijk tussen een blanke vrouw en een zwarte man, maar Roosje en Joseph trekken zich er niets van aan. Hun zaak floreert in Hengelo.
Als de Tweede Wereldoorlog ook in Nederland doorbreekt staan ze voor een moeilijke beslissing. Uit pure liefde voor elkaar besluiten ze te scheiden. Net op tijd.

Het is een heerlijk te lezen boek vol prachtige foto's waardoor je de personen 'echt' leert kennen. Tijdens het lezen heb ik bijzonder veel respect gekregen voor deze man en hoe hij in het leven stond.
Ik weet nu wie mij heeft leren tanden poetsen.......