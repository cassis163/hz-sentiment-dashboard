De voormalige tienermoeder (van een volwassen zoon) Helena gaat oppassen bij haar broer Cas en zijn vrouw Anouk die naar een bruiloft gaan. Hier ontmoet ze de vrijgezelle journalist Klaus. Terwijl Helena de aanval van Baxorexie (plotselinge aandrang om iemand te kussen) probeert te verwerken, kust haar schoonzus Anouk een man die ze eerder op een workshop ontmoet heeft.
De kaarten op liefdesgebied blijken flink door elkaar geschut te worden. Kan de relatie van Anouk en Cas gered worden? Hoe vergaat het Helena en Klaus? De zoon van Helena, Alex woont net samen met zijn vriendin, maar wordt hij met haar wel gelukkig? En tenslotte Bob, de vader van Cas en Helena, gaat als weduwnaar op internet op zoek naar een nieuwe liefde.
Kortom allerlei ingrediÃ«nten om een heerlijk zomerse chicklist in handen te hebben. En dat is dit boek ook. Genoeg verwikkelingen om het geen oppervlakkig boek van te maken, liefdesscenes en de strijd voor een nieuw jeugdhonk als rode draad.
Het verhaal heeft 5 hoofdstukken, waarin gedurende de zomermaanden de ontwikkelingen beschreven worden, met als laatste hoofdstuk 1 jaar later. De schrijfster heeft een vlotte schrijfstijl en ook de sms berichten en brieven worden uitgeschreven. Dit maakt je als lezer nog meer onderdeel van het verhaal.
Als Nederlandse moest ik wel even wennen aan sommige Vlaamse uitdrukkingen en woorden, maar dat heeft ook wel weer zijn charme.