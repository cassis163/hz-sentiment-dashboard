"Ik wist dit al een beetje van tevoren, hij heeft een grote bek en jij hebt ook geen filter, bovendien zijn jullie allebei gemaakt van dynamiet." ~ p87.

Damnnnn wat een boek!!! Ik heb me suf gelachen om de sarcastische humor en gemene opmerkingen. En de manier waarop Olivia Lewis de hitsigheid weet te omschrijven zonder echt ordinair te worden, wauw! De spanning is echt voelbaar, en Joshua King is echt HOT...

"Is een huilende vrouw altijd écht verdrietig, of doen vrouwen soms ook wel eens alsof, om aandacht te krijgen?" ~ p146.

Spelen met vuur is het eerste deel uit de King-trilogie van Olivia Lewis, het pseudoniem van een Nederlandse auteur die anoniem wenst te blijven. Vanuit ik-perpectief wordt het verhaal verteld van Luci King, een jonge moeder van dertig die in het leven niks te kort komt. Financiel tenminste. Om hun financiele status te behouden werkt haar man, Benjamin, veel en is daardoor weinig tot nooit thuis. Wanneer Joshua voorwaardelijk vrij komt heeft Olivia weinig inspraak en besluit Benjamin dat zijn broer bij hun in huis komt. Dit is het begin van alles... Ze kan zijn bloed wel drinken, maar toch hangt er ook een bepaalde spanning in de lucht. Want lees maar zelf: Joshua is gewoon HOT! Het verhaal is op een hele fijne manier geschreven, en lees echt heerlijk weg. Er zit voldoende diepgang in het verhaal om het niet alleen om de sex te laten gaan. De personages zijn sterk neergezet, in een allerdaagse setting waar iedereen zich wel in kan vinden. De manier waarop Luci met haar vriendinnen omgaat gaf mij echt een Sex and the City gevoel, lekker open en eerlijk zonder er doekjes om te winden. En ja er zit sex in, het is niet voor niets een erotische roman. Het beestje word gewoon bij zijn naam genoemd, maar naar mijn idee wordt het niet vulgair omschreven. De auteur weet de spanning tussen de personages op een goede manier op te voeren, er zit een opbouw in die bijna van de pagina's afspat en waarbij je als lezer alleen maar mee kan genieten.

"Hoe vaak ik Ben wel niet gesmeekt heb om seks, om aandacht, om tijd." ~ p175.

Ik heb dit boek echt verslonden! En dat einde.... had ik al verteld dat ik cliffhangers HAAT!!!? Dus uh, Olivia, schrijf alsjeblieft even snel door aan deel 2? Onnodig te zeggen dat ik het een dikke 5 sterren waard vind. Ik denk dat iedereen die van erotische romans houdt gaat genieten van dit verhaal. ♡♡♡