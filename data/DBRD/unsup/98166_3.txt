Welke vrouw zal zich niet herkennen in het verhaal van Allison Pearson? Een bijna vijftig jaar oude moeder van twee pubers, een naar zichzelf zoekende man en ouders op leeftijd vormen de ingrediÃ«nten van deze humoristische roman.
Kate Reddy, zo langzamerhand van middelbare leeftijd, (laar haar dit niet lezen) is actief op zoek naar een baan maar merkt dat haar leeftijd geen positieve factor is. Ze jokt over haar leeftijd om de broodnodige baan te pakken te krijgen. Gelukkig kan ze weer aan de slag bij haar oude werkgever.

Haar man heeft ontslag genomen en worstelt met zijn eigen identiteit en zoekt deze in een hippie- achtige omgeving. Kate is de baan hard nodig want het pas gekochte opknaphuis slorpt hun spaargeld op.

Ze heeft ook heel wat met haar pubers te stellen, dochter Emily gaat onbedoeld met haar achterste viraal. Het is vele ballen in de lucht houden want daarnaast is er ook nog de zorg om en voor hun ouders.
En dan de peri-menopauzale perikelen van Kate? Kortom genoeg stof om over te schrijven. Dat doet Pearson dan ook bijzonder uitgebreid. De roman staat bol van de komische verwikkelingen en zelfspot. Dat is echter ook een valkuil, het is een flinke pil en op een gegeven moment ging mij de humor tegen staan. De opbouw en structuur van dit boek zouden in een columnvorm zeer goed uit de verf komen. Op zichzelf staande verhalen, waarin Kate zichzelf op de hak nam hadden mijn aandacht vast kunnen houden. Nu was het allemaal over de top en een beetje voorspelbaar.
Fijn voor tussendoor.