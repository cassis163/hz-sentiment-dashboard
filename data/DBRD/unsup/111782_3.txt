Aziz Ansari, comedian en acteur, heeft met hulp van socioloog Eric Klinenberg uitgebreid onderzoek gedaan naar de liefde. Het resultaat lees je in 'Moderne romantiek'

Als je op zoek bent naar liefde, dan is het aanbod geen probleem: we hebben 24 uur per dag een bar in onze broekzak zitten. We beschikken over meer romantische opties dan ooit eerder in de menselijke geschiedenis. Waarom zijn zo veel mensen dan toch gefrustreerd?
Een paar decennia geleden zocht je gewoon een fatsoenlijk iemand die bij je in de buurt woonde en als je zeker wist dat de ander geen seriemoordenaar was, trouwde je en kreeg je snel je eerste kind – dit allemaal rond je vierentwintigste. Vandaag de dag trouwen mensen later dan ooit en besteden ze jaren van hun leven aan een zoektocht naar de perfecte partner.

Dit boek gaat over de oneindige keuzes waar we mee te maken krijgen als we op zoek zijn naar een relatie. Kunnen we er wel mee omgaan of is het beter dat maar helemaal achterweg te laten?
In dit humoristische boek, met duidelijk een wetenschappelijke ondergrond kan het niet anders dan een heleboel opsteken en ondertussen kunnen lachen om de anekdotes en herinneringen.
We reizen met Ansari en Klinenberg mee naar Tokio, Parijs, Doha, Buenos Aires en diverse Amerikaanse steden om mee te genieten van het resultaat van hun honderden interviews. (En er bovendien wat van op te steken natuurlijk)
Een vermakelijk boek over daten in deze supersnelle en ó zo nauwkeurige internetwereld van vandaag en hoe het vroeger was.
3,5/5*