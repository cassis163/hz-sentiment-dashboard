Heerlijke feelgood roman met een #yiha gevoel

Jacob en June is het tweede deel in de serie “Liefde in Twin Bridges”. Abby en Blake zijn getrouwd en wonen in het huisje waar Abby tijdelijk mocht verblijven van Jacob, de eigenaar van de ranch. Abby is in verwachting van een tweeling en alles gaat goed.
Jacob heeft zijn ranch verhuurd aan een filmmaatschappij die er een film gaat maken. De auteur van het verhaal is June en zij zal al die maanden dat er gefilmd gaat worden ook in een trailer op de ranch verblijven. Tijdens hun eerste ontmoeting vallen ze als een blok voor elkaar, Jacob heeft er geen problemen mee dat Juni als gevolg van een bindweefselaandoening in een rolstoel zit en ziek is. Het is duidelijk dat ze gek op elkaar zijn. Alleen moeten ze allebei nog met spoken uit het verleden afrekenen en dat wordt best heftig.

Debra Eliza Mane is met dit deel alleen verder gaat schrijven aan de serie rondom Twin Bridges, je zou als lezer zo het vliegtuig willen pakken om naar dit mooie plaatsje te gaan en de hoofdpersonen te ontmoeten. Als de filmploeg komt met zijn eigenzinnige acteurs heeft Jacob al snel spijt van deze deal. Zijn vertrouwde leven wordt overhoop gehaald. Tot hij June ontmoet. Maar dan is het verhaal nog lang niet af. Het syndroom van Ehlers-Danlos is een erfelijke aandoening waarbij het bindweefsel niet goed is aangelegd. En door het verhaal van June kwam dat heel dichtbij. Haar problemen en gevoelens zijn herkenbaar. Je leest hoe ze ermee worstelt en hoe hij er alles aan probeert te doen om haar te helpen. Dan komt er ook nog een oude vriendin van hem langs mét kind.
Dit verhaal heeft wat meer diepgang en emotionele punten, betere beschrijving van gevoelens en van de situatie en ik heb genoten van het verhaal. Ik kijk met smart uit naar het volgende deel. Want wat is er tussen Ian en Duke aan de hand?

Vorig jaar las en recenseerde ik het eerste deel en dat was een heerlijk boek om onder de kerstboom te lezen, en dit deel leest heerlijk op het terras in een zomerzonnetje….laat deel 3 maar komen!