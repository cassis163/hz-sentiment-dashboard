Het is niet van de zelfde orde als De Dag van de Jakhals of De Afghaan maar de oude Frederick kan het nog altijd. Het was lang geleden dat ik nog een Forsyth gelezen heb en ik herkende onmiddellijk de journalistieke onderzoek-stijl met al die details die zo kenmerkend zijn. Ondanks die overvloed blijft het een goede thriller. De sleutelfiguren Devereaux en de Don zijn nogal raadselachtig, wat drijft er hun? waarom zijn ze zo geworden en waarom doen ze dat allemaal? De plot blijft spannend en als lezer ben ik toch benieuwd hoe het gaat aflopen. Alleen de ontknoping op het einde is wel minder geloofwaardig.
Al met al een knap boek waar ik van genoten heb.