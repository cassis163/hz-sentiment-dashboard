Dit is de beste literaire thriller die ik de afgelopen jaren heb gelezen (en dat zijn er heel veel). De reden hiervoor is dat het boek echt alles heeft. Het is heel goed geschreven, de personages komen tot leven, het speelt zich af in een gebied waar je graag met je gedachten vertoeft en het is (op een subtiele manier) ontzettend spannend, omdat je continu met de vraag bezig bent wie de belager van de hoofdpersoon Tess is en wat er exact in het verleden is gebeurd (en wat de rol van Tess zelf daarin was). Als slagroom op de taart heb ik soms hardop zitten lachen bij enkele scenes, omdat ze zo leuk en herkenbaar beschreven werden. Bijzonder was ook de manier waarop ergens halverwege het boek de opgejaagde (Tess) besloot om zelf jager te worden. Toen ontstond er een intrigerend kat-en-muis-spel.
Ik heb het boek in een ruk uitgelezen en daardoor een nacht slaap gemist. Ik moest en zou weten hoe het verhaal in elkaar steekt. Ik heb het boek gekocht naar aanleiding van een recensie hier op crimezone van Anna Bakker en ik moet zeggen dat ze niets te veel heeft gezegd. Ik kan dit boek alleen maar aanraden en hoop dat er ooit nog eens een vervolg komt van deze schrijfster.