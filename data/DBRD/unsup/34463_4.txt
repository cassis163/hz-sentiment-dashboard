Door een hel gaat Marjon als haar vriend Fhilippe en hun dochtertje Carice niet terugkomen na een bezoekje aan oma. Wat kan er gebeurt zijn? Waarom? De politie pakt het groot aan, maar dat levert weinig op. Hoe ga je dan om met je wanhoop en verdriet?
Dan komt er een vrouw bij Marjon met een opmerkelijk verhaal.......

Meteen op de eerste bladzijde zit je midden in het verhaal en als je zelf kinderen hebt, laat het je maar moeilijk los. Want als het Marjon kan overkomen, dan.....
Je leest eerst een paar dagen vanuit Marjon en dan dezelfde dagen vanuit Philippe. De datum staat duidelijk bij de hoofdstukken. Zo lees je om en om hoe ze de dagen beleven. Dat bouwt de spanning behoorlijk op, want net voor de wisseling komt er een spannend stuk. Je wilt dus al maar verder lezen, want ook voor de lezer stapelen de vragen zich op. Kan Marjon haar kleine meid nog ooit in haar armen sluiten? Dat blijft toch wel de hoofdvraag.
383 bladzijden vol spanning!

Voor mij een prettige eerste kennismaking met de schrijfstijl van Loes den Hollander. Het verhaal, de titel, de kaft, alles klopt. Mijn nog te lezen lijst is weer 16 boeken langer.