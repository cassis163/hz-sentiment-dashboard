In Maputo, de hoofdstad van Mozambique, op het dak van de bakkerij waar Jose Antonio Maria Vaz werkt, vertelt de stervende 10 jarige Nelio, zijn indrukwekkende verhaal aan de verteller. De komst van de bandieten in zijn dorp en zijn vlucht, de ontmoeting met Sensor Castigo en de xidjana (albino) Yabu Bata, zijn verblijf tussen de straatkinderen, de besluiten die hij na diep nagedacht te hebben neemt en... meer. Nelio vertelt zijn verhaal met wijze woorden en uitspraken die je eerder van een wijze oude man zou verwachten dan van een kind van tien. Een bijzonder aangrijpend, indrukwekkend en opmerkelijk verhaal dat met groot invoelingsvermogen op een spannende en realistische manier is geschreven. De sociale werkelijk van de straatkinderen wordt meer dan duidelijk.