Michael Berg leverde met Het meisje op de weg zijn zevende thriller af met een romantische inslag in de zijlijn.
Berg construeert zijn boeken zo dat je steeds geboeid blijft. Regelmatig maakt hij uitstapjes naar het verleden van de personages zodat je langzaam maar zeker een goed beeld krijgt en zo blijft het ook interessant. Hoe verder in het verhaal, hoe verrassender en spannender. Vanaf het moment dat ze het meisje vinden, kom je in een rollercoaster terecht. De vraag wat er toch aan de hand is, wordt steeds prangender. En als je dan aan het einde komt, valt alles als een puzzel in elkaar.
We kunnen niet anders zeggen dan dat Michael Berg een vindingrijk schrijver is en top boeken aflevert. Met een beetje goede wil, kan je er zelfs kleine levenslessen uit trekken en dat is meegenomen, het maakt het boek gedegen en geeft het net dat tikje meer. Het meisje op de weg is een zeer goed en spannend boek dat ook nog verrast.