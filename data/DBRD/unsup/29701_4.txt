Matched – Ally Condie

Cassia groeit op in een toekomstige maatschappij waarin alles voor haar geregeld wordt. Het lijkt zo mooi als Cassia door de Autoriteiten wordt uitgehuwelijkt aan haar beste vriend. Maar dan gaat er iets mis, grondig mis. Al snel krijgt Cassia in de gaten dat er een aantal vreemde en verontrustende rafelranden zitten aan De Unie. En dat de Autoriteiten niet gediend zijn van kritische onderdanen.


Wat als alles al voor je bepaald wordt, zodat je top-prestaties kan leveren? Dat je je niet meer zorgen hoeft te maken over wanneer je dood gaat en wat je vanavond gaat eten, dat alles al voor je besloten is, tot je levenspartner aan toe?
Cassia groeit op in zo’n wereld waarin alles voor haar vast staat, nooit heeft ze getwijfeld aan de Autoriteiten. Tot ze een fout maken. Cassia zou moeten trouwen met haar beste vriend, maar er gaat iets mis, iets wat nooit mis had mogen gaan. Cassia’s vertrouwen in de Autoriteiten wankelt, en al snel komt ze erachter dat De Unie helemaal niet zo perfect is, maar dat de Autoriteiten ook niet gediend zijn van mensen die aan hun twijfelen.

Eerlijk is eerlijk, het idee van zo’n perfect (of niet zo’n perfecte wereld) klinkt best gaaf. Echter moet de uitwerking van de wereldopbouw wel goed zijn, anders wordt het saai. Als de hoofdpersoon zich nergens zorgen over hoeft te maken, altijd optimaal presteert vanwege de keuzes die voor haar gemaakt worden.
Gelukkig verwerkt Ally Condie dit niet tot in de details in dit boek, het wordt neergezet als een feit, en dat is het.

Het leuke aan dit boek is, is dat je niet meer of minder weet als het hoofdpersonage Cassia, samen met haar ontdek je hoe “perfect” De Unie daadwerkelijk is. Samen met haar groei je, en soms moedig je haar stiekem in je hoofd aan om dingen te doen.
Soms denkt Cassia met haar hoofd, maar soms ook met haar hart, en soms kunnen die twee dingen flink botsen.

Het einde van Matched zorgt ervoor dat je direct door wilt naar het tweede deel, Crossed. Je wilt als lezer zijnde weten hoe het verder gaat, hoe het verder zal gaan met Cassia en De Unie. En helaas kom je met dit boek ook veelste snel bij het einde. Het bevat geen moeilijke woorden en je hoeft dus ook niet na te denken tijdens het lezen. Het enige wat je moet doen is natuurlijk dingen onthouden, en doorlezen!



Ik geef Matched 4/5 sterren.



Overige informatie:
Taal: Nederlands;
Uitgeverij: Lemniscaat;
Aantal bladzijden: 285;
Gelezen versie: Paperback;
ISBN: 9789047703198.