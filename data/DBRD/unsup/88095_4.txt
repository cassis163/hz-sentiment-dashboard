De affaire neemt je mee in het leven van Angelica en haar vriendinnen Kate, Candace, Scarlet en Letizia.
Angelica is getrouwd met Olivier en samen hebben ze twee prachtige kinderen. Olivier werkt in de banksector en Angelica is schrijfster van kinderboeken.
Op een etentje bij haar vriendin Scarlet leert ze de Zuid-Afrikaanse Jack kennen. Ze voelt zich onmiddellijk door hem gecharmeerd en kan hem moeilijk uit haar gedachten bannen.
Ze beginnen te mailen met elkaar...
Tot Angelica voor een Promotietoer voor haar boeken naar Zuid-Afrika moet, waar ze Jack opnieuw zal ontmoeten...
Candace is haar luisterend oor en weet van alles af. Ondertussen is Kate opnieuw zwanger maar is het kindje wel van haar man Pete of van haar minnaar?

De affaire is een roman dat je meeneemt in de dilemma's van het dagelijkse leven. In ieder goed huwelijk komt er wel eens een sleur te zitten en we voelen ons goed bij de aandacht van iemand anders.
We hebben allemaal wel een vriendin als Candace waar we al onze geheimen aan toe vertrouwen en hechte vriendschappen die ons door moeilijke periodes helpen. De affaire is een goede tussen door boek om het wat luchtig te houden. Toch kon ik het moeilijk weg leggen omdat ik gewoon wou weten hoe het afliep. Het is misschien niet het beste boek dat Santa montefiore geschreven heeft. Maar het typeert toch haar vlotte schrijfstijl.
Het boek heeft me opnieuw geboeid van het begin tot het einde. Gewoon omdat we er ons zelf in herkennen. Het boek gaat over de dagelijkse problemen/dilemma's waar veel mensen mee kampen.