Tom Lanoye heeft een meer dan aardig Boekenweekgeschenk geschreven dat een waargebeurd verhaal (een onbemand Russisch vliegtuig stort neer op Belgische woning) als basis heeft. Lanoye schrijft onderhoudend en heeft mooie observaties voor je in petto. Wat wel merkwaardig is, dat Lanoye, niet gehinderd door de novelle-vorm een soort raamvertelling in gedachten lijkt te hebben, want hij beperkt zijn boekje niet tot één verhaal maar meerdere: de situation-room van de NAVO (een stukje dat bijna lijkt op een satire), de hoofdredactie van een Belgische krant (idem) en het relaas van een vrouw die is verlaten door haar man (een stuk dat zich goed zou lenen voor het toneel). Afzonderlijk zijn alle verhaallijnen interessant, maar hetgeen ze samenbindt is toch wel minimaal, want Lanoye slaagt er niet in ze in een goed plot aan elkaar te verbinden. Ook weet Lanoye geen originele draai te geven aan de genoemde crash van het Sovjet-vliegtuig, die vindt namelijk gewoon maar aan het eind van het verhaal plaats, als vervanger voor de olifant die het verhaal uitblaast, zogezegd.
Dus: het boekje ontbeert node een plot en een goed basisidee, maar ondanks dat is de inhoud onderhoudend.