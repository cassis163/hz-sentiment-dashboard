Als je de achterkant van het boek leest, dan denk je dat het verhaal voornamelijk gaat over Beatrijs die werkzaam is in de jeugdbescherming en wiens pupil op een kwade dag verdwijnt waardoor er voor Beatrijs een nachtmerrie begint. Maar na het lezen van het boek moet ik toegeven dat dit niet het geval is. Dat was voor mij enigszins een tegenvaller. Dat komt naar mijn idee doordat in 'Het mooie seizoen' ook de verhalen worden verteld van Arno en Christian. Voor mij voert het verhaal van Arno (de 16-jarige zoon van Beatrijs) de boventoon.

Het gaat met Christian niet goed op school: hij spijbelt, haalt slechte cijfers en gaat met de verkeerde mensen om. Zijn sores wil hij niet met zijn moeder delen. Die heeft genoeg problemen Zowel op haar werk als met haar man, de vader van Arno,
die vanwege een wereldreis tijdelijk het gezin het heeft verlaten. Op een dag ontmoet hij de zonderling Christian die ook zo het één en ander aan zijn hoofd heeft: de relatie met zijn vader die nu oud en zwak is en hem vroeger nauwelijks heeft zien staan alsmede zijn eigen mislukte huwelijk. Desondanks krijgen de twee een band met elkaar. Dan vindt er een voorval plaats waardoor Beatrijs haar rol als moeder moet herpakken.

Zodra je begint met lezen wil je weten hoe het afloopt met Beatrijs, Arno en Christian. Maar meer dan een aantal fijne
leesuurtjes heeft het boek mij helaas niet gebracht.