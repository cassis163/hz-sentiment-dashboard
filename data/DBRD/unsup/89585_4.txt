Samira, de blinde assistente van een messenwerper, is vermoord in Marseille teruggevonden, in stukken gesneden. Abbas leest in Zweden het bericht over haar dood en gaat samen met Tom Stilton naar Marseille.
Olivia Rivera is na de onthullingen uit Springvloed naar Zuid-Amerika getrokken om zowel haar biologische moeder als vader te zoeken. Beide zijn ondertussen overleden.
Ze komt nu terug naar Zweden en weet niet zo heel goed wat ze met haar leven aan moet. Ze heeft aan de politie-academie gestudeerd maar wil dat even on hold zetten, ze wil kunst studeren.
De eerste avond dat ze terug is, wordt ze ongevraagd betrokken bij een familiedrama. Sandra, een tiener komt thuis en vindt haar vader, hij heeft zichzelf opgehangen.
Sandra heeft het alsmaar over haar laptop, maar die is nergers in het huis te vinden. Olivia heeft een naar gevoel bij deze zelfmoord. Ze gaat zelf op onderzoek uit en botst aan de ene kant op iets met drugs, maar ook op wantoestanden in een commerciÃ«el verzorgingstehuis. Beide kunnen aanleiding zijn voor moord, want dat is de dood van de vader van Sandra.
Olivia is koppig en doet dingen die ze beter niet had gedaan. Ze verliest er zelf bijna het leven bij en er valt nog een dodelijk slachtoffer.
Waar gaat dit eigenlijk over?
Ondertussen loopt de zoektocht van Tom en Abbas in Marseille ook niet helemaal zoals gepland en beide komen terug naar Zweden.
En zoals het in een goede thriller hoort, komen beide zaken netjes samen.
Heerlijk boek, het begin was even lastig maar eens dat voorbij is staat je een hoop leesplezier en mysterie te wachten.