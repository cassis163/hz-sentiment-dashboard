De schrijfster weet de spanning goed op te bouwen en blijft goed in de tijd waarin het boek zich afspeelt, rond 1850. De verwijzingen naar literaire werken uit die tijd zijn knap gedaan. Er spelen twee verhalen door elkaar heen en je voelt wel aan dat die verband met elkaar gaan krijgen.
Echter, dit wordt op het einde van het boek jammer genoeg nogal afgeraffeld met een aantal uit de lucht vallende personen en gebeurtenissen. Als het boek 50 blz. langer was geweest had het beter uitgewerkt kunnen worden. Ik kreeg het gevoel dat er wat losse eindjes overgebleven waren.
Toch heb ik dit boek wel met plezier gelezen.