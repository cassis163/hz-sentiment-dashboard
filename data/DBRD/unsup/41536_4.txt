Als Marika een byzondere jongen Martijn ontmoet, staat haar leven op zijn kop.
Ze raakt vrij snel verliefd op hem en laat zich door hem intimideren. Hij doet erg geheimzinnig over zijn verleden en in het bijzonder over zijn ouders. Martijn weet alles van Marika, maar hij blijft zwijgen...
Ze wordt erg nieuwsgierig naar zijn verleden en gaat zelf op onderzoek uit. Ze ontdekt schokkende dingen  en ze begint te twijfelen of hij wel de juiste persoon is voor haar. Als ze zijn oma ontmoet en met haar aan de praat komt, realiseert zij zich dat er vreselijke dingen in het verleden zijn gebeurd. Maar ze kan niet precies de vinger er op leggen, omdat de oma ook mysterieus lijkt te zijn. Uiteindelijk zie je het plot wel aankomen, maar dat maakt het verhaal niet minder spannend!
Ik heb van dit boek genoten en tot nu toe ben ik erg gecharmeerd van de schrijfstijl van Susanne Koster en vond al haar boeken de moeite waard om te lezen. Wat mij betreft een aanrader!