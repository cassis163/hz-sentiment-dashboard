Dit boek krijgt 5 sterren van mij!!
Het verhaal wordt vertelt in het nu door een vrouw van 87, Joan genaamd, die wordt verhoort door de Britse inlichtingendienst over haar verleden.
Hierbij hoort haar zoon de vreselijke onbegrijpelijke waarheid over zijn moeder, wat allerlei gevoelens van verdriet, boosheid,angst, frustratie, wanhoop naar boven brengt bij zowel de moeder als bij de zoon.

Het verhaal speelt zich ook af in het verleden, over Joan die als 17 jarige naar de universiteit van Cambridge gaat en daar kennis maakt met de Russische Sonya en haar neef Leo.
Het verhaal wordt op een erg goede subtiele manier geschreven en gevoelens worden erg goed verwoord.
Wat er in Joan omging in al haar beslissingen en waardoor ze bepaalde keuzes heeft gemaakt, maakt het boek erg uniek.
Zowel de onzekerheden van haar, de liefde voor haar ouders en zus, de vriendschap met Sonya, de politieke invloed, de verliefdheden, haar wetenschappelijke kennis en de functies in haar werkkring worden goed en sterk beschreven.
Het is een boek die je zo uit hebt, dus een echte aanrader!