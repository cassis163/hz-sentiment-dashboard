Omdat ik ge√Ønteresseerd ben in de Russische geschiedenis (18 - 19e eeuw) sprak de titel van dit boek: Graaf in Moskou , mij direct aan.
Amor Towles zet hier een prachtig en boeiend verhaal neer. Het verhaal speelt zich helemaal af in Hotel Metropol in Moskou. De hoofdfiguur in dit boek Graaf Alexander Iljitsj Rostov is veroordeeld door de sovjets tot een levenslang huisarrest in dit luxueuze hotel. Tijdens het lezen in dit boek maak je alle in en outs mee in dit hotel, het personeel, de gasten en vooral de bijzondere gasten die de Graaf allemaal ontmoet. In het begin is niet duidelijk waar dit verhaal naar toe gaat maar geleidelijk aan zie je dat al de gesprekken die de Graaf voert met allerlei pluimage naar een uitgestippeld doel leiden. Het bijzondere van dit boek vond ik de verfijnde schrijfstijl van Amor Towles hoe hij het personage van de Graaf neerzet in dit verhaal, ik kon mij zo terug verplaatsen naar de tiid van voor de revolutie, de tijd waarin de Graaf is opgegroeid. Maar ook de periode na de revolutie wordt uitvoerig beschreven, door de ogen van de Graaf. Knap hoe een Amerikaanse schrijver deze de periode voor en na de revolutie heeft verweven in een boeiend verhaal.