Vrijwel iedereen kent en gebruikt het internet, velen hebben ooit al gehoord van het darknet. Hier kan je echt alles kopen voor virtueel geld. Hier betaal je niet met de credit card, maar met cryptomunten of bitcoins.
Dit boek gaat nog een stapje verder, computers die mensen imiteren waardoor het niet meer mogelijk is uit te maken of je met de echte persoon te maken hebt, of met een digitale copy ervan. En dat gaat verder dan de stem nadoen, dat is zelfs iemand via video projecteren alsof die er echt is.
Doel van dit alles, macht en geld, beide gaan hand in hand. Het manipuleren van banken en de beurzen.
Alhoewel ik dit een razend interessant onderwerp vind, vond ik het boek ingewikkeld, ik had soms echt moeite om te volgen hoe al dat digitale in elkaar zit, ondanks de uitleg. Het was bij momenten ook wel wat ongeloofwaardig, maar voor wie er van houdt een prima boek.