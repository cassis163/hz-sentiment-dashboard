Rasters weet mij elke keer weer te verrassen. Ze kan veel aan; lekkere feelgood, spannende verhalen, verhalen met zulke levensechte personages die onder je huid gaan zitten. Dat laatste is bij De Lissabon Brieven, net als bij Nooit meer bang, absoluut het geval. En ook hier zit er weer een actueel maatschappelijk thema in.
Ik hou van alledrie de hoofdpersonen. Ik kan niet al hun keuzes navoelen, maar toch hou ik van ze. Dat is de kracht die Rasters in haar verhalen weet te leggen. Het boek heeft een aantal verrassende wendingen die ik niet zag aankomen. Neem daarbij het prachtige decor van Lissabon en je weet: Dit boek moet je gewoon lezen!