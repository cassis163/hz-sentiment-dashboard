Verliefd is het eerste boek dat ik van Patrick De Bruyn heb gelezen. Ik was aangenaam verrast dat het zon goed boek is. Ik vind het een heel spannend boek maar een thriller waar je echt bang van wordt, is het niet.

Het is heel sterk geschreven, een heel vlot leesbaar boek. Je wordt meegesleept in heel het drama van de hoofdpersonages, de vragen, de intriges. Je weet tot de laatste bladzijden niet waarom nu juist Rick en Ingrid het slachtoffer van Bruno Carels zn psychologische spelletjes zijn geworden. Wat verwacht Bruno Carels van hen en waarom. De geheime relatie tussen Rick en Ingrid is schitterend verwerkt en gebruikt door Bruno Carels. Ik vind het ook een realistisch boek, een oudere man die opnieuw verliefd wordt en een derde persoon die hen chanteert en de minnaars kunnen niet anders dan volgen of hun geheime relatie blijft niet langer verborgen voor de buitenwereld.

Tot aan het einde wordt je echt meegesleept, je zit in het verhaal, de spanning wordt altijd maar sterker en sterker maar het einde was voor mij een ontgoocheling. Het voelde aan alsof het einde er snel bijgeschreven werd alsof de schrijver geen tijd meer had en snel zijn deadline moest halen. Het einde is er plots zo duidelijk, zo direct, zonder veel meer verduidelijking en het verhaal wordt bruusk gestopt. De ontknoping zelf vind ik ook wat teleurstellend, ik dacht toch dat het anders zou eindigen. Er is wel heel goed ingespeeld op de hedendaagse gebeurtenissen en politiek.