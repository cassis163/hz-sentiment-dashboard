Het verhaal speelt zich in een totaal andere wereld af dan wij die kennen, in Morgen wordt vandaag worden kinderen vanaf 4 jaar opgenomen in internaten hier moeten zij tot hun 18e jaar verblijven, doen zij dat niet of kunnen de ouders het internaatgeld niet betalen dan wordt je een verstotende en wordt je naar de buitenrand verbannen. In deze wereld draait het alleen om werken en geld verdienen.

Sara leeft in deze wereld, zij is 17 jaar oud en wil dolgraag op zoek gaan naar haar oudere broer Mark. Ook al heeft ze hem jaren niet meer gezien, dat heeft haar er nooit van weerhouden hem brieven te schrijven. Deze heeft ze veilig bewaard in een houten kistje. Sara wil uit het internaat ontsnappen, weg van de akelige Totans. Op een avond is Sara op haar kamer en hoort ze op de gang gerommel gevolgd door BRAND! Dit is de kans voor Sara om te ontsnappen, zij bedenkt zich niet en springt uit het raam naar buiten toe. Een tijdje blijft zij rondzwerven totdat zij bij huizen aankomt, hierbij heeft zij het geluk Ingrid te treffen die haar opneemt. Maar haar man Marcel mag hier niet achter komen dus stelt Ingrid voor om Sara naar haar kille zus Mirjam te brengen. Zij mag voor haar komen werken in de huishouding en regelt een identiteitsarmband deze krijg je namelijk pas wanneer je 18 jaar oud bent en het internaat af hebt gemaakt. Dit gaat een tijdje goed, ze krijgt vriendinnen en komt dan ook de opstandige Luuk tegen die in het verzet werkt, dan begint de ellende pas goed. In eerste instantie wou Sara naar de stad om te werken, genoeg geld te verdienen en dan op zoek naar haar broer Mark, maar dat blijkt niet zo gemakkelijk te zijn als gehoopt.

Het verhaal leest makkelijk en vlot, het houdt de spanningsboog hoog waardoor je als lezer zijnde steeds verder wilt lezen, korte aangename hoofdstukken.Hoofdpersoon Sara is zeer goed uitgewerkt waardoor je ook echt mee kunt leven met alles wat zij meemaakt, de schrijfstijl is zo aangenaam dat je vanaf de eerste bladzijde meegenomen wordt in het verhaal of liever gezegd meegesleurd. Beetje voor beetje wordt er meer prijsgegeven over de onwerkelijke wereld waarin Sara leeft. Wel jammer is dat je op sommige vragen geen antwoord meer krijgt wat is er met het internaat gebeurd? En wat is de partij precies en wat voor werk doen zij allemaal, wie weet dat wij dat mogen lezen in een vervolg. Ik kijk er in ieder geval erg naar uit.