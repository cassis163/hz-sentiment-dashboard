Uit het niets was daar in 2016 ineens Bling Bling I, Diamantroof in Dehli. Het eerste deel van de Bling Bling trilogie en het debuut van de toen 55 jarige Vlaming Jan van der Cruysse (1960, Brugge,Bel). Na een jarenlang werkzaam leven als woordvoerder van Brussels Airport, pakte hij de pen op wat resulteerde in dit debuut dat als eerste in de geschiedenis werd beloond met zowel de Hercules Poirot prijs als de Diamanten kogel.

Op zeer geraffineerder wijze en met welhaast militaire precisie wordt op Dehli International Airport een diamantkoerier beroofd van 4 miljoen aan diamanten. zowel in India als in BelgiÃ« tast men in het duister wie de daders zijn en hoe de roof is uitgevoerd. In de diamanthandel en de gelieerde bedrijven heerst hierdoor spanning en wordt er nerveus gereageerd. Het zoeken naar meerdere zondebokken is begonnen. de zondebok die het meest in het oog springt is Albertien van der Valk. zij wordt door het beveiligingsbedrijf ontslagen. Echter, zij weet als enige waar de buit is doordat ze de zending heeft voorzien van een zender. Als zij naar India afreist en de diamanten terug steelt is dit de opmaat voor een storm van actie.

Van der Cruysse heeft een lijvig en robuust werk afgeleverd. Complex, spelend op meerdere continenten, diverse verhaallijnen en toch doet dit geen afbreuk aan de soepelheid en toegankelijkheid van het boek. In een prettige stijl en in onvervalst Vlaams worden een veelvoud aan karakters opgevoerd die allen prima worden uitgewerkt en een rol hebben in het verhaal. Ook hier niets dan complimenten want ondanks de vele karakters houd van der Cruysse je prima bij het verhaal. Al met al een zeer prettig debuut wat doet uitkijken naar de volgende 2 delen.

3,5 sterren.