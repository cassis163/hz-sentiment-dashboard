Wat een leuk, leerzaam en herkenbaar boek van Bettine Vriesekoop dat ik voor Not Just Any Book mocht lezen. Ik heb niet eerder een boek van haar gelezen en ken haar eigenlijk alleen van haar tafeltennis carierre. Bettine gaat samen met haar assistente en tolk Hu Ye op pad in en rond Peking om diverse Chinese vrouwen te interviewen die zich in een vakgebied inzetten voor betere rechten voor de Chinese vrouw of vrouwen die vertellen hoe het vroeger gesteld was met de rechten en plichten van de vrouw. Het boek is verdeeld in 16 hoofdstukken en is soms aangevuld met een afbeelding van een belangrijke vrouw uit de geschiedenis.

Assistente Hu Ye lukt het om via via bijvoorbeeld een interview te regelen met een plastisch chirurg, ouders te spreken die op een koppelmarkt in het park de juiste man voor hun dochter proberen te vinden en een vrouw van 29 die in de volksmond een "etensrestje" wordt genoemd omdat ze te zelfstandig, te hoog opgeleid is en nooit heeft geleerd wat liefde is omdat haar ouders uitgehuwelijkt zijn en ze een kind van de generatie eenkindpolitiek. Ook interviewen ze een vrouw die als prostituee heeft gewerkt en nu een stichting heeft om haar oud-collega's te informeren over hiv en soa's. Vooral jonge migranten vrouwen die van het platteland naar de stad komen voor werk, belanden in de prostitutie.

De oma van assistente Hu Ye had bijvoorbeeld nog lotusvoetjes, afgebonden voeten waren nodig om een geschikte man te vinden, ze was aan huis gekluisterd en moest helse pijnen doorstaan. Vanaf de zeventiende eeuw gold er een algemeen verbod op het voetbinden.

In 2008 heb ik een reis gemaakt door China en Tibet, je herkent de beschrijvingen van Peking, de terughoudendheid van de mensen en de directe vragen van Bettine, vertaald haar assistente Hu Ye net even anders zodat Bettine toch uiteindelijk antwoord krijgt op haar soms best wel persoonlijke vragen!