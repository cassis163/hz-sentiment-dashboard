Dit boek is wel met een lekkere vaart beschreven maar ik mis toch wel het een en ander om het meer duimpjes te kunnen geven. Het blijft redelijk oppervlakkig eigenlijk. De personen hadden meer uitgediept kunnen worden, het blijft allemaal wat kil en zakelijk. Ook komen er veel personen in het boek voor waardoor ik soms weleens dacht: wie is nou wie? Ik voelde me niet echt betrokken met de rechercheurs of met de verdachten en slachtoffers. Ook vond ik het verhaal matig. Op de voorkant van het boek staat "Laat je niet los tot de adembenemende ontknoping" geschreven door Simon Beckett. Nou, ik persoonlijk vind de boeken van Simon Beckett stukken beter. Het klinkt gek voor een thriller maar zijn boeken zijn een stuk "gezelliger". Daar ligt meer gevoel in bij de mensen en de omgeving. Mensen die de boeken van Simon Beckett gelezen hebben zullen begrijpen wat ik bedoel. Al met al geen slecht boek van Adam Creed maar drie duimpjes vind ik genoeg.