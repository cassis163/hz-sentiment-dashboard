Ik heb dit boek in het Engels gelezen en al een tijdje liggen. Vorig jaar gekocht omdat ik zou beginnen met hardlopen en dit verhaal mij wel aansprak als extra motivatie. Het hardlopen was, vanwege een blessure, niet van lange duur maar ik wilde nog steeds dit boek lezen.

Ook als je niet (meer) van plan bent te gaan hardlopen kan je er wel motivatie uithalen. Ik vind het vooral knap hoe het haar is gelukt zoveel te gaan hardlopen en vooral, ondanks ook veel mindere momenten, regelmatig marathons is gaan lopen. Alexandra slaagt er goed in om onder woorden te brengen wat de strubbelingen zijn en is daarin heel heerlijk en ook de mooie momenten en vooral wat als motivatie heeft geholpen.
Ik herken de strubbelingen ook wel, vooral het echt naar buiten gaan en dan ook de ongemakken daarbij zoals het idee hebben dat mensen naar je kijken hoe jij hardloopt en hoe dat er dan niet uit ziet.
De boodschap in dit verhaal is dan ook dat hardlopen voor iedereen is/kan zijn.
Het boek eindigt met tips en ook veel voorkomende blessures. Dit deel vond ik zelf minder interessant, maar ik kan mij voorstellen dat voor hardlopers deze delen interessant zijn.
Alhoewel het eindigt dat er geen geheim is om te gaan hardlopen, maar gewoon je hardloopschoenen aandoen en gaan!

Ik vond verhaal het eerste deel interessant. Dit was Alexandra haar eigen verhaal. Het tweede deel gaat over andere hardloophelden en hoe zij ervoor hebben gezorgd, als vrouw zijnde, om mee te kunnen doen in het verleden aan marathons. Marathons waren namelijk eerst alleen voor mannen.

Ik heb getwijfeld over het aantal sterren en kies voor 3 omdat ik het eerste deel vooral leuk vond en inspiratie hierdoor kreeg. Ondanks dat ik niet van plan ben voorlopig weer te gaan hardlopen, maakte het mij wel enthousiast.