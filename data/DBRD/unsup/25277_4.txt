In Brief aan mijn dochter beschrijft hij de emoties die hij gewaar wordt nu hij voor het eerst vader wordt. Het is een origineel relaas en komt recht uit het hart. In zijn tijdens de zwangerschap geschreven brieven wordt de lezer geconfronteerd met de hoop en dromen van een vader voor zijn dochter. Maar ook de angsten, voor het opgroeien in een land dat voor hem vreemd was, maar wel het hare zal zijn, komen aan bod.

Geschreven vanuit het gezichtspunt van een migrant komt soms pijnlijk naar voren hoe gekleurd het beeld van dit land kan zijn. Het is de nieuwkomer die zich aanpast en eraan gewend raakt dat de interesse voor het oorspronkelijke moederland ontbreekt. Zodra duidelijk is dat een overdaad aan sentimentaliteit achterwege blijft, nodigt dit boek uit tot verslinden. Wat zal Amber trots op haar vader zijn!