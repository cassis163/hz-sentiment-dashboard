Het waargebeurde verhaal rond Marthe de Florian, opgetekend door haar kleindochter Solange.
Marthe de Florian, origineel geboren als Mathilde Beaugiron; haar verhaal begint in 1940 met de kennismaking van haar kleindochter om terug te gaan naar haar jeugdjaren.
In Solange vindt ze een gelijke waar ze haar echte verhaal tegen kan doen.
Hierin beleven we de metamorfose van Mathilde naar Marthe. Ze komt over als ijskoningin, maar is ze dit wel?

Maar niet alleen het leven van Marthe wordt verteld, eveneens dit van Solange. Een meisje dat door haar vader praktisch alleen opgevoed is en spijtig genoeg de verschrikkingen van een oorlog moet meemaken.

Een waargebeurd verhaal pent Alyson Richman hier neer, zo poÃ«tisch, zo kleurrijk, in andere woorden, zo mooi dat je de jaren tussen 1888 en 1940 werkelijk meebeleefd. Je waant je zelf tussen de mooie gewaden, kunstwerken en schilderijen die ze met zorg uitkoos en koesterde. Maar je voelt eveneens de dreiging van wereldoorlog II.

Een dame in Parijs heeft me bekoord van de eerste letter tot de laatste. Een pracht van een roman waarbij ik me na het lezen van het nawoord onmiddellijk achter mijn pc heb gezet en gegoogeld heb naar Marthe de Florian. Niet alleen een dame in Parijs, maar ook een dame met klasse.

Ik raad aan eerst het boek te lezen en dan de informatie. Gewoon om het effect van de kleurrijke taal die de auteur hanteert niet verloren te laten gaan.