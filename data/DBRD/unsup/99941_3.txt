Na het lezen van Hitte (recensie vind je HIER) kon ik gelijk door met Razend dankzij het recensie exemplaar wat ik kreeg, waarvoor mijn grote dank!! Na het uitlezen van Hitte keek ik al gelijk enorm uit naar Razend. Stef trok mijn aandacht meteen als bij personage in Hitte en ik was zo benieuwd geworden naar zijn verhaal! Razend is net als Hitte een fast-paced read. Je begint en kunt niet meer stoppen en dan is het boek uit voor je het weet. Fijne schrijfstijl, leuke personages en een spannende story-line met intense, sexy momenten.

Stef draagt een moeilijk verleden met zich mee. Een overleden moeder en een vader met veel geld, maar wat nooit aanwezig is tenzij het is om Stef uit de problemen te halen waarin hij zich gestort heeft en om hem dan de huid vol te schelden. Het enige waaraan hij zich heeft gehecht in het leven, zijn moeder en Liv (Liv heeft als jong meisje een tijdje bij Stef ingewoond omdat haar moeder een relatie met Stef’s vader had. De twee hadden al gelijk een band, maar zijn uit elkaar gerukt. Stef heeft deze herinneringen verdrongen, maar voor Liv zit alles nog vers in het geheugen en zij is Stef nooit vergeten), is hem afgenomen en deze combinatie; geen intieme en emotionele band met iemand hebben en zijn vader die hij nooit ziet zorgen ervoor dat Stef zich in een wereld van racen gestort heeft en omgaat met de verkeerde mensen. Hij wil zichzelf niet hechten aan iemand omdat hij bang is dat hij weer alleen gelaten wordt. Maar dan ontmoet hij Liv en hoewel hij haar in eerste instantie ook op afstand houdt, is al gelijk duidelijk dat hij op een veel dieper niveau tot haar aangetrokken wordt en meer wil van haar.

Livs aanraking was het enige dat hem overeind hield. Het voelde bekend, vertrouwd en waardevol. En ergens in zijn achterhoofd ontsloot zich een luikje dat hij al jarenlang krampachtig dicht had gehouden. Een vage herinnering, een glimp van ineenstrengelende vingers, gevolgd door de allesoverheersende pijn van verlies en teleurstelling. Van kinderlijk onbegrip. Van verlaten worden. Het luikje sloot zich opnieuw.

Liv heeft zich als burger zijnde opgegeven als vrijwilliger bij de politie. Ze is akkoord gegaan om als undercover burger te gaan werken en te achterhalen wie er verantwoordelijk is voor het ongeluk waarin Stef o.a. iets mee te maken had waardoor er nu iemand in het ziekenhuis is beland. Daarnaast blijken Stef’s ‘vrienden’ ook nog betrokken te zijn in het criminele circuit en worden zowel Stef als Liv hier mee geconfronteerd. Het wordt steeds moeilijker en gevaarlijker voor Liv om zowel Stef op afstand te houden, want ze voelt zich ongelooflijk tot hem aangetrokken en wil niet geloven dat hij iets met het ongeluk te maken heeft, als ook haarzelf buiten de vuurlinie te houden als het aankomt op de straatraces en de criminele vrienden van Stef. Zal het Liv lukken, als ze dan toch gaat toegeven aan Stef, om tot hem door te dringen? Zodat hij zich openstelt? En kan ze haar eigen geheimen voor hem verborgen houden, belangrijker nog: wil ze dat wel of wil ze zich toch openstellen voor Stef?

Ik vind de personages, net als in Hitte, erg leuk! Stef vond ik in Hitte als bij-personage al interessant ondanks dat hij echt als een gigantische man-whore overkwam. Maar juist dit soort personages vind ik zo leuk, omdat je eigenlijk al weet dat er zoveel meer onder het oppervlak zit als dat je op het eerste gezicht ‘ziet’. Stef straalt een intensiteit uit waar je als lezer zijnde van smult en alleen maar meer van wil.
_______________________________________________________________________________________
“Liv..”
De drie letters zweefden in de krappe ruimte tussen hen. Een uitnodiging? Om dichterbij te komen? Of juist om afstand te blijven bewaren? Ze zette haar vingers in zijn schouder, voelde de spieren. Bij iedere inademing raakt hij haar aan. Het was te veel en tegelijkertijd te weinig. Altijd te weinig. Met Stef wilde ze meer. Alles. En alles was gebaseerd op leugens.
__________________________________________________________________________________
Ondanks dat ik beide personages erg leuk vond, miste ik in het begin wel een bepaalde connectie tussen de twee. Ik vind het lastig uit te leggen haha. Voor mij kwamen de personages uit Hitte bv. net even wat beter over op mij emotioneel gezien. Ik vond de chemistry voor mijn gevoel niet emotioneel genoeg overkomen als dat ik vooraf had verwacht aangezien ze elkaar in principe nog kennen van vroeger. Vroeger..Dat vond ik dan wel weer erg leuk om te lezen; de flashbacks van vroeger waardoor je meer inzicht krijgt in de personages, vooral die van Stef. Naar mate het boek vordert, komt de emotionele band tussen de personages alweer veel beter tot zijn recht vind ik.
____________________________________________________________________________________
“Weet je wat het is met verlies? Je kunt wel tegen beter weten in blijven zoeken naar wat je kwijt bent, maar uiteindelijk dwingt het je verder te kijken. Om je heen. En heel soms vind je iets terug op een andere plek. Iets dat niet hetzelfde is, maar wel even waardevol.”
_____________________________________________________________________________________
Naast het aantrekken/aftrekken van elkaar-verhaal zit er ook nog een duister en crimineel element in verwerkt wat ik erg goed geschreven vond. Stef die hier, zowel bewust als onbewust, steeds dieper in verzeild geraakt is en Liv die er bewust zichzelf tussenin gooit als undercover agent(burger in undercover). Liv moet zien te achterhalen wie de schuldige is van het ongeluk en moet zich hierdoor in het straat race circuit onderdompelen met alle gevolgen van dien en dat wordt nog echt heel erg spannend!!

Razend is een heerlijke read van begin tot eind en was een heel leuk ‘vervolg’ op Hitte. Een boek wat zeker niet mag ontbreken op je tbr stapel deze zomer! Net als Hitte vlieg je er doorheen en heb je het boek uit voor je het weet. Waar Hitte voor mijn gevoel wat lieflijker was in verhouding, is Razend weer wat pittiger, intenser en spannender zowel qua story-line als personages. Erg prettig om te zien dat de auteur een stapje verder gaat met dit boek op alle fronten en meer gedurfd geschreven heeft. Dat was voor deze personages in deze story-line echt een hele mooie balans/combinatie! Zoek jij nog een leuke read voor deze zomer? Dan moet je zowel Hitte als Razend zeker niet overslaan en in je winkelmandje gooien!