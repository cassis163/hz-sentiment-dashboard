Koningskind
Rob van Hoorn

Waar een boek over het Koningshuis in eerste instantie wat saai klinkt, is deze royal detective verassend spannend. Geen ingewikkelde geschiedenislessen, maar een moderne thriller. Rob van Hoorn maakt met Koningskind zijn debuut en dat doet hij heel behoorlijk.

Wanneer hoofdpersoon Gijs van Ravenstijn zich verder verdiept in de afkomst van de Oranjes, is hij zijn leven niet zeker meer. Het mysterie begint bij koning Willem III, die met enkele anekdotes huiveringwekkend tot leven wordt gebracht. Hierna kun je alleen maar hopen dat het antwoord op de vraag of de rest van de Oranjes van hem afstamt met nee beantwoord zal worden. Hoe dichter Gijs bij het antwoord op deze vraag komt, hoe heter de adem van de AIVD in zijn nek wordt.

In het boek draait alles om de vraag of koning Willem III de biologische vader was van koningin Wilhelmina. Om dit te bewijzen moet er een zoektocht worden gestart naar het DNA van de dode koning. Dat vervolgens vergeleken moet worden met dan van prins Pils, zoals van Ravenstein onze kroonprins pleegt te noemen. Een rit vol gebeurtenissen die niet altijd geloofwaardig zijn, maar wel erg vermakelijk.