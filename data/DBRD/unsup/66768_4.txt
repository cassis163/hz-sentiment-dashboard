De Amerikaanse zanger/gitarist Josh Malerman van de rockband The High Strung heeft het aangedurfd om als zijn debuut een thriller te schrijven die heel dicht in de buurt komt van Hitchcock’s The Birds en het betere werk van Stephen King. Misschien is het wel beter dan The Birds… In ieder geval zijn de lezers en recensenten in Amerika razend enthousiast. Zover ik het kan inschatten zal dat in Nederland ook wel gebeuren.

Het verhaal gaat over de alleenstaande moeder Malorie die haar kinderen alleen opvoedt. Zij houdt de kinderen binnen in het huis; ze mogen niet naar buiten en zijn ook nog nooit buiten geweest. Ze heeft het huis als een bunker vergrendeld met de ramen afgedekt door matrassen. De kinderen blijven in het boek ook ‘kinderen’ genaamd, of ‘de jongen’ en ‘het meisje’, maar zonder namen. Heel afstandelijk. Het eigenlijke verhaal neemt zijn aanvang als Malorie besloten heeft om de kinderen te wekken en te blinddoeken. Ze doet dit met het doel om naar buiten te gaan…

Malerman heeft met deze thriller als zijn debuutroman zijn naam als horror schrijver direct zeer stevig neer gezet. Een ander thema dat in het boek sterk uitgewerkt wordt en vaak samenhangt met horrot is vertrouwen. Malerman heeft dit knap uitgewerkt, zonder dat dit te opvallend of te overheersend is. Het is een boek dat spannend blijft tot het eind en daardoor een zeer boeiend geheel is. Althans voor de liefhebber van horror verhalen. Als je ooit een film hebt gezien van Hitchcock en dat weet te waarderen, dan is dit zeker een boek voor jou.