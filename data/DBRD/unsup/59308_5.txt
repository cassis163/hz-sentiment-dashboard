Het vierde en dikste deel van het geweldig geschreven vierluik over “Het kerkhof van de vergeten boeken”. En wat een slotstuk is dit zeg.
In dit slot moesten dan alle losse eindjes van de eerste drie delen aan elkaar worden geknoopt tot een verhaal dat af is. En ja daar is Zafon zeer goed in geslaagd.
Er wordt een nieuw hoofdpersoon opgevoerd, Alicia Gris, die vanuit Madrid naar Barcelona komt om het mysterie rond een verdwenen minister te onderzoeken. Zij neemt de lezer mee door duister Barcelona en stuit daarbij op de boekhandel van Daniel Sempere. In haar zoektocht ontrafelt ze de mysteries uit de eerdere delen.
Wederom een pageturner waar ik van heb genoten . En nu maar weer opnieuw beginnen bij deel 1 want na voltooiing van de serie zal ik vast met een andere blik naar dit eerste deel kijken.