Deze schrijver grijpt je in zijn boeken vast door een vaak onwaarschijnlijke oorzaak en laat je pas los als je het het laatste woord gelezen hebt.

In dit geval gaat het om een meisje dat spoorloos verdwijnt nadat haar verloofde het geheim uit haar verleden wil weten. Hij start een zoektocht naar haar krijgt daarbij hulp van een tweede persoon: zijn buurman, een oud-politieagent. Dat die man een eigen agenda heeft, blijft voor hem onbekend, maar maakt het wel ingewikkelt.
Het verhaal stuurt de beide mannen naar het platteland van Frankrijk en naar New York via verwachte en onverwachte ontmoetingen, via meubelopslagen en een elite-school, waar onderweg ongevallen plaatsvinden met gewonden en doden als gevolg.
In New York wordt de familie van het meisje gevonden en dan ontvouwen zich de contouren van een complot om geheimen verborgen te houden. De lezer krijgt informatie wat er zich in het verleden heeft afgespeeld, alleen de grote lijnen, de details ontbreken. Die worden door de onderzoekers ingevuld.

Dat invullen van de details verloopt van de ene vreemde ontmoeting naar de andere en steeds vullen de onderzoekers een stukje van de puzzel in en het verhaal blijft boeien omdat je wilt weten wat er in het verleden gebeurd is en waar het meisje gebleven is.

Het einde maakt duidelijk dat relatief onschuldige gebeurtenissen in het verleden hun consequenties hebben in de toekomst, zo groot dat moord een oplossing is. Pas als je dan de laatste onverwachte plotwending hebt gehad kan je het boek met een zucht van verlichting neerleggen omdat je nu alles weet en je misschien stiekem afvraagt hoe ze uiteindelijk achter de oplossing zijn gekomen.