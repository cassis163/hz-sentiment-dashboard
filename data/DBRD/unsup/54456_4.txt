Hoofdinspecteur Thomas Berg krijgt het erg moeilijk in deze zaak die door de pers de stripmoordzaak genoemd wordt. Niet alleen krijgt hij het moeilijk door het oplossen van de zaak, maar ook persoonlijk en vooral professioneel bevindt hij zich in moeilijke papieren.
Het eerste slachtoffer wordt verkracht teruggevonden in een caf√© op de grote markt in Leuven. Behalve dat er een potlood door haar tong is gestoken, ligt er ook een pagina uit een stripverhaal, een stukje dat gaat over een verkrachting.
Al snel daarna wordt een tweede vrouw vermoord, zelfde manier van werken, verkracht, potlood door haar oor deze keer en een pagina uit een stripverhaal.
De plot zit heel subtiel in elkaar en ik had het ook helemaal niet door hoe het zat, pas op het einde en dan moet ik toch zeggen: chapeau om alles zo mooi af te werken. Wat ben ik blij dat ik deze auteur via de leesclub heb leren kennen.