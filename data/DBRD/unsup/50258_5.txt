Dit boek gaat over Mare Berrens. Ze is 17 jaar en woont in het dorpje Opstelten. Samen met haar familie behoort ze tot het minderwaardige deel van de bevolking, gewoon omdat haar bloed simpelweg een rode kleur heeft. In tegenstelling tot Mare wonen er ook Zilveren in de wonderlijke maar gewelddadige wereld die Victoria Aveyard in haar boek creÃ«ert. Zij hebben zilverkleurig bloed. Ze vormen de elite, en met hun speciale krachten hebben ze iedereen in hun macht. Rode koningin is een leuk boek, met veel spanning en verraad gekruid met een vleugje romantiek. Het verhaal is wel niet echt een vernieuwd concept want er zijn al veel boeken in dit genre geschreven, maar dit maakt het boek zeker niet minder goed. De schrijfster maakt dit allemaal goed met een spannend en verrassend einde! Het verhaal bevat alle elementen die je als tiener verwacht. Door haar boeiende en mysterieuze schrijfstijl houdt ze je van het begin tot einde in een greep waardoor je het boek niet meer kan loslaten. Dit fantastische boek leest echt als een trein en laat je compleet verbaast achter met haar einde! Hierdoor heb je meteen zin om het volgende boek te lezen wat ik natuurlijk ook meteen heb gedaan.