Heb je je wel eens afgevraagd af of je de voordeur wel hebt afgesloten, nadat je al een paar stappen buiten was? Ging je dan ‘voor de zekerheid’ even checken, terwijl je eigenlijk wel wist dat de deur gewoon goed dicht zit? Omdat je anders, om zonder logische reden, er niet gerust op zou zijn? Heb je kleine geluksritueeltjes of heb je wel eens, zoals in de film, gedacht ‘Als hij/zij nú omdraait, dan…’?

De jonge hoofdpersoon in 'De onverwachte held van kamer 13 B' kampt met een flinke portie dwangneuroses. Bovenstaande voorbeelden moeten zijn enorm futiel zijn vergeleken met wat iemand met een dwangneurose zal ervaren, maar het is de enige manier die ik weet om de vergelijking te maken. Hoewel je heus wel weet dat er niets gebeurt wanneer een bepaalde handeling doet, voelt dat niet zo. Het verlangen naar controle en dat proberen te verkrijgen door bijvoorbeeld te tellen, rituelen en handelingen uit te voeren, totdat de dwang naar controle jou gaat controleren.

SUPERHELDEN
De bijna vijftienjarige (een belangrijk gegeven!) Adam wordt op slag verliefd wanneer Robin zich meldt bij de groepssessie voor jongeren met een dwangneurose. Wanneer hun therapeut voorstelt om een alter ego aan te nemen van superhelden, omdat dat zou helpen bij het overwinnen van de strubbelingen, besluit hij dat Batman wordt. Hij zal beter worden en Robin beschermen en haar liefde winnen. Dat is nog best lastig wanneer je zelf de nodige hindernissen hebt om te overwinnen: eigen neuroses, een moeder met verzameldrang, gescheiden ouders, een claimend stiefbroertje en dreigbrieven aan het adres van zijn moeder. Hoe ga je dan om met die eerste liefde? En wie redt nu uiteindelijk wie?

MOED
Klinkt zwaar? Dat is het ergens ook, en toch ook weer niet. Schrijfster Teresa Toten is erin geslaagd om een evenwicht te bewaren tussen luchtigheid, humor en een zwaar onderwerp. En eigenlijk proberen we bijna allemaal op een bepaalde manier controle te krijgen in de chaos van het leven. Want zoals de opdracht van het boek al luidt: Voor iedereen die denkt dat hij de enige is. Dat ben je dus niet. Iedereen heeft zijn eigen demonen om te bevechten.

We hebben hier te maken met een serieus Young Adult boek dat prima door volwassen kan worden gelezen. Toten laat zien dat moed in verschillende vormen bestaat. Want wat is moed? Wanneer ben je een held? Zijn heldendaden alleen groots, of zit grootsheid ook (of juist) in persoonlijke overwinningen? De onverwachte held ademt de volgende overtuiging:

'I learned that courage was not the absence of fear, but the triumph over it. The brave man is not he who does not feel afraid, but he who conquers that fear. – Nelson Mandela'

Naast bovenstaande quote, heb ik een muzikale associatie bij De onverwachte held. De soundtrack van dit boek is voor mij ‘Save me’ van Aimee Mann. Het speelde tijdens het lezen vaak door mijn hoofd.

Luister (en lees) en oordeel zelf.