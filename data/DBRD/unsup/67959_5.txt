Titel : Kwijt
Auteur : Anja Feliers

Sylvie een alleenstaande moeder woont samen met haar jonge dochter Josje. Zij is van beroep fotomodel en heeft een populair radioprogramma. Op zeven jarige leeftijd is haar moeder overleden en deze traumatische gebeurtenis heeft zij nog steeds niet goed verwerkt. Dit is ook het geval met haar jongere zus Xanne. De zusjes zijn opgevoed door hun vader en zijn vrouw Marianne de zus van hun overleden moeder. Josje heeft tijdens een logeerpartij bij oma en opa een bijtend gif in haar ogen gekregen en ziet nu alleen nog maar vage schimmen. Zij hoort en ziet met haar oren en haar reuk is sterk ontwikkeld. Tijdens een radio uitzending waarin de luisteraar een gebeurtenis uit zijn of haar leven kan vertellen gebeurt er iets vreemds. Een anonieme beller vertelt over de omstandigheden en de dood van haar moeder die alleen ingewijden kunnen weten.
Sylvie is helemaal van slag en besluit nu eindelijk eens naar een psychologe te gaan . Ook Josje heeft zo haar verdriet, zij voelt oma regelmatig aan haar bed staan en praat met haar . Mede daardoor gaan zij samen naar Kathleen en deze probeert door goed te luisteren en beide serieus te nemen het gebeuren een plekje te geven. Kathleen heeft ook een flinke rugzak mee te torsen en het verleden haalt haar in.
De spanning is van de eerste tot de laatste bladzijde voelbaar met regelmatig kippenvel momenten. De situaties zijn zo levensecht beschreven dat je als lezer het gevoel krijgt, dit zou mij ook kunnen overkomen. Boosheid, liefde , geheimen, angst alles is aanwezig.
De details kloppen en lopen naadloos in elkaar over. Het boek heeft een onvoorspelbaar einde.
In het begin moet je even wennen aan de vele personages. Maar het gaat heel snel .
Een super thriller met alles erin wat er in hoort, een knap stukje werk van de auteur.
De cover is mysterieus en de titel kan op meerdere onderwerpen slaan.
Dit boek blijft nog lang hangen.