Dit is het derde deel in de serie, Meghan en Ash zijn verbannen uit Nimmernimmer en denken dat alles nu voorbij maar het tegendeel is waar.
De valse koning van het IJzerrijk zit achter haar aan. Hij wil de magische krachten van Meghan hebben. Meghan kan niet met haar krachten omgaan maar is de enige die de valse koning kan tegenhouden zodat het IJzer niet oprukt en heel Nimmernimmer vernietigt. Ze moet leren hoe ze haar krachten kan beheersen en er mee leren omgaan. Haar magie kan ook wel wat verbeteren. Ze weet dat het erop of eronder is voor haar maar ook voor Ash en iedereen…Kan Meghan de valse koning verslaan?
Meghan krijgt ook in dit deel weer hulp van Ash en Puck, die elkaar zoals altijd het leven zuur maken. Meghan lijkt wat volwassenen te zijn, ze maakt weloverwogen keuzes. Ash is nog steeds arrogant maar een stuk minder dan in de andere delen. Heel soms moet je zelfs om hem lachen. Natuurlijk is Puck de altijd vrolijke noot in het verhaal, hij zit vol met humoristische uitspraken en laat Meghan niet in de steek. Ook Ash laat Meghan niet in de steek, waardoor de beide heren elkaar moeten verdragen. Hij is absoluut mijn favoriet. Ook komt de kat Grimalkin weer in het verhaal voor, ook hij is een karakter waar ik van ben gaan houden. Eigenwijs beest, maar wel erg slim.
In dit verhaal ontmoet Meghan haar “mensen” vader, die ze vanaf haar zesde niet meer heeft gezien. Je komt hierdoor meer over Meghan te weten dan in de vorige verhalen. Dit maakt het verhaal interessant.
Het leest heerlijk vlot, het is alsof je zelf in Nimmernimmer bent, er zit veel actie en humor is. Op geen enkel moment wil je het boek wegleggen, je wil weten of het haar lukt. Ze is moedig genoeg, maar haar krachten…
Het eind is een open eind omdat de serie nog verder gaat. Het is toch het eind zoals ik had gedacht, maar wel bevredigend.
5 sterren.