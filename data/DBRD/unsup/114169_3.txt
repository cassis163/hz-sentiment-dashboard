Mason Cross is een jonge schrijver uit Glasgow (www.masoncross.net) die vooral bekend staat om zijn korte verhalen. Het Jachtseizoen is het eerste boek met Carter Blake in de hoofdrol. Het tweede deel, The Samaritan, moet nog in het Nederlands uitkomen.

De vertaling is geschreven door Frank Lefevere, vertaler en uitgever bij Scheltema (franktranslations.com).

De prachtige omslag is van Madeline Meckiffe, art director van haar eigen bedrijf Madeline Meckiffe Design Ltd. (madelinemeckiffe.com).

Het verhaal opent met de ontsnapping van een seriemoordenaar uit een zwaar beveiligde gevangenis. Hierna volgt een bloedstollende achtervolging door agenten van de FBI. Maar hij is ze steeds een stap voor.
We maken voor het eerst kennis met Carter Blake. Niemand weet precies wie hij is, wat hij doet en voor wie hij werkt, maar wel dat hij goed is in wat hij doet. Een einzelg√§nger die altijd zijn eigen pad kiest. Een man met scherpe instincten die hij altijd volgt en zeer snel kan schakelen.

Ieder hoofdstuk wordt geschreven vanuit een ander perspectief, waardoor de spanning er goed in blijft. Zeker omdat je in het begin even moet schakelen van: wiens perspectief is dit ook weer?
Het begin van het verhaal leest zeer stroef, maar naar mate het verhaal vordert, neemt ook de vaart en spanning toe. Je wilt toch weten hoe het afloopt. De lezer wordt meegenomen op een reis door Amerika vol intriges, moorden en achtervolgingen. Maar ook de menselijke kant wordt niet uit het oog verloren.

Uiteindelijk een verhaal met 3 sterren. Ik vond het geen verhaal om 's nachts voor wakker te blijven, maar wel goed geschreven en een mooi plot. Nieuwsgierig naar deel 2 en of we dan meer te weten komen over Carter Blake.