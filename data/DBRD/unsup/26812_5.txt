Een terreuraanslag in Nederland, het is niet iets waar je snel aan denkt. Of eigenlijk wel want kijk maar naar Parijs. Het is allemaal dichterbij dan je denkt. Toen ik dit boek begon te lezen dacht ik niet dat ik het echt geloofwaardig zou vinden maar daar kwam ik al gauw op terug. het verhaal is realistisch en ook actueel, met computercriminaliteit en terroristen die hier in Europa aanslagen plannen.
Mara het hoofdpersonage krijgt ermee te maken tijdens haar werk en wordt onder druk gezet met haar kinderen die door haar ex naar Irak zijn ontvoerd. Ze moet moeilijke keuzes maken, maar dat maakt het allemaal zo spannend. Verbroken is een boek die iedereen moet lezen, gewoon omdat het hier ook zomaar kan gebeuren!