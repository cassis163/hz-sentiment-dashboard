Wat een geweldig verhaal! Meer hoef ik er eigenlijk niet over te zeggen. Ik eigenlijk nog nooit van deze auteur en dit boek gehoord en ik zou het wellicht in de boekwinkel links laten liggen, maar dat zou eeuwig zonde zijn geweest. Een echte whodunit maar in een heel eigen jasje. Een vrouw die wegens een aanslag verlamd, blind en stom geworden is speelt een cruciale rol in dit boek. Ze kan niet veel meer maar haar oren zijn nog goed en haar hersenen ook. Omdat ze niet veel kan, merken mensen haar ook niet vaak op. Zodoende krijgt ze mondjesmaat informatie te weten over een aantal gruwelijke moorden die in haar omgeving plaats hebben gevonden.

Puzzelstukje voor puzzelstukje leidt haar naar de uiteindelijke dader van de moorden. Maar of ze dit op tijd kenbaar kan maken en of dit geheel zonder gevaar voor haar eigen leven zal gaan... Ik zal niet teveel weggeven, maar zeker aan aanrader om dit zelf uit te vinden. Een heel goed boek en ook erg origineel! Omdat het verhaal op sommige punten een klein beetje langdradig en ingewikkeld werd, heb ik er slechts 4 sterren (zeer goed) voor gegeven. Het boek zit heel dicht tegen de 5 sterren aan!

Plot: 4 sterren
Spanning: 5 sterren
Leesplezier: 4 sterren
Schrijfstijl: 4 sterren
Originaliteit: 5 sterren
Psychologie: 5 sterren