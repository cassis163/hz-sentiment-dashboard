Faye en Sean A love story.

Wat een heerlijke feelgoodroman is dit. Het begint letterlijk bij het begin van hun vriendschap die tussen hun ontstaat en hoe die is ontstaan. Het verhaal neemt je mee naar het volwassen worden van Faye en de dromen die Sean uiteindelijk najaagt. De schrijfster neemt je mee door de tijd van 1999 tot 2011. Het mooie is dat je ze allebei ziet groeien en dat ze op zoek zijn naar de liefde. En ondanks alle ups en downs blijven de twee een vriendschap houden waar niet aan te tornen valt. Het verhaal leest heerlijk snel weg en is dan ook moeilijk weg te leggen. De schrijfster gebruikt een makkelijke schrijfstijl en vertelt het verhaal voornamelijk door de ogen van Faye en geregeld ook door de ogen van Sean. De auteur omschrijft de gevoelens van Faye maar bij Sean gaat het meer om de gebaren die hij maakt, dit zorgt ervoor dat je zelf sommige dingen kan invullen. Al met al is het een heerlijke feelgoodroman met de nodige humor een heerlijk boek om even helemaal in weg te dromen.