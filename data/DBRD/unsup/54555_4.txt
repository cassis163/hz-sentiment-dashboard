Het is begin twintigste eeuw als de Zeeuwse Neeltje werkzaam is als dienstbode. Na bij verschillende gezinnen gewerkt te hebben vertrekt ze uit Zeeland. Een bijzondere dappere keuze, omdat het haar verwijderd van haar familie. Ze weet echter dat ze dit moet doen om goed werk te kunnen vinden.

Terwijl ze zelf richting de Randstad trekt houdt ze contact met haar familie in Zeeland. Geregeld ontvangt ze brieven van haar moeder of zus. Dit biedt de lezer een kijkje in het familieleven van Neeltje en geeft daarbij ook meteen wat achtergrond informatie: wie is Neeltje en waar komt ze vandaan?

Het verhaal van Neeltje Lokerse is waargebeurd en auteur Marlies Allewijn heeft flink haar best moeten doen wat betreft research. Hierin is ze geslaagd. Ze weet de tijdsperiode levendig te schetsen en verantwoord achterin het boek wat waar is en op welke gebieden ze zichzelf wat meer vrijheden heeft gegund.

Gedurende de roman komen verschillende themaâ€™s aan bod. Denk aan De verschillen tussen arm en rijk. Zo hebben ze het bij de lezing waar Neeltje in het begin bij aanwezig is over dat vrouwen uit een armer milieu (zoals Neeltje) niet goed opgevoed zijn op bepaalde punten zoals seksueel. Meisjes uit een armer milieu zouden niet weten hoe ze zich seksueel moeten gedragen en ook losbandiger zijn.

Vanaf het begint soort Neeltje zich al aan die vooroordelen en de opvattingen die mensen over haar hebben.

Maar Neeltje is niet de enige met wie we kennis maken. Ook andere dienstmeisjes komen aan bod door middel van gesprekken die Neeltje heeft. Ze merkt dat er meer ontevredenheid heerst en is het niet altijd eens met de gang van zaken. Ze doet regelmatig haar best om tegen de gevestigde orde in te gaan en wanneer dat niet lijkt te werken neemt ze uiteindelijk een vrij drastisch besluit wanneer zij zwanger raakt van haar werkgever.

De Meid is een interessante roman dat in een rustig tempo het levensverhaal van Neeltje Lokerse vertelt. En dat is er beslist eentje die het waard is om verteld te worden.