Naar aanleiding van de docu "rond de Noordzee" , besloot ik dit boek eindelijk maar eens te lezen. Michael Pye verhaalt over de beschaving en geschiedenis van de landen en volkeren rond de Noordzee. Hij was één van de eersten die begreep, dat contacten over zee een veel grotere rol speelden dan gedacht.

Het boek behandelt het ontstaan van beschavingen van de prehistorie tot pakweg de opkomst van Amsterdam tijdens de Republiek. In net iets meer dan 300 pagina's; dus grote stappen. Maar wel met een overweldigende hoeveelheid details en niet helemaal chronologisch. De grote lijn is dat wel; maar af en toe wordt de lezer mee terug genomen in de tijd.

Op een gegeven moment gaan al die weetjes die eerst fascineren, wel teveel worden en zelfs tegen staan. Het is te veel en Pye kan leuk anecdotes vertellen; maar dit is te veel van het goede. Het hoofdstukken over de Vikingen bijvoorbeeld. In mijn boek hoofdstukken 3 en 4.

De lezer wordt bij de hand genomen naar de eerste gehuchten in Scandinavië. Van daar gaat de reis naar diverse windstreken: Byzanthium, het Nabije Oosten, Dublin, langs de Friese kust en verder naar het zuiden, de Kaspische Zee, Scotland en de eilanden tussen Schotland en IJsland en Groenland en dan Vinland.

Voor wat betreft die laatste plek (in Canada) worden drie versies van de saga aangehaald rond één moment. De belofte te vertellen over een bijlmoordenares wordt ingelost. Ook wordt aannemelijk gemaakt, waarom er waarschijnlijk nooit een permanente kolonie is gekomen. Mijn korte, grove samenvatting geeft een indruk van die 2 hoofdstukken, die nog veel meer bevatten.

Pye mag gerenommeerd historicus zijn, maar bladzijde na bladzijde van feiten en feitjes? Dat gaat vermoeien en vervelen. Een rasverteller en schrijver voorkomt dit. Het is een boek dat interessant is om af en toe in te duiken. Stel je bent geïnteresseerd in de vroege geschiedenis van Friesland? Pak er het juiste hoofdstuk bij. Liever iets over de Hanzen? Het andere hoofdstuk. Geïnteresseerd in boeken en kloosters? Weer een ander hoofdstuk. De herontdekking van het recht? ...

Het boek bevat 12 hoofdstukken en op de binnenkant van de (harde) kaften van mijn versie: kaarten. Die kaarten zijn fijn, want hebben als middelpunt de Noordzee en laten belangrijke plaatsten zien uit het verhaal. In net onder de 400 pagina's wordt dan het verhaal gedaan, inclusief noten en bronnen en illustraties.

Non-fictie en interessant voor lezers die niet bang zijn van bijna wetenschappelijke werken. Voorkeur voor geschiedenis, reizen, archeologie, taalkunde en verwante onderwerpen? Wees gewaarschuwd: dit leest niet lekker weg - maar is in doses van één hoofdstuk per keer, te doen..