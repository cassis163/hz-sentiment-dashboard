Met hoog gespannen verwachtingen begon ik aan De Indiase bruid nadat ik lovende verhalen had gehoord over Karin Fossum. Misschien waren mijn verwachtingen echter iets te hoog. Het boek is een liefdesverhaal en moordverhaal in één. Het liefdesverhaal vond ik ontroerend ook al was het wat ver gezocht, het plot van het moordverhaal niet altijd even sterk.

Ik was nog niet bekend met de inspecteur van het boek, misschien is dat een nadeel. Ik vond zijn karakter niet goed uitgewerkt, kreeg geen hoogte van zijn persoonlijkheid. Wel vind ik het boek lekker krachtig geschreven en is het af en toe wel spannend. Ik ga nog wel een andere Fossum proberen, nu met iets minder hoog gespannen verwachtingen...