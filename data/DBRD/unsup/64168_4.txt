Marion werkt als freelance webdesigner en doet in haar vrije tijd aan kickboksen. Door bepaalde gebeurtenissen uit haar verleden houdt ze mensen zoveel mogelijk op afstand. Haar vriendin Dana moet voor haar werk naar het buitenland en vertrouwt Marion haar twaalfjarige dochter Chavi toe. Het meisje zit op het internaat van een eliteschool in een bosrijke omgeving. Al snel heeft Marion het gevoel dat het daar niet veilig is. Dan wordt er op de school een moord gepleegd. Slaagt Marion erin om Chavi te beschermen? Of zal ze dezelfde fout maken die ze vroeger al heeft gemaakt?

Mijn mening: Bijzonder goed verhaal van Hilde Vandermeeren over o.a. pesten. De titel en de cover passen perfect bij het verhaal. Toeschouwers handelen nml. niet en dat heeft soms grote gevolgen. Geen verhaal wat bol staat van de slachtoffers of gruwelijke moorden maar wel met een onderhuidse spanning en zo vlot geschreven dat je niet kunt of wilt stoppen met lezen omdat je zo graag wilt weten hoe het afloopt.

Spanning: 4 sterren
Plot: 4 sterren
Schrijfstijl: 4 sterren
Psychologie: 5 sterren
Leesplezier: 4 sterren