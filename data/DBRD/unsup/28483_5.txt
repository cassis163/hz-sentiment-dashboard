Het debuut van Angelique Haak valt met de deur in huis. De lezer maakt kennis met het hoofdpersonage, welke een enorme last op haar schouders meedraagt, zo blijkt snel. Hierdoor is het boek eigenlijk vanaf dat moment moeilijk weg te leggen. Er wordt heftig geknipoogd naar Bones wanneer de eerste plaats delict wordt onthuld, de mensen binnen het onderzoeksteam wekken de indruk familie te zijn van de personages uit CSI en de moordenaar laat al snel blijken trekjes van Dexter te hebben. Hoewel er duidelijke aanwijzingen worden achter gelaten, mag je deze op een bepaald punt in twijfel trekken. Het kan namelijk nog alle kanten op wanneer de plot zich langzaam maar zeker openbaart. De auteur schijnt een ongekend talent te hebben haar lezers om de tuin te leiden en de symboliek zorgt voor een eigen sfeer binnen de verhaallijn. Kortom, dit debuut is voor de thriller fan een must have en is zijn vijf sterren meer dan waard.