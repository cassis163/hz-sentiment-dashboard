Een prachtig beschreven liefdesverhaal, over de jonge Lynn die verliefd wordt op Stephan, haar leraar, en tevens beste vriend van haar vader. Familiebanden worden op de proef gesteld, maar uiteindelijk blijkt dat de liefde binnen deze warme familie(s) onvoorwaardelijk is. Net zoals de liefde van Stephan en Lynn, ondanks hun leeftijdsverschil. Wat ik een heerlijk luchtig personage vond was Emma, wat is zij leuk neergezet! Door de gedetailleerde beschrijvingen over Ierland, ben ik ook verliefd geworden op het land, terwijl ik er nog nooit ben geweest. Emma Anna heeft een knap staaltje werk geleverd met “Mijn hele leven lang” en heeft Stephan en Lynn rechtstreeks mijn hart in geschreven.