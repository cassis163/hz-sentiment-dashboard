Al vanaf het eerste seizoen dat de Lama's op televisie kwamen zat ik aan de buis gekluisterd. Bij ons thuis was het een familie-/gezinsavond: gezellig met z'n allen naar de Lama's kijken. Soms was het alleen met mijn ouders, echter waren er ook momenten dat mijn oom, tante, opa en oma ook op de bank bij ons zaten om mee te kijken. Het was puur vermaak en wat hebben we genoten. Maar hoe is het allemaal begonnen?

Tijl, Lama van het eerste uur, verteld in zijn autobiografische boek: Lama for life, hoe het allemaal begon. Hij schrijft zelfs een stuk over hoe hij in het acteerwerk is beland, ver voor de Lama's ook maar begonnen.
Het boek geeft leuke en interessante inzichten in de wisselingen van Lama's gedurende de verscheidene jaren dat ze improviseerden tot het uiteindelijke dreamteam waarmee ze in november 2017 in de Ziggo doom stonden. Hieraan voorafgaand hebben ze een aantal optredens in meerdere theaters door Nederland gegeven, waaronder in het Nieuwe Luxor theater in Rotterdam, waar ik het boek gesigneerd en wel heb gekregen van een goede vriendin.

Daarnaast worden in het boek onderwerpen als: het ontstaan, de gekte als het uitnodigen van gasten en het omgaan met fans besproken, tot aan het feit dat ze op hun hoogtepunt besloten om te stoppen en de nasleep die het met zich meenam.

Tevens voor diegenen die het interessant vinden zijn er in het boek 9 gouden improvisatieregels te vinden die niet alleen toepasbaar zijn voor het improviseren, maar ook handig te gebruiken zijn in het dagelijks leven.

Zoals het er nu naar uitziet zijn de Lama's officieel gestopt na hun optredens in de Ziggo Dome. Voor de fans die geen afscheid kunnen nemen van de beroemde spelletjes, kunnen in het boek van elk spelletje dat ooit gespeeld is een beschrijving inclusief tips vinden.

Een erg leuk boek voor als je een echte Lama fan bent!