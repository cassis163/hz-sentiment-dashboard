Michael Connelly schrijft meestal boeken over Harry Bosch. Echter soms schrijft hij boeken over andere personen. Een daarvan is Jack McEvoy.

Jack McEvoy is Misdaadjournalist en zijn tweelingbroer Sean is een rechecheur bij de politie. Op een dag wordt zijn broer doodgevonden bij een meer.

De politie concludeert zelfmoord. De reden is simpel: Sean was bezig met een onderzoek naar een gruwelijke misdaad. Hij had daar nog al moeite mee. Zeker omdat de voortgang is in het onderzoek vrij slecht was. Ten tweede was er een getuige die direct na het schot te hebben gehoord, naar buiten is gelopen en daar Sean dood in de auto heeft gevonden. Er was helemaal niemand in de buurt, dus moet het wel zelfmoord zijn.

Jack snapt echter niet dat zijn broer zelfmoord heeft gepleegd. En dan de rare tekst die hij in de aangeslagen ruiten van de auto schreef. Daar kan hij helemaal niks van begrijpen.

Iedereen verwerkt de dood op zijn eigen manier. En als misdaadjounalist is dan een stuk schrijven misschien wel een logisch oplossing. Jack gaat op onderzoek uit naar waar zijn broer mee bezig was en vind dan een spoor.

Ik heb veel boeken gelezen van Michael Connelly. 24 van de momenteel 25 beschikbare boeken in het Nederlands. Maar dit vind ik toch wel een van zijn besten. De boeken van Michael Connelly zijn interessant, spannend en vermakkelijk om te lezen. Dit boek is eigenlijk in alles een tandje hoger.
Je zit op het puntje van je stoel van de spanning. Het verhaal kent een zeer goede opzet en het is ten alle tijde vermakkelijk door de spanningen die tussen de diverse bijrollen en Jack.

En zelfs op het laatste moment zijn er nog diverse wijzigingen in het plot.

Voor mij dus 5 sterren. En zeer terecht verdient.