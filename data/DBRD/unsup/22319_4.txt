Ik kwam moeilijk in het verhaal, maar dat heeft andere redenen dan het boek zelf. Ik vond het een goed leesbaar en prettig verhaal en ik kan goed begrijpen dat het bekroond is. Er zit een duidelijk moraal in het verhaal; dat je je hart moet najagen en dat je dan het goede zult doen.
Je merkt er niets van dat het boek zo oud is. Af en toe kom je oud taalgebruik tegen, maar het is niet oubollig of onbegrijpelijk. Het kaartje voorin was erg gedetailleerd en mooi, maar daar heb ik eigenlijk niet echt naar gekeken; ik ben puur op het verhaal afgegaan.
Ik heb overigens hier en daar wel de link gelegd met Lord of the Rings, maar dat is misschien wel logisch met zo'n avonturenboek.
Kortom: ik vond het een prettig boek en tot nu toe zeker het beste van CU!