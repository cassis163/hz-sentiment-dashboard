In Pembrooke heeft Julie Klassen bijna van alles gehusseld waar je op vertrouwt als je meer boeken van haar gelezen hebt. Een behoorlijke dosis eind 19e eeuwse romantiek Ã  la Jane Austen, maar ook een goede portie plot(s) en spanning. In dit boek gaat het over vele geheimen, moord en andere misdaden. En, bovenal!, een verborgen schat. Het enige dat ik miste was wat non-fictie feiten. Zoals informatie over apothekers bij de Apothekersdochter en hoe het met ongehuwde zwangere vrouwen ging zoals in Onvoorwaardelijk. Mijn twee favorieten van haar. Dit is een heel fijn boek om mee te ontspannen op regenachtige zondagen, zonvakanties of voor de open haard - alleen in huis, terwijl het stormt rond het huis met een glas wijn ernaast.