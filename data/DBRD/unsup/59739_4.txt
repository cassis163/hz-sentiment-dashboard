Voor je weggaat van Clare Swatman is een feelgood roman. Het boek gaat over Zoë en Ed die elkaar leren kennen en stapelverliefd op elkaar worden. Dan gebeurt het ergste wat Zoë kon overkomen, Ed verongelukt onderweg naar zijn werk. Zoë is kapot van verdriet en had Ed nog zoveel willen vertellen, maar daar was het helaas nu te laat voor, of misschien toch niet?

Ik mocht dit boek lezen als hebban buzzboek. Als thrillerfan was ik hier dan ook erg benieuwd naar, vind ik het verhaal niet te zoetsappig en mis ik de spanning niet van een thriller. Het is me heel veel meegevallen, het verhaal is mooi opgebouwd en het leest lekker weg. Het einde zag ik wel aankomen maar dat maakt het boek er niet minder mooi door. Is zeker een aanrader voor iemand die eens wat anders wil lezen dan een vast genre. Ik geef dit boek 4 sterren en ga zeker Clare Swatman in de gaten houden.