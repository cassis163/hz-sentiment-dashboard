In spuitende slagaders en overstromende oceanen worden verschillende rampen (klein en groot) besproken. Het boek is eigenlijk verdeeld in twee onderdelen, de eerste is rampen in en om het huis, voorbeelden zijn: botbreuken, vergiftiging, onderkoeling en beroerte. Het tweede gedeelte zijn de "grote" rampen zoals bijvoorbeeld: een aardbeving, een overstroming, een hittegolf of een kernramp. Over elke ramp vind je feitjes maar ook een stukje met wist je dat... en een stukje met dit moet je doen..

Spuitende slagaders en overstromende oceanen is een ontzettend leerzaam boek zowel voor kinderen als voor ouders. Het is fijn om deze onderwerpen eens met je kind door te nemen. Het zijn korte hoofdstukjes per ramp en zo kan je bijvoorbeeld elke dag een hoofdstukje of twee doornemen. Door de geweldige kleurrijke illustratie maakt het het lezen ook een stuk luchtiger en makkelijker bespreekbaar. Het zijn natuurlijk soms best heftige onderwerpen en ook niet echt gezellig om het bijvoorbeeld over een hartstilstand te hebben, maar toch is het fijn om je kind op zoiets voor te bereiden, zodat het in zo'n situatie niet helemaal met de handen in het haar staat.