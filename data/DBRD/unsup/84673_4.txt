Elk verhaal heeft meerdere kanten, dat laat Ellen Lina goed zien door het verhaal vanuit de drie hoofdpersonen te vertellen. Er staat boven elk hoofdstuk wie het is, en eventueel wanneer, of het een flashback is of niet. Maar omdat het zo duidelijk vanuit de karakters is geschreven is al snel herkenbaar wie er aan het woord is. Dat doet ze zonder in herhaling te vallen. De spanningsboog staat van begin tot het einde gespannen, telkens als de hoofdpersonen denken dat ze rust krijgen gebeurt er iets wat hun leven op de kop zet. Het naar boven komen van het verleden van Vesper was een extraatje wat leuk was om te lezen, maar wat beter was geweest wanneer dit eerder was gedeeld met de lezer. Want voor dit uitkomt is er totaal niets te merken aan haar. En waarom had het zoveel invloed op de relatie met haar stiefzoon? Dat wordt niet helemaal duidelijk. De plot is verrassend en spannend, Ellen Lina heeft het verhaal mooi afgerond zonder het af te raffelen of een ongeloofwaardig einde te schrijven.