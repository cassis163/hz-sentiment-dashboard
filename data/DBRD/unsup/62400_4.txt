Ik begon aan het boek met het idee dat het een romantisch verhaal zou zijn maar ik werd aangenaam verrast. Het boek zit vol met plotwendingen, intriges, actie en natuurlijk romantiek(met een hard randje). Door de vlotte schrijfstijl en de afwisseling tussen het chronologische verhaal afgewisseld met flashbacks wordt je snel meegezogen in de verwikkelingen rond de hoofdpersoon Olivia. In de eerste hoofdstukken worden er al allerlei hints gegeven en zaadjes geplant waardoor je het verhaal echt uit wil lezen. Uiteraard zit er zoals het een goed boek betaamd toch nog een onverwacht eind aan. Ik ben nu al benieuwd naar het volgende boek van deze schrijfster.