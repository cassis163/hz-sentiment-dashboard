Het verhaal van dit boek is een verhaal zoals in veel andere Young Adult boeken. Onverkrijgbare liefde, vriendschap die langzaam uitgroeit tot meer, mensen die zijn beschadigd door moeilijke gebeurtenissen en zijn veranderd. Al deze thema's komen langs.

Toch heeft het boek twee aspecten die het niet zomaar een willekeurig Young Adult boek maken. Het eerste aspect is de ontzettend fijne schrijfstijl van Cath Crowley. In soms zelfs poÃ«tische zinnen weet ze diepgang in het verhaal te brengen. Ze maakt de personages levensechte personen met hun eigen achtergrond en intenties.

Het tweede aspect is de boekenbibliotheek, een kast in de boekenwinkel van Henry's familie waar klanten in boeken kunnen schrijven en er brieven in kunnen stoppen. De meest persoonlijke dingen worden bewaard in deze boeken en geheimen worden verteld in de brieven. De boekenbibliotheek is een magische plek in het verhaal.

Donkerblauwe woorden neemt je mee in het aangrijpende verhaal van Henry en Rachel dat je niet snel meer zult vergeten.