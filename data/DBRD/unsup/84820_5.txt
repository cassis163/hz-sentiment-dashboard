Wanneer de 89 jarige blanke Isabelle een uitnodiging voor een begrafenis krijgt vraagt ze Dorrie om met haar de autorit van ruim 1500 km te maken. Dorrie, een Afro-Amerikaanse, is haar kapster en in de loop der jaren veel gaan betekenen voor Isabelle. Ze beschouwt haar als een dochter. Tijdens de lange autorit vertelt Isabelle haar levensverhaal. Ze nemen een kruiswoord puzzelboekje mee voor onderweg en bij ieder woord wat ingevuld moet worden geeft Isabelle meer stukjes van haar verleden prijs.
Als lezer schakel je tussen heden en verleden. Hoop, liefde, rassenstrijd tussen blank en zwart, vertrouwen, het komt allemaal aan bod. Het verhaal is op een ontroerende en boeiende wijze geschreven. Je blijft lezen. Houdt de tissues maar bij de hand!