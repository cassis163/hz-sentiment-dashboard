Samenvatting

Reza komt met zijn moeder en zusje naar Nederland toe. Ze verblijven bij hun familie. Al gauw neemt neef Ayaan Reza op sleep touw. Samen plannen ze iets om snel veel geld te krijgen zodat ze het restaurant open kunnen houden, en natuurlijk de familie kunnen onderhouden. Kunnen ze uit de handen van de politie blijven?

Mijn mening

Omdat ik deel uit maak van het online promotieteam van Van Goor heb ik voor de publicatie Bloedbroeders al mogen lezen. Ik, als Helen Vreeswijk fan, stond helemaal te springen om in Bloedbroeders te beginnen. En nee, zoals altijd, stelt Helen Vreeswijk je niet teleur.

Ik had wel moeite om in het verhaal te komen. Misschien had het ermee te maken dat ik echt helemaal niks met de personages had. Maar toch was er iets in mij dat zei wacht maar af boontje komt om zijn loontje.

Reza en Ayaan, neven van elkaar, zijn op zoek naar een manier om snel geld te verdienen. Een overval dacht Ayaan aan. Een goed idee, wat minder goed uitgevoerd. Ayaan wordt van geld een beetje zelfverzekerd. Ik had gewoon geen klik met hem, vooral om zijn manier van doen.

Het einde van het boek ging enorm snel. De aanloop tot de misdaad duurde voor mij best wel lang, maar toen het eindelijk gebeurd was, leek het alsof alles in een stroomversnelling kwam. Die laatste vijftig bladzijdes vlogen als een trein voorbij.

Ik geef Bloedbroeders 4/5

Voor meer recensies kijk op www.despicablebooks.blogspot.nl