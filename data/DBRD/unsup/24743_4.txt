Een klein dorp in Frankrijk dat veel te verbergen heeft. Gesjoemel met wijn, gedoe met truffels, verdwijningen van kinderen en om het nog erger te maken, een of meerdere wolven.
Het jonge koppel Laura en Nicolas verruilen Parijs voor een Provençaalse woning in het dorp. Laura wil een B&B openen en zoekt voor haar website smeuïge verhalen over het dorp. Al snel vindt ze informatie over verdwenen kinderen en over praktijken waar ook de Nazi's niet vies van waren.
Ze sluit vriendschap met een herder die haar veel informatie over de bewoners geeft.

Erg veel thema's in één boek en een einde dat toch anders was dan ik had gedacht. De Yakuza van Japan hadden er voor mij niet bij gemoeten al begrijp ik dat ze nodig waren om dit einde te bereiken, maar was al genoeg spanning zonder deze verhaallijn. Het boek leest heel vlot en vanaf de eerste pagina's zit je in het verhaal.