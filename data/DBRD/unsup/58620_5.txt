Ik houd van boeken die twee dingen voor mij doen. Ten eerste moet het fijn zijn om te lezen, dus mooi taalgebruik, bijzondere schrijfstijl, heel beeldend of juist op het goede moment redelijk abstract. Het moet dus niet alleen om het verhaal gaan, maar ook om de manier waarop dat aan het papier (of ebook) is toevertrouwd. En ten tweede heeft een boek een pluspunt als het mij laat nadenken en mij met het thema laat bezig zijn, ook na het uitlezen van het boek.
In deze categorie van bijzondere boeken hoort voor mij absoluut Spaar de spotvogel van Harper Lee! Aan de hand van het jonge meisje Scout maken wij kennis met de maatschappij in de zuidelijke staten van Amerika in de jaren dertig van de vorige eeuw. Een maatschappij met duidelijke gescheiden bevolkingsgroepen met eigen toekomstperspectieven. De vader van Scout is advocaat en wordt in die hoedanigheid betrokken bij een proces tegen een zwarte. Dit alles heeft heel veel invloed op het leven van Scout en haar vrienden, familie en dorpsgenoten.
Een echte klassieker en een absolute aanrader. Voor meer leeservaring kun je natuurlijk terecht op mijn boekenblog, de blogpost over deze roman heet ook daar EÃ©n soort mensen.