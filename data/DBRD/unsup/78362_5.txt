Ik ben erin begonnen en kon het boek niet meer wegleggen maar ja...de volgende dag toch vroeg op dus toch maar weggelegd en volgende dag verder gelezen.

Het verhaal wisselt van verleden naar heden, Catherine is een nogal wilde meid die van uitgaan houdt en zo komt ze Lee tegen, zo op het eerste oog een fantastische man, ze krijgen een relatie maar het begint Catherine op een gegeven moment op te vallen dat er dingen missen of op de verkeerde plek liggen, zo ook blijkt Lee niet altijd even leuk, helemaal niet na de eerste klap.

Ze kan nergens heen want al haar vriendinnen hebben zich tegen haar gekeerd door de charmante Lee

Ze weet te ontsnappen ternauwernood en probeert een nieuw leven op te bouwen maar dat gaat moeilijk want ze heeft last van dwangneuroses, ze krijgt op een gegeven moment hulp van haar bovenbuurman, alles lijkt goed te gaan maar dan volgt het telefoontje dat Lee vrijkomt.

Het is uitstekend geschreven, je gaat er helemaal in mee, je leest hoe afschuwelijk een relatie kan zijn en vooral als niemand je wil geloven.