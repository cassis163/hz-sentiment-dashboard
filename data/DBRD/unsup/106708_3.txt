Toen ik dit boek in handen kreeg moest ik even denken aan een ander boek: De kooi van Josh Materman! Dark Matter is namelijk ook , net als De kooi helemaal zwart, met alleen de tekst Wat als? in kleine witte letters op de voorkant. En deze tekst gaf de uitgever een reden om het boek in een nieuw hokje te plaatsen: Speculatieve thriller.. Vol verwachting ben ik dus in het boek begonnen te lezen. Het is inderdaad een geweldig goed verhaal, maar niet makkelijk om er een recensie over te schrijven. Het hoofdpersonage is Jason, een fijne man die professor kwantummechanica is aan de universiteit in Chicago Nadat hij naar een feestje is geweest wordt hij gevolgd , bedreigd en ingespoten met een vreemde vloeistof. En vanaf dat moment veranderd Jasons hele wereld.. Dark Matter is geen eenvoudig boek om te lezen, met soms verwarrende lijnen en voor iemand, zoals ik, die een natuurkundeleek is, soms moeilijke stukken. Maar het is zeker een boek wat wel goed te volgen is. Tja en wat is Dark Matter ? Er zitten stukjes sciencefiction in verwerkt, maar het is ook geen gewone thriller... Maar Dark Matter is een boek met een verhaal zoals ik nog nooit gelezen heb, ondanks dat heeft het me wel geboeid. Ik kan iedereen aanraden om het boek te lezen en zelf een oordeel te geven.. Ondanks dat het niet echt mijn genre is geef ik het boek toch 3 sterren.