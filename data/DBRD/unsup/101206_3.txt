Zeker niet gek voor een debuut. De personages zijn goed uitgewerkt, de hoofdpersoon Judith Krieger zien we in een eventueel vervolg graag terug, en de gebeurtenissen zijn best geloofwaardig. Dat het tempo versnelt tegen het einde vind ik wel meevallen, zoiets hoort min of meer bij verhalen in dit genre.
Nee, de echte tegenvaller zit hem voor mij in twee dingen: al ruim voor de ontknoping is duidelijk wie de dader is (een persoon die juist niet helemaal uit de verf komt), en de redenen voor de moorden zijn er een beetje bijgesleept.