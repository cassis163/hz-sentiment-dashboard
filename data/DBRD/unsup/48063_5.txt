Witter Zwart gaat over de Italiaan en SS-officier Marco Sebatini Corletti.
Na zijn verblijf in concentratiekamp Dachau begint hij zijn twijfels te krijgen.
Hij vraagt zich af of hij wel voor de SS had gekozen als hij dit allemaal had geweten.
Door zijn liefde voor de half-Joodse Esther Tandori gaat Marco heen en weer tussen Zwart en Wit.
Marco levert een strijd met zichzelf, gaat hij voor het nazisme kiezen of toch voor de liefde.
Hoe gaat het met zijn vriendschap met Helmut von Schlagen, een echte SS-er.
Lees het in deze indrukwekkende roman.

Johan van den Ende (1968) studeerde in 2016 af als schrijfdocent.
Samen met zijn vrouw is hij eigenaar van uitgeverij Qualibri.
Qualibri is behalve een uitgeverij ook een schrijfschool.
De Tweede Wereldoorlog heeft hem altijd gefascineerd, als kind schreef hij er al over.
Johan is 6 jaar bezig geweest met onderzoek en het verhaal schrijven zoals het nu is.
Dit merk je wel voor zover ik heb kunnen nagaan kloppen de historische gebeurtenissen.
Heel fijn is de website witterzwart waar je achtergrondinformatie kunt lezen.
Het boek bestaat uit 3 delen met hoofdstukken.
Aan het begin van elk hoofdstuk staat waar het speelt en de datum.
Ook zijn er dagboekfragmenten van Esther en Marco.
Esther Tandori schrijft aan haar oma en Marco schrijft vanuit concentratiekamp Dachau.
Door deze dagboekfragmenten krijg je meer achtergrondinformatie over het leven van Esther en Marco.
Witter Zwart is geen boek dat je even tussendoor leest, daarvoor is het onderwerp te gruwelijk.
In het begin moest ik even wennen aan de hoeveelheid personages.
Toch pakte het boek me, Johan heeft een vlotte manier van schrijven.
Je krijgt oa. een goed beeld hoe de nazi's werkten.
Het boek gaat over keuzes maken, macht, trouw, religie.
Het is behalve een boek over de Tweede Wereldoorlog een prachtige liefdesroman.