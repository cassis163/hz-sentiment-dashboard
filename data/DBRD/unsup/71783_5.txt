De afwezigen van Lieke Kézér ontving al vele prachtige recensies:

‘Kézér schrijft wel een beetje als een saxofonist, denk aan de lange lijnen van Cannonball Adderley, soepel en lyrisch, veel detail, en toch brengt ze alles steeds weer keurig thuis.’ – Peter Buwalda

‘Als de auteur haar blik op de New Yorkse wijk East Village richt, geboorteplek van nieuwe artistieke en muzikale bewegingen, krijgt haar proza “swing”. […] Wat dit debuut kracht geeft, is de fragmentarische aanpak. Via zijn naasten wordt een ontluisterend beeld van de wereld rondom jazzwonder Joshua James gecreëerd. […] Muziek, of algemener geformuleerd, kunst maken vanuit een innerlijke drang, als ultieme expressie van het onzegbare, levert de fraaiste producten op.’ – Opzij

‘Een prachtig debuut (over kansen missen en grijpen, over opgroeien in een disfunctioneel gezin en het nooit meer kunnen ontgroeien).’ – Psychologie Magazine

‘Als in een jazzsolo draait Lieke Kézér om haar briljante saxofonist heen. […] Kézér is in staat iemand in één korte zin te tekenen.’ – Arjen Fortuin, NRC Handelsblad

***** ‘Loepzuiver, indringend en fabelachtig mooi.’/ ‘Kézér vertelt met meesterlijke beheersing een verhaal dat net zo melancholiek is als de muziek waar het – deels – over handelt. […] Op bijna elke bladzij verrast ze met zinnen die je zou willen onthouden. Een zeldzaam sterk en evenwichtig debuut.’
– Noordhollands Dagblad

‘De vernuftige compositie maakt van De afwezigen een boeiende puzzel waarvan de stukjes precies in elkaar passen. Kézér houdt bovendien het tempo erin met een vlotte ongekunstelde stijl. Dit boek wil je in één ruk uitlezen.’
– Nederlands Dagblad

‘Dit debuut pakt je beet en sleurt je mee (naar het duistere jazzwereldje van New York).’ – Zin Magazine

‘Kézérs vertelstijl is beeldend, haar fragmentarische aanpak werkt. Steeds blijken losse ‘flodders’ onderling verbonden, herhaalt ze thema’s en varieert ze daarop: een literair muziekstuk wordt zo gecomponeerd.’/ ‘De afwezigen swingt en schuurt, piept en knarst soms, maar blijft altijd boeien. Dit is zonder meer een opmerkelijk debuut.’ – De Telegraaf