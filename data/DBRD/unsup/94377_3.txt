"Vijf jaar geleden stortte Rachels wereld in elkaar toen bij een ongeluk haar beste vriend Jimmy overleed en zijzelf gewond raakte. Haar relatie met Matt overleefde de klap niet, ze verhuisde naar Londen en van haard romen is niets terechtgekomen. Nu ziet ze de vriendengroet van vroeger weer voor het eerst bij een etentje omdat haar beste vriendin gaat trouwen. Als ze die avond Jimmy's graf bezoekt, wordt ze overmand door hoofdpijn en raakt buiten bewustzijn. Als ze bijkomt, blijkt haar leven heel anders te zijn dan ze zich herinnert: het ongeluk van vijf jaar geleden is nooit gebeurd, zij en Matt zijn nog bij elkaar, en Jimmy leeft nog... Rachel kan het niet geloven, het is bijna te mooi om waar te zijn. Of is 'bijna' niet het goede woord...?"

Versplinterd zorgt ervoor dat je het hele boek met deze vraag blijft zitten. Centraal in het boek staat het ongeluk met de gevolgen daarvan. Hoe kan dit gebeurd zijn? Tijdens het lezen komen er steeds meer vragen bij je op en ik kon niet wachten tot het einde om de ontknoping te weten!

Het verhaal van Rachel wordt in het eerste hoofdstuk goed uitgelegd door uitgebreid op haar persoonlijkheid en geschiedenis in te gaan. Hierdoor leef je vanaf de eerste regel met Rachel mee.
Romantiek, drama en mysterie wisselen elkaar vlot af waardoor het boek interessant blijft.

Echter zijn de overgangen tussen de hoofdstukken soms moeilijk te volgen waardoor je echt even uit het verhaal bent wat een reden zou zijn om het boek weg te leggen. Ook heb je op een gegeven moment zoveel vraagtekens dat het boek een beetje 'vaag' wordt. Maar uiteindelijk worden de meeste dingen duidelijk! Het einde is namelijk erg onverwacht en verrassend!

Dani Atkins schrijft met een vlotte en makkelijke pen waardoor je zo door het boek heen leest! Eenmaal begonnen wil je het boek niet meer weg leggen! Het is een heerlijk boek om ze eens tussendoor te lezen.