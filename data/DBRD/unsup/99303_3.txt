John Darntons eerste boek Neanderthaler verscheen in 1999 in vertaling. Daarna heeft hij nog twee boeken verschenen die niet zijn vertaald. Zijn vierde boek wel weer, waarschijnlijk omdat het lekker meelift op alle ...-code en ....- mysterie boeken die tegenwoordig verschijnen. Toch verdient dit boek meer eer dan voorgaande opmerking. Het is een goed geschreven boek en intrigerend bovendien.
Hugh Kellem, een bioloog, komt toevallig in het bezit van het dagboek van een dochter van Darwin en daarmee komt hij een groot schandaal betreffende Darwin op het spoor. Het verhaal wordt afgewisseld met de dagboekfragmenten van de dochter en met de belevenissen van Darwin destijds op de Beagle. Aan het eind van het boek wordt eindelijk het mysterie van Darwin onthuld en zonder teveel te verklappen kan ik zeggen dat het een zeer humoristisch geheim is. In het nawoord bekent de auteur dat hij zich zekere vrijheden veroorloofd heeft. Uiteraard heeft hij dat. Dat mag, het resultaat is een onderhoudend boek geworden.