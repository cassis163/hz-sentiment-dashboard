Wanneer je als ouders in een rollercoaster van emoties beland, rondom een vroeggeboorte van je kind, lijkt de hele wereld stil te staan. En dat doet hij ook, alles draait om jouw kindje en verder kan alles gestolen worden. Hoe fijn zou het dan zijn wanneer je van iemand een verhaal leest waaruit je hoop kunt putten, hoop dat alles goed gat komen, maar ook informatie over hoe deze rollercoaster zou kunnen verlopen, waar je tegenaan kunt lopen en wat er allemaal met je kindje kan gebeuren.

Deze hoop, kan Elly Godijn je geven. De manier waarop zij haar verhaal in het boek Blauw gras heeft beschreven zal je kracht geven, je ziet weer een streepje licht in de duisternis.

Elly verteld je haar verhaal, je beleeft de aangrijpende reis mee. De reis die zij en haar gezin hebben afgelegd toen hun dochtertje en zusje met 25 weken werd geboren. Zij beschrijft haar weg met zoveel oprechte kracht, de emoties zal je tussen de regels door proeven en waarschijnlijk zal je het niet drooghouden tijdens het lezen. Voor ouders met een te vroeggeboren kind kan dit boek hoop geven, kracht geven, de lezer krijgt naast het aangrijpende verhaal ook uitleg over dingen die zij tegen kunnen komen. Het is niet alleen het verhaal er komen veel medische termen in voor welke Elly goed onderbouwd uitlegt. Hierdoor kan het voor ouders de angst voor het onbekende wegnemen.

De schrijfstijl is duidelijk, eerlijk en begrijpelijk. Het haalt een drempel weg, en persoonlijk ben ik hier zo blij om. Met veel respect en mixed emotions heb ik dit boek gelezen, tranen liepen over mijn wangen., terwijl ik heen en weer werd geslingerd tussen herkenning en verdriet. Als moeder van een vroeggeboren dochtertje gaf dit boek mij een stuk verwerking, ik beleefde mijn verhaal weer, het gemis blijft maar de kracht welke Elly mij heeft mee gegeven met haar verhaal, maakt mij sterk en dankbaar.

Respect voor Elly, dat zij haar woorden aan het papier heeft toe vertrouwd, zij zal hier mening mens mee kunnen helpen, mij heeft ze al geholpen. Dank je wel voor je vertrouwen, je open en eerlijkheid. De hoop, de kracht en de troost springen het boek uit.

“Een rollercoaster van gevoelens en emoties. Een boek vol Hoop en Respect. Het zal een hulp voor de één en een verhaal vol herkenning voor een ander zijn. Een aangrijpend debuut ”

Lieve leesgroet Moon Kager