Word jouw zoon/dochter binnenkort vier? Dan mag hij/zij beginnen op school. Hallo klasje!- Het grote schoolboek van Karel is zeer geschikt om jouw kind op deze stap voor te bereiden.
Liesbet Slegers heeft een lekker dik boek gemaakt rondom Karel, die graag naar school gaat.
Maak kennis met juf Tine en met meester Stan. Loop met Karel mee naar school en bekijk zijn klasje. Daar doen ze verschillende dingen… ze houden een gesprekje in de kring, luisteren naar een verhaal en spelen in het keukentje. Er is tijd om te knutselen en er wordt buiten gespeeld. Alles komt uitgebreid aan bod. Ook is er aandacht voor o.a het spelen in de gymzaal, het eten op school en voor de schoolfotograaf. Liesbet heeft wekelijk aan alles gedacht!
Karel vindt het altijd fijn op school, maar soms is hij ook verdrietig. In het boek is een hoofdstuk ‘Hoe voel ik me op school’, waarbij je zoon/dochter zijn/haar gevoel mag aangeven bij verschillende situaties.
Bij de stukjes tekst staan grote, kleurrijke illustraties en kleine zoekopdrachtjes. Heerlijk om samen met je kind naar de prenten te kijken en van alles te ontdekken.
Na het lezen van Hallo klasje! - Het grote schoolboek van Karel is jouw zoon/dochter enthousiast en klaar om naar school te gaan.