"Met mijn boek wil ik de alarmklok luiden' aldus Linda Polman. Ik denk dat dit aardig is gelukt. Het heeft onrust gewekt bij de hulporganisaties en verbijstering bij de gulle gevers. Het is volop in het nieuws geweest.
Linda Polman stelt feiten vast en durft het aan zeer kritisch te kijken naar de noodhulp die vaak meer lijkt op big busineness. Er wordt gesteld dat de hulpindustrie uitgegroeid is tot de 5e economie ter wereld. In ons land gaan ook tientallen miljoenen naar NGO's. De prangende vraag is en blijft: Komt de hulp op de juiste plaats terecht? Linda Polman geeft vele voorbeelden van dat dit vaak niet het geval is. Ze legt uit wat er gaande is en waarom het geld niet op de plek komt waar het voor bedoeld is. (Ook wij hebben in Ethiopie: hulpgoederen op de markten te koop zien liggen met het NGO-logo er nog op; plaatsen in hotels zien innemen door ING-mederwerkers ondanks dat de kamers door andere besproken waren of dat er kamers gehuurd waren, voor langere tijd, waar nooit gebruik van werd gemaakt; samen met de bevolking moeten wijken voor hard rijdende White Land Cruiser Crowd...) Eindelijk iemand die de dingen durft te onderzoeken en te benoemen. Hopelijk komt er daadwerkelijk respons op en wordt het boek door alle NGO's gelezen en bestudeerd. Om vervolgens in eigen gelederen te kijken en de vraag te stellen: Hoe zijn wij bezig? Moeten wij op deze manier verdergaan enzovoort. Hoe je er ook over denkt: De crisis karavaan stemt tot nadenken, geeft een blik achter de schermen die normaal gesproken voor veel mensen verborgen blijft. Een aanrader voor iedereen! Op sommige momenten is er wel wat doorzettingsvermogen nodig om door te lezen want het is zeker niet opwekkend wat je leest!
Ine