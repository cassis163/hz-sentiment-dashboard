Maggie is een hardwerkende ondernemer, moeder en echtgenote. Ze heeft verschillende ontbijtketens in Nederland en is druk bezig met uitbreiden. Na het winnen van de award voor de meest succesvolle ondernemer van het jaar, krijgt ze van haar gezin een welverdiende vakantie op Ibiza cadeau. Eerst heeft ze er niet zoveel zin, maar dat komt meer door wat er in het verleden op Ibiza is gebeurd.

In Nederland kreeg Maggie al vervelende berichtjes binnen op haar telefoon. Op Ibiza wordt dit steeds erger. Maggie krijgt het gevoel dat ze gestalkt wordt. Haar vriendin Floor, bij wie ze logeert, verdenkt Maggie haar ex-vriend Frank hiervan. In het verleden is er iets gebeurd tussen Maggie en Frank, waardoor hun relatie beÃ«indigd is.

De spanning in het verhaal is goed opgebouwd. Er verdwijnen meisjes, die even later vermoord worden teruggevonden. Is Maggie de volgende? En is Frank echt degene die hier achter zit?

Het boek is geschreven door de auteur Kiki van Dijk, die al eerder een thriller (Zeevlam) heeft geschreven. Het verhaal leest vlot en makkelijk, maar dit komt ook door de korte hoofdstukken en het gebruik van een groter lettertype. Het verhaal doet een beetje denken aan de verhalen van Suzanne Vermeer en Linda van Rijn.

Al met al een leuk en spannend boek om mee te nemen op vakantie en binnen een paar uurtjes uit te lezen.