Het debuut verhaal "Savelsbos" van Dennis Rijnvis smaakt naar meer. Zijn schrijfstijl is vlot en bet boek leest dan ook als een trein. Het verhaal gaat over vier jongens Ron, Jonas, Nils en Daniel die tijdens het laatste jaar op de basisschool iets ergs mee hebben gemaakt en nu na jaren met elkaar afspreken in hun geheime hut om te bespreken wat er nu echt gebeurd is met hun vriendinnetje Juul. Juul was opeens verdwenen, de jongens werden verhoord maar weer vrijgelaten. De media aandacht heeft er toe bijgedragen dat de meeste kampen met problemen. Na 10 jaar verschijnt het opnieuw in de media. Voor de jongens is dat feit de reden dat ze nu wel eens echt willen weten wat er die dag gebeurd is en waar Juul is. Ze overnachten in de geheime hut die gevestigd is in een oude mergelgrot in het Saveksbos. Daar proberen ze verwoed achter de waarheid te komen. Dat niet alles is , zoals men denkt, daar komen ze gaandeweg achter. Er ontstaat regelmatig een agressieve sfeer waarbij de jongens elkaar niet helemaal vertrouwen. Er komen wrijvingen omdat niet iedereen gediend is van het agressieve gedrag van Jonas en Nils.
Ik hoop dat Dennis de smaak te pakken heeft van het schrijven, want ik kan ben nieuwsgierig naar een volgend boek. Ik ben fan,