Vier vriendinnen gaan samen op avonturen tocht. Het plan is om te gaan raften in de wildernis van Maine, op een rivier die nog niet door toeristen is ontdekt. Wini heeft hier aanvankelijk niet zo’n zin in, ze staat er wat huiverig tegenover, maar laat zich dan toch overhalen door Pia, de avontuurlijkste van het stel. Samen met Rachel en Sandra gaan ze het avontuur tegemoet.

Maar wat aanvankelijk begon als een uitdagende tocht, mondt na een tijdje uit in een nachtmerrie.
Lukt het hen om de bewoonde wereld terug te bereiken?

Ik heb het boek met heel veel plezier gelezen. In het begin leer je de personages kennen, vooral Wini, het hoofdpersonage. Eenmaal ze op weg zijn naar hun avontuurlijke tocht komt het boek pas echt op gang en leest het als een trein. Of moet ik zeggen ‘raft’?

Met ‘Nacht op de rivier’ heeft Erica Ferencik absoluut kunnen scoren bij mij. Prachtige kaft die perfect bij het boek past en een spannend verhaal met verrassende elementen. Van mij krijgt het boek dan ook 4 sterren ****!