Ik begon het boek met wat getreuzel. Ja, de flaptekst is aardig, maar zo'n dik boek.. en dan ook nog eens een serie, hoeveel zou de schrijver hierover kunnen zeggen?
Het boek stelde me zeker niet teleur. Het boek is geschreven in 2 delen, het eerste in 2007 en het tweede in 2002. Vanaf de eerste hoofdstukken werd je al meegesleept in het verhaal van het boek. De personages werden in detail beschreven, net zoals de gebeurtenissen. Van sommige stukken kon je echt walgen. Ondanks dat het een dik boek was, lees je er snel doorheen. De spanning en de onwetendheid als grootste drijfveer. In het begin was het soms wat lastig te volgen doordat er een heleboel personages waren, en ik nog niet goed wist wie wie was. Na een tijdje wordt dit duidelijk, en achteraf vind ik dit een zeer positief punt van het boek. Knap hoe hij schrijft vanuit verschillende perspectieven. Aan het eind van het boek leef je zelfs enorm mee met de huurmoordenares. Echt ontzettend knap hoe de schrijver in deel 2 van het eerste boek de omgeving omschrijft. Enorm goed beschreven, heftig, en vol medelijden. Hoe de onmacht van vrouwen in derde wereldlanden duidelijk is gemaakt, wauw, ik had rillingen over mijn lichaam.
Je kunt duidelijk merken in het boek dat de schrijver veel achtergrondinformatie heeft opgedaan. Over Londen, de farma-industrie, IT-kennis en beveiligingssystemen. Ik heb zelf ook veel dingen geleerd in dit boek, super interessant.
Toen ik bij de laatste paar bladzijdes aangekomen was, wist ik dat het een open einde zou hebben. Nog lang niet alles was opgelost, en dat zou zeker niet gebeuren in 10 bladzijdes. En ja hoor, een cliffhanger. Dit maakt me natuurlijk wel erg nieuwsgierig naar deel 2, Benissa. Ik ga deze ook zeker lezen. Ik ben benieuwd wat Philip Le Bon ons nog gaat vertellen over deze goed uitgewerkte personages. Ik kijk er zeker naar uit.

Een aanrader voor lezers die houden van een spannend boek met een goed verhaal over een ontvoering en de onmacht.