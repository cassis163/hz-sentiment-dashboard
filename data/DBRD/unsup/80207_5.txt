Het echtpaar Börjlind is een zeer gerenommeerd auteursechtpaar. Het Zweedse echtpaar schreven al 44 filmscripts, waaronder 26 films met Martin Beck in de hoofdrol. Koudvuur is het vierde boek in de thrillerserie over Olivia Rönning en Tom Stilton, van het eerste deel Springvloed is al een tiendelige tv serie verschenen en het echtpaar schrijft nu aan het tweede seizoen, gebaseerd op het boek “de derde stem”
Tom Stilton bevindt zich met zijn vriendin Luna in Thailand, hij zit ergens mee en niemand weet precies waarmee. Kan hij met zichzelf in het reine komen, in het verre Thailand? In Stockholm hebben ze geen weet waarom Tom zo worstelt met zichzelf, daar worden ze opgeschrikt door een autobom, de auto waarin de officier van Justitie en haar man en kind zaten wordt voor hun deur opgeblazen. Kan Olivia Rönning en haar team de dader achter halen, zet de IS Stockholm op scherp?
De lezer wordt weer getrakteerd op een nieuw verhaal van Rönning en Stilton, ditmaal is de setting verrassend, ze zijn samen maar toch niet echt. De band tussen het tweetal wordt ook in Koudvuur weer flink aangehaald en je geniet als lezer mee met beide personages. Kilometers afstand tussen het tweetal en toch zijn ze dicht bij elkaar, het voelt bekend wanneer je in Koudvuur start, zeker wanneer je de voorgaande delen ook hebt gelezen. Heb je dit niet is het niet zo`n heel groot probleem, maar ik raad het je wel aan om de delen in volgorde te lezen, gewoon omdat je dan een beter beeld hebt van de onderlinge relaties.
“Het was de steen waarvan beiden het gevoel hadden dat ze hem wat verder hadden moeten omdraaien.”
In Koudvuur speelt een beladen onderwerp de hoofdrol, maar hier heb je niet gelijk grip op, het is zoeken en net als de personages zit je midden in de onwetendheid en het onderzoek. Dit is de kracht van het echtpaar Börjlind, ze laten zowel de personages ploeteren, maar ook de lezer wordt danig op de proef gesteld. Lang heb je geen idee waar het verhaal heen gaat., maar ondertussen gebeurt er genoeg waardoor je geboeid blijft. Zowel Olivia als Tom hebben hun eigen issues waar ze in Koudvuur tegen aan lopen en allebei hebben ze een trekkende kracht waardoor de lezer op scherp staat. Tot het einde aan toe bevat dit boek de trekkende kracht, mede door het aangrijpende onderwerp en het mysterie waarin de lezer wordt gehouden kun je dit boek slecht loslaten. Stilton en Rönning drukken hun stempel in de boeken van Börjlind, de karakters zijn zo sterk neergezet dat je van ze gaat houden, of je wilt of niet.
“Die informatie was veel belangrijker dan Stilton vermoedde. Die bevestigde waarschijnlijk een tragedie”
Gelukkig is het echtpaar Börjlind al bezig met het schrijven van hun tweede serie, want net als Springvloed, De derde stem en Zwarte dageraad is dit niet alleen heerlijk leesvoer, maar het bevat ook alle ingrediënten voor een spannende tv serie. Hopelijk stopen Cilla & Rolf niet met het schrijven over Tom en Olivia, want er valt nog zoveel uit deze intrigerende karakters te halen. Dit mag wat mij betreft een lang lopende boekenreeks worden, na vier verhalen rondom Stilton en Rönning ben ik nog lang niet verzadigt