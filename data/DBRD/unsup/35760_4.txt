In dit prima los te lezen derde deel van deze thrillerserie van Stefan Ahnhem vinden er in de omgeving van Helsingborg huiveringwekkende misdaden plaats. Politieman Fabian Risk wordt samen met enkele collega's op deze zaak gezet, waarbij het erop lijkt dat slachtoffers voor de tweede keer om het leven komen. Voor Fabian een hele klus, naast zijn persoonlijke beslommeringen. Deze ingenieus opgezette verhaallijn boeit tot het einde en heeft de nodige twists. Daarnaast loopt er ook nog een verhaallijn waarbij het er op lijkt dat er iemand zwervers om het leven brengt. Dunja, een politie agente met weinig vrienden in het korps, stort zich met hart en ziel op deze zaak en wordt hierbij geconfronteerd met daders die wel een hele zieke geest hebben. Het is een boek dat prettig weg leest en moeilijk weg te leggen is. De korte hoofdstukken zorgen ervoor dat je voortdurend het gevoel hebt dat je in een achtbaan zit. Pakkend. Op naar het volgende deel.