Jack en Grace, op het eerste zicht het perfecte koppel maar het is angstaanjagend hoe mis je mensen kan inschatten. Grace heeft bijvoorbeeld geen telefoon, verschijnt nooit alleen op etentjes, mag niet gaan werken, moet op reis veelal opgesloten blijven op de kamer, ... Maar hoe zit het dan met de zorg voor Millie, haar zusje met het syndroom van Down. Hoe wordt zij in deze leugen meegesleurd? En nog veel belangrijker, hoe loopt het af?
Letterlijk: wat valt er zo allemaal voor achter gesloten deuren? De perfecte titel voor een steengoed, spannend boek. Het is heel erg vlot geschreven en een tip voor degene die het in huis halen: rek er wat tijd voor uit want dit boek leg je heel erg moeilijk weg.