Dit boek werd gelezen voor mijn eerste leesclub. Vanaf het moment dat het boek voorgesteld wordt in de nieuwsbrief van Hebban was ik nieuwsgierig. De voorpagina straalt iets duister en mysterieus uit, wat ik wel zoek in een spannend boek. Na de gepubliceerde teaser was er een verlangen om dit boek te lezen. Dat het zich in Antwerpen (en dus niet zo ver van mijn bed, aangezien oma daar woonde) was een bonus.
De tekst op de achterflap geeft aan dat er een spannend boek wordt aangeboden en hier wordt zeker aan voldaan.
Wanneer Philippe Colman (eindelijk) te horen krijgt dat hij lijsttrekker voor Antwerpen wordt voor de volgende verkiezingen, verdwijnt zijn zoon Jasper spoorloos. Zowel zus Chloë als moeder Claudia maken zich dadelijk grote zorgen en dat wordt nog versterkt doordat zijn studentenkot helemaal overhoop is gehaald.
De speurtocht naar Jasper brengt de lezer in contact met verschillende vriendschappen, politiek ambities en journalistieke bemoeienissen. Mensen worden vermoord teruggevonden en carrières worden bemoeilijkt en in vraag gesteld.
Qua schrijfstijl is het een typische thriller, die vlot wegleest. Hier en daar is er een gevoel dat sommige verhaallijnen wel wat verder konden uitgewerkt worden, maar al bij al is dit niet al te storend. Het was zeker een aangenaam en vlot geschreven verhaal, waar er toch wel wat minder verwachte wendingen zaten.