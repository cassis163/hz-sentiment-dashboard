Met de herkenbare cover van een profielfoto van Evan Smoak met een groot rood kruis op de voorkant, weet je direct dat je een nieuw deel van de serie van Hurwitz in handen hebt. De afbeelding straalt wel een zekere actie en spanning uit. Zowel de flaptekst als de quotes op de achterkant maken al snel duidelijk dat je als lezer een actie thriller in handen hebt. Nergensman start met een sterke proloog waarin je als lezer direct weer even weet wie Evan is, wat zijn drijfveer is en wat hij kan bereiken. Maar dan veranderd zijn situatie al vrij snel drastisch en word Evan geconfronteerd met beperkingen en uitdagingen. Hurwitz heeft kans gezien om zijn personage Evan Smoak verder uit te diepen door hem op een nieuwe manier te confronteren met zijn kennis en vaardigheden, maar weet wel gedurende het hele boek de herkenbare kant van Smoak steeds in beeld te houden. Toch staat in dit tweede deel een stuk minder van zijn persoonlijke kant centraal dan in Orphan X, waarin Hurwitz hem introduceerde. Naast Evan introduceert Hurwitz in dit 2de deel als belangrijkste bijpersonage de charismatische Rene, een man met een enorm ego en een flinke bankrekening die zich erop toelegt om zijn eigen leven zo fortuinlijk als maar mogelijk is te laten verlopen. En dit trekt hij duidelijk op alle fronten van zijn leven door. Wat betreft het plot staat deze ook ditmaal bol van de actiescenes, waarin Smoak tot het uiterste op de proef gesteld word om zich staande te houden. Toch tikt Hurwitz het randje van de geloofwaardigheid wel enkele malen aan, waarbij de vraag opkomt of zoiets als dit daadwerkelijk zou kunnen voorkomen. Echter voor de vaart in het verhaal en voor het leesplezier dat Nergensman biedt is dit geen probleem, je blijft als lezer toch echt aan de paginaâ€™s gekluisterd om te weten of Smoak zich ook uit deze situatie zal gaan redden.