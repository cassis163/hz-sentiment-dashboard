Bed & Breakfast begint een beetje voorspelbaar en zoetsappig. Na een schoolreunie zien de oude vriendinnen Jessica en Danielle elkaar na jaren weer terug. De re√ºnie is een flop, mede doordat een van hun oude klasgenoten een fatale val maakt. Aangezien het al een tijdje niet zo goed gaat met Jessica, die werkeloos is en in een antikraak pand woont, neemt ze graag het aanbod aan van Danielle om in haar Bed & Breakfast in Frankrijk te vertoeven. Wat welverdiende vakantie zal haar goed doen!
Eenmaal daar aangekomen is er nog en aangename verrassing, namelijk de knappe Fransman Alain, Danielle 's persoonlijke assistente. Niets lijkt een onbezorgde vakantie in de weg te staan, tot er nog een gast zich aandient in de bed&breakfast. De knappe Sven trekt de aandacht van Jessica, tot groot ongenoegen van Alain. Maar waarom is er geen reservering van hem te vinden? Danielle zit voor een shoot in New York en is onbereikbaar en een onbehaaglijk gevoel begint op te spelen. Waarom laat Danielle niets horen? En waarom doet Alain zo vreemd in het gezelschap van Sven?
Tijdens een wandeling komt Sven tot een val en ligt hij in een coma. Maar blijkbaar is ook hij niet wie hij zegt. Niets is wat het lijkt en Jessica weet niet wie ze moet vertrouwen. De onderhuidse spanning neemt je mee naar de volgende pagina, en de volgende, en de volgende. Dit mysterie moet opgelost worden! Als Jessica zich in het onderzoek mengt, blijken er steeds meer dingen niet te kloppen. Bovendien is ook Danielle nog steeds verdwenen, wat ook voor de nodige onrust zorgt.
Het boek leest als een speer en door wat onverwachte plottwists blijft het tot het einde spannend. Lekker leesvoer!