Stil zitten als een kikker door Eline Snel

Wat een tof boek, met super mooie tekeningen van Marc Boutavant. De cover geeft gewoon direct zin in kopen, lezen en beginnen oefenen. Want dat is dit boek, een aandacht werk(t)boek. Een boek dat kinderen tussen 5 en 8 jaar oud helpt om kalm en aandachtig te worden. Want net als wij volwassenen leven zij in een wereld waar het almaar druk druk druk is. Druk op school, druk thuis, druk in hun hoofd.

Stil zitten bevat 6 hoofdstukken (gaande van hoe train je je aandachtspier, over op avontuur met je 5 zintuigen, tot het is fijn om aardig te zijn.) Elk hoofdstuk bevat een sprookjesachtig verhaaltje dat de thematiek een beetje duidelijker maakt. Doorheen de hoofdstukken staat uitleg over het thema (heel vlot en duidelijk beschreven) en daarnaast staan er telkens heel wat oefeningen. Yoga-oefeningen maar ook ademhalingsoefeningen, tekenopdrachten, knutselwerkjes,…

Dit boek is echt geweldig: het legt heel eenvoudig uit wat en hoe maar is daarnaast ook nog eens supertof. Er zitten 6 downloads bij, stickers, kaartjes, een bordspel,…
Met stil zitten kan je kind uren en dagen stil zitten :)

Mij lijkt het het allerfijnste om samen in dit boek te werken. Dat maakt het leuker voor jullie beiden. En welke ouder van nu kan er niet wat aandacht-oefeningen gebruiken, een momentje rust in deze hectische zee leven genaamd? Kikker wacht op je…