Geen 'Joe Speedboot.' Dit verhaal leest een stuk lastiger weg. De ingewikkelde en moeizame relatie tussen moeder en zoon ontvouwt zich traag. Onlosmakelijk zijn zij met elkaar verbonden en dat resulteert in confronterende, vaak ongemakkelijke scenes. Er waren momenten dat ik dit boek aan de kant wilde leggen. Toch kreeg Wieringa mij te pakken met zijn originele woordkeuze en prachtige beeldspraak. Naar het einde toe wordt het steeds beter. Met de beschrijving van het ziekteproces van zijn moeder werd de vierde ster verdiend. De liefde lijkt toch te winnen. Vanaf hier gaat het nog verder de diepte in. De zoektocht naar en de uiteindelijke ontmoeting met zijn vader is geweldig beschreven en gaat tot op het bot. Met name deze passage is vijf sterren waard.