Deze grotendeels op feiten gebaseerde familieroman heeft mij vanaf de eerste bladzijde bij de strot gegrepen. Alles klopt in deze roman, de heerlijke soepele schrijfstijl, de prachtige uitgediepte karakters en de invulling van de familietragedie, beschouwend zonder oordeel maar vooral heel erg intens. De Jong switcht tussen 1918-1923 en 2018 heen en weer en naarmate de hoofdstukken vorderen kreeg ik elke keer een puzzelstukje toegeschoven zodat ik niets anders kon dan doorlezen en mij in het wel en vooral wee van Catharina en Lambert en hun dochter Elza en zoon Wander te dompelen. Na "De Johansons" was ik al fan van Carla de Jong en zij heeft mij zeker "Geheim leven" zeker niet teleurgesteld!