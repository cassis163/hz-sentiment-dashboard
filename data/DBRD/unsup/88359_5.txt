Ik kom graag in Limburg (mijn vader is er geboren), dus het was erg leuk om daar een tijdje te vertoeven in dit verhaal. Wat helemaal fijn was, was dat het Limburg van de 18e eeuw helemaal tot leven kwam voor me. De auteur heeft een levensechte omgeving met levensechte personages neergezet, waardoor het verhaal me echt wist mee te slepen en doen meeleven met de avonturen van Peter in het verleden en Anna en Fleur in het heden.
De wisseling, om en om een hoofdstuk, tussen heden en verleden verliep soepel en maakte het verhaal extra spannend. Ik wilde steeds maar door naar het volgende hoofdstuk om te weten hoe het verderging nu/toen, dus ik had het boek zo uit! En ik heb genoten. (en wat heeft Maaike Putman een spannende cover en prachtige kaarten van het Limburg van toen getekend)
Wat een ontzettend spannend verhaal! De boeiende (deels) waargebeurde geschiedenis van de bokkenrijders en een intrigerende moderne versie van deze Broederschap van de Bok. Het avontuur in het heden is gewoon rete-spannend, maar die in het verleden is daarnaast ook indringend en grimmig, zeker als je leest over de martelingenâ€¦
Een verhaal voor jong en oud, maar niet voor al te jonge lezers! (12-15/15+ staat op de website van de uitgever)