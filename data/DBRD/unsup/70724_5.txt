Beste Bavo...
niemand zal het wellicht geloven maar toch is het zo: onafhankelijk van elkaar hebben we - en zonder het afgesproken te hebben - een thriller geschreven waarin de Gentse Feesten (het mooiste, meest fantastische, geweldigste etc. feest van Europa) een rol speelde. En nog ongeloofwaardiger, ik voerde jou, en jij ook even mij als personage op... Nee, dit gelooft echt niemand, en toch is het waar. Jij en ik en zijn de enigen die weten dat we dit NIET afgesproken hebben, dat dit geen pervers masterplan is om reclame voor elkaar te maken. Voor zij die wel de waarheid willen geloven: Bavo Dhooge en Stefaan Van Laere schreven los van elkaar, zonder elkaar te raadplegen of iets af te spreken elk een spannende thriller die zich afspeelt op de Gentse Feesten, mét een knipoog naar elkaar.
Beste Bavo, trek je niets aan van wat de mensen zeggen, wij weten wel beter. Ik doe niet mee aan concurrentie voor schrijvers, voor mij zijn het allemaal collega's, jazelfs broeders.
PS Ik heb Showtime intussen snel cursorisch gelezen, maar doe het binnenkort grondig, beloofd. Het smaakte nu al bijzonder lekker, een échte Pat Somers. En ik ben u al zo vrij om er vijf sterren aan te geven, al lach ik met dat sterrengedoe. Bavo, voor mij ben je een al even gestoord broertje met wie ik spontaan kan praten zonder te moeten spreken.
Welgemeende groet en knuffel,
Stefaan Van Laere, www.stefaanvanlaere.be