Het debuut van Lackberg beloofde veel voor de toekomst maar helaas heeft zij bij mij de hooggespannen verwachtingen niet kunnen waarmaken.

Na dit debuut heeft zij m.i. dit niveau niet weten vast te houden. Ik schrijf deze recensie nadat ik haar boeken per ongeluk in de omgekeerde volgorde heb gelezen (het beste boek uiteindelijk dus voor het laatst bewaard).

IJsprinses is origineel geschreven. De sfeer in het boek wordt goed voor het voetlicht gebracht en de hoofdpersonages zijn mensen van vlees en bloed. De latere (overbodige en ellenlange) dialogen tussen hoofd- maar vooral ook bijrolspelers blijven in tegenstelling tot de andere boeken achterwege.

De plot vond ik ook OK ondanks dat het motief van de dader een trieste geschiedenis met zich meebrengt. Zelfs een vleugje romantiek ontbreekt niet in het boek.

Verfrissend en zeker de moeite van het lezen waard. Voor mij drie sterren.