Een geweldig verhaal, dat prachtig is beschreven. Het boek bestaat uit korte hoofdstukken in verschillende verhaal- en tijdsperspectieven, die boven de hoofdstukken staan.

Het verhaal begint in België waar Hannah en Sophie goede vriendinnen zijn, in de loop van de tijd bekoelt de vriendschap en groeien ze uit elkaar maar Sophie kan dat niet accepteren. Na een feest komt er ruzie en verdwijnt Sophie.
Jaren later woont Hannah in New York is daar een bekende society journaliste. Na een miskraam verlaat ze haar partner en neemt ontslag omdat ze een boek wil schrijven over schrijfsters, die verdwenen zijn. Dit onderwerp komt heel dicht bij haar verleden en Hannah verliest de greep op haar leven. Ze verwaarloost zichzelf, ze gaat drugs gebruiken en stoot haar vrienden af. Behalve een oudere vrouw, hoewel ze die ook een verbeterde versie van haar leven vertelt .

Hoe verder het verhaal komt hoe meer er een onderhuidse spanning duidelijk wordt. Tijdens het verhaal dringt zich steeds meer de vraag op: "Wat is er met Sophie gebeurt? ' Is zij degene, die uit het water gehaald wordt in België?

Het einde was voor mij totaal onverwacht, ik was er niet op gekomen.

Een boek, dat ik in een ruk heb uitgelezen en die de vijf sterren dubbel en dwars waard zijn.