Jill Mansell is d√© Chicklit schrijfster. Ik heb nog niet vaak wat van haar gelezen. Maar soms is het best lekker even dit soort 'niks aan de hand' boeken. Bij mooi weer in de tuin of op vakantie. Deze had ik binnen 2 dagen uit. Je volgt het leven van Lily die na de dood van haar moeder op 8 jarige leeftijd is opgenomen in het gezin van Coral en Nick. Ze maakt van alles mee, je volgt haar vriendschappen en een opbloeiende liefde. Er is niet heel veel diepgang. Toch raak je betrokken bij de personages rondom Lily. En er is natuurlijk een happy end. Het speelt zich af in een klein dorp op het Engelse platteland, ik zou best weer eens naar Engeland op vakantie willen gaan! Ik zal vast nog eens eentje gaan lezen van Jill Mansell. Er zijn veel romans van haar verschenen in de afgelopen jaren, ideaal voor op de e-reader.