Van raadseltjes houd ik wel en van lezen ook!
Rekenen is niet mijn sterkste kant maar nam ik maar op de koop toe.
Rekenkundige problemen verpakt in een verhaal of andersom.
Met blocnote en pen heb ik geprobeerd de vraagstukken op te lossen.
Gelukkig werd het antwoord al gauw gegeven door de man die kon rekenen: de sympathieke Beremiz Samir
(en achterin het boek nog een overzicht met uitleg)
Helaas lukte het me maar een enkele keer om werkelijk de oplossing te begrijpen, soms was het gewoon logisch denken.
Maar ik vond het wel leuk om er mee bezig te zijn.
De vertelling eromheen was een sprookje incl. de emir, kalief, sultan en sjeik. En natuurlijk een echte schurk Tara Tir

Een aantal stukjes kwamen me wel bekend voor o.a de beloning voor Lahur Sessa, de enorme hoeveelheid korrels rijst op het schaakbord. (bijna 18,5 triljoen!)
Er zijn allemaal leuke weetjes te vinden in dit boek, wat overigens geschreven is in 1949.
Boeiend om te lezen over de nul, dat die eerst nooit gebruikt werd omdat hij er gewoon nog niet was.

Omdat het maar korte hoofdstukken heeft leest het snel en makkelijk.
Vol met wijze woorden zoals het in een Arabisch sprookje hoort.