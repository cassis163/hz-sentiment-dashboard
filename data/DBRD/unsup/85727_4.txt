Ooit heb ik het boek Uit naam van al de mijnen van Martin Gray gelezen. Zeer aangrijpend en waar gebeurd. Een thriller schrijven over de verschrikkingen Auschwitz is een delicate onderneming. Het thema laat eigenlijk geen fantasie toe. Iemand Auschwitz binnen smokkelen met als missie om daarna met een medegevangene het kamp weer te ontvluchten komt nogal ongeloofwaardig over en voor mij op voorhand een reden om het boek niet serieus te nemen. Na alle positieve recensies toch maar begonnen aan dit boek. Het boek is spannend, soms ontroerend maar ook vaak ongeloofwaardig. In het nawoord legt de schrijver verantwoording af en dit is bijna een must voor dit boek. Ik geef de schrijver het voordeel van de twijfel en dat maakt dat het toch een mooi boek is.