Gezond eten is al geruime tijd een ware hype. Er zijn vele boeken over dit onderwerp geschreven en toch, ja toch….. is er een boek dat nog echt iets toe kan voegen aan deze enorme rij dieet- en gezondheidsboeken.

Auteur van ‘Lekker in je lijf met Evelina’, Evelina Zinger, is van mening dat je automatisch op je ideale gewicht komt als je de juiste keuzes maakt. Dat betekent soms zelfs méér eten in plaats van minder en jezelf verwennen met heerlijke gezonde maaltijden. Dat klinkt velen van u als muziek in de oren nietwaar? Als dat zo is, ga ik u het boek van Zinger aanraden. Het is namelijk niet zomaar een loze kreet om het boek aan te prijzen, maar de auteur staaft dit met allerlei argumenten en feiten.

“Door snel en zonder aandacht te eten kan je spijsvertering niet goed zijn werk doen. De eerste stap naar een goede spijsvertering begint namelijk bij de spijsverteringsenzymen in je mond, daarom is het van groot belang om je eten goed te kauwen.”

In het programma dat Zinger heeft samengesteld ligt de focus op het maken van bewuste keuzes en het vergaren van kennis over wat voedsel doet met je lichaam. Dit boek is speciaal gericht op vrouwen die willen genieten van lekker eten en, net als Zinger, ooit hebben ontdekt dat diëten meer kwaad dan goed doen.

“Als ik mij voor mij voor de geest haal welke vrouwen ik mooi vind, dan zie ik allemaal beeldschone vrouwen voor me die echt geen sixpack hebben.”

Zinger is al geruime tijd blogster bij Gezondblog.nl waar zij haar kennis en ervaring op het gebied van gezondheid en voeding deelt. Haar programma blijft vér van de vele crashdieten vol met lightproducten. In haar programma ligt de nadruk vooral op het maken van bewuste keuzes en kennis. ‘Lekker in je vel met Evelina’ bevat informatie over gezond eten, een zestal praktische weekmenu's, heel veel recepten én de bijbehorende boodschappenlijstjes!

“Er staan veel ovenschotels in de weekmenu’s wat een ideale manier is om je eten voor te bereiden. Zet de avond van tevoren alvast het een en ander klaar, of misschien komt het je beter uit om wat eerder de wekker te zetten en te gaan kokkerellen. Dan is het extra gemakkelijk als je uit je werk komt.”

Wat een práchtig, lekker boek is ‘Lekker in je lijf met Evelina’. Werkelijk, een dieetboek boordevol heerlijkheden. De vele foto’s bij de recepten doen je watertanden!!

Wil je (een paar) kilo’s kwijt óf wil je simpelweg je eetpatroon gezonder maken? Lees dan vooral eerst dit boek; het gaat je helpen je doel(en) te bereiken.

Over de auteur
Evelina Zinger, blogger en auteur. Zinger volgde de opleiding orthomoleculaire voeding en sinds april 2016 is zij mede-eigenaar van Gezondblog.nl. Amber Alberda is Zingers grote inspirator op het gebied van voeding. Zinger heeft veel kennis opgedaan met Grip op Koolhydraten en ook in de Paleovoeding zitten elementen waar zij raakvlakken mee heeft.

Uitvoering
Uitgeverij Zinger
ISBN 9789492343116

Over Hanneke Tinor-Centi
Hanneke Tinor-Centi (1960), eigenaar van HT-C Communicatie en Marketing, literair agent, boekmarketeer en recensent.
http://ht-c-communicatie.nl/