Sonja Barend, ze was een fenomeen op de Nederlandse tv. Haar talkshows waren altijd bijzonder. Nu heeft ze een boek geschreven. Het is haar verhaal en in het luisterboek leest ze het zelf voor.

Ze verteld over haar jeugd en haar opgroeien, over de tijd bij de tv en over het vinden van de liefde en de keuze voor het geloof. Dat wordt afgewisseld met het stellen van vragen over het leven van haar ouders. Haar vader is in de oorlog weggevoerd, hij was Joods. Pas jaren later hoort Sonja dat haar stiefvader niet haar echte vader is. Het roept vele vragen op. Op een aantal daarvan heeft ze wel een antwoord weten te vinden, maar andere zullen onbeantwoord blijven.

Het is een boeiend verhaal, geen biografie maar toch een verhaal van haar leven. Openhartig, eerlijk en vol liefde. Het boek is zeer geschikt om te luisteren, en omdat ze het zelf voorleest komt het heel goed over, het is echt haar verhaal.