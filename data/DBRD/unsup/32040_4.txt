Recensie: het graf van Alexander  Will Adams

Het debuutalbum van Will Adams, het graf van Alexander uitgegeven in 2007 bij mynx, gaat over de zoektocht naar het graf van Alexander de grote. Verschillende mensen zoeken het graf om verschillende redenen, de ene voor de archeologische schat, de andere voor het geld en misschien wel voor het uitlokken van een oorlog.
Het verhaal begint wanneer Daniel Fox zijn baas Hassan aanvalt omdat hij een meisje aan het verkrachten is. Hassan doet er alles aan om Daniel te vinden en hij moet vluchten voor zijn leven
Daniel Fox is onderwaterarcheoloog en doet al jaren in stilte onderzoek naar de plaats waar het graf van Alexander zich zou bevinden, maar zonder grote successen. Wanneer Mohammed, de baas van een bouwterrein van een hotel in Alexandrië, op een necropolis stoot tijdens de werken gaat het verhaal echt van start. Fox houdt zich schuil bij één van zijn vrienden en komt zo terecht bij de opgravingen van de necropolis. Hierin vinden ze een belangrijke inscriptie die hen aanwijzingen geeft en zo op het spoor brengt van het graf van Alexander. Hierna volgt er een spannende tocht om zo snel mogelijk het graf te vinden en de archeologische waarde te bewaren. Enkel liggen er nog kapers op de loer.

Door de vele personages zou het boek zeer ingewikkeld kunnen worden, maar Adams lost dit zeer goed op met opdelingen in hoofdstukken en beschrijvingen. Zo kan de lezer altijd volgen en is er geen verwarring mogelijk. Sommige passages zijn echter niet belangrijk genoeg om diep op in te gaan, toch schrijft Adams deze zeer gedetailleerd waardoor het lezen iets stroever verloopt. Gelukkig is dit een minderheid en zijn er veel delen waarin Adams de aandacht van de lezer zonder moeite kan houden.
Het is een zeer interessant boek voor lezers die van spanning houden, maar ook van geschiedenis en archeologie. De lezer moet de aandacht erbij houden om het boek volledig te begrijpen en het van alle invalspunten te zien. Het leest vlot en je wilt het boek uitlezen. Het boek houdt je geboeid tot op het einde.