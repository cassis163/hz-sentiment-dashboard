Een paar dagen geleden heb ik de film voor het eerst gezien. Wat was die verrassend genoeg goed! Dat smaakte naar meer! Meteen kwam bij mij de vraag naar boven of het boek net zo goed zou zijn of zelfs nog beter? Want hoeveel films kun je opnoemen waar de film beter is dan het boek? Ik tot nu toe geen! Superenthousiast begon ik dus met Inwijding te lezen…

Om meteen erachter te komen dat het boek… anders was. Anders dan ik me had voorgesteld. Hierdoor was ik even van mijn apropos en duurde het een tijdje voordat het verhaal me wist te vangen. Voordat ik een compleet beeld in mijn hoofd had kunnen opbouwen van de wereld zoals Veronica Roth hem beschrijft. Voordat het boek me begon te interesseren. Toen die klik er echter was, ging het opeens supervlot en verslond ik bladzijde na bladzijde. Wat een heerlijk verhaal!

Tris is niet het gangbare personage dat je tegenwoordig in YA boeken tegen komt. Nee, zij heeft balls. Ze durft, ze slaat van zich af en is niet bang om haar tanden ergens in te zetten. Ze maakt fouten en leert met de gevolgen ervan om te gaan. Ze voelde echt, geloofwaardig, aan. Veronica Roth heeft de emoties en redenaties van Tris echt super goed beschreven! Geen wonder dat de boeken door honderdduizenden worden verslonden :)
Het verhaal is ook heel spannend en zelfs ik, die de film van tevoren al gezien had, zat op het puntje van mijn stoel. Inwijding laat je ook nadenken over de zogenaamde “hokjes”-mentaliteit, zoals mijn moeder dat altijd noemt. Ieder mens is uniek en zou zo ook beoordeeld moeten worden. Dat wordt wel duidelijk in dit boek. Het boek is trouwens ook vanwege sommige oh zo super romantische scenes *zwijmelt weer even helemaal weg* een genot om te lezen. Tris en Four zijn samen een zeer goede combinatie.

CONCLUSIE
Inwijding is een boek dat even goed is als de film. Een boek dat je gemakkelijk in 5 uur non stop lezen kan verslinden. Met een pakkend verhaal en heerlijke zwijmel scenes. Dat je laat nadenken over hokjes waar mensen in worden gestopt en of dat nu wel zo goed is. Een boek voor iedere dystopiafan en mensen die een goed boek kunnen waarderen

Deze recensie verscheen als eerste op CarpeLibra.nl