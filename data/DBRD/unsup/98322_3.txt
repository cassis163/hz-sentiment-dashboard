Dagen van schaamte dekt de lading van het verhaal. Pieter Elting is een voor het oog geslaagde man, hij heeft mooie kleding, een mooie auto, een mooi huis en money to spend... Maar al snel blijkt dat hij niet zo geslaagd is. Hij is gescheiden van zijn vrouw en voelt zich behoorlijk eenzaam. Erg lang kan hij er niet over nadenken want de deurbel gaat. Hij opent de deur en er staan twee gemaskerde personen voor de deur en hij wordt ontvoerd. Wanneer Pieter bijkomt ligt hij vastgebonden aan een bed in een kleine kamer. Hij heeft geen benul waar hij is en waarom hij daar is. Waarom is hij ontvoerd en door wie? Willen ze losgeld? De enige tip die Pieter krijgt is dat hij daar maar eens goed over moet nadenken.....

Het boek wordt gepresenteerd als een thriller. Een thriller is het niet maar het is wel een boek wat een groot maatschappelijk probleem op originele wijze aan de man brengt. Iedereen is wel bekend met de problemen die de bezuinigingen in de zorg met zich mee brengen. De boodschap die het boek geeft moet niet licht worden opgevat.

Ik geef het boek 3 sterren. Het boek las lekker weg en ik kon het niet wegleggen want ik wilde alleen maar weten wat er verder in het verschiet lag voor Pieter. Ondanks dat ik het boek niet weg kon leggen vond ik een bepaald stuk in het boek wat langdradig. Dat vond ik wel jammer, gelukkig maakte het stuk daarna alles weer goed.

Het boek is zeker de moeite waard om te lezen. Je wordt meegenomen in het verhaal. Alleen al om het maatschappelijke probleem dat in het boek gepresenteerd wordt adviseer ik je om het boek te lezen.