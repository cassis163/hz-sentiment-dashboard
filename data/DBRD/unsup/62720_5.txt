Dit boek is fantastisch maar niet supergoed. Misschien raar, maar het zit zo: het boek leest heerlijk weg, je blijft maar lezen, de vaart zit er goed in en het verhaal wordt nergens saai (met uitzondering misschien het deel in de stad). Dan zitten er ook nog allerlei fantastische elementen in; sprookjes, interessante personages, een heerlijk duister (bijna horror-achtig) gevaar en een geweldige ontknoping. En toch... het verhaal is soms iets te gehaast en te 'licht'. In het begin is niet helemaal duidelijk waarom het woud zo gevaarlijk is en de superkrachten van de hoofdpersoon komen wel erg makkelijk aanwaaien. Vandaar de twijfel... Misschien geen diepgaande literatuur maar toch, vanwege de heerlijke leeservaring van 'het willen verder lezen', een dikke 4 sterren!