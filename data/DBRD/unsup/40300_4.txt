Het Marco-effect is een goed boek maar met een aantal kanttekeningen. Het verhaal verloopt erg traag, maar misschien komt dat wel doordat het een dikke pil is van ruim 500 paginas. Het boek was waarschijnlijk met 400 paginas beter af geweest want het remt de spanning behoorlijk. Ook mis ik de humor uit de voorgaande delen, Assad en Carl zijn niet zo scherp dit keer. Verder is dit boek wel lekker om te lezen, het is in ieder geval onderhoudend genoeg om de aandacht vast te houden. De plot zit dan ook goed in elkaar. Een prima schrijfstijl die wel lekker weg leest. De personages worden goed weergegeven en komen realistisch over. Kortom weer een prima boek dat garant staat voor de nodige uurtjes spanning en ontspanning.