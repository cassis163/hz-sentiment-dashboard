"Het voelde alsof er een wurm of een slang door zijn hersenen gleed, glad, vol, zich koesterend en vasthakend inieder leeg plekje dat hij kon vinden." ~ p29

Arghhhhhh wat een $@#* einde!!!! In 3 zinnen wordt alles, maar dan ook echt ALLES weer veranderd. Echt, Cocky van Dijk, wat doe je me aan? En dit bedoel ik echt heel erg positief, voor zover dat kan, want stiekem ben ik ook heel erg boos en tegelijkertijd hou ik van je. Snappen jullie het nog?

"Tijd voor een nieuw begin voor alles en iedereen." ~ p121

Schemergeest is het derde en laatste deel uit de Drakenzieler trilogie. Het deel waarin alles op zijn plek moet gaan vallen, maar wat wederom voelt als een grote achtbaan. Een absolute overtreffende trap van de voorgaande delen. Omdat het het laatste deel is, wil ik niet te veel over de inhoud vertellen, om spoilers te voorkomen. Wel kan ik vertellen dat dit deel een nog duisterder randje heeft gekregen, en dat niets te gek is. Met een hele grote verrassing, waarvan ik nou eigenlijk nog niet helemaal weet wat ik er van moet vinden. Origineel was het in iedergeval wel! Net als voorgaande delen, heb ik echt met volle teugen genoten van dit boek en ben ik er echt doorheen gevlogen voor mijn gevoel. Het verhaal blijft in een consistente lijn doorgaan zoals de voorgaande delen, met een continue opbouwende spanning. De wisselende perspectieven storen totaal niet tijdens het lezen, maar voegen juist absoluut iets toe. Wel heb ik nog steeds het gevoel hier en daar iets te missen in het verhaal, kleine overgangen hier en daar, net een beetje meer diepgang wat betreft de personages zelf. Maar dit zijn slechts puntjes op de i, want het blijft een heerlijke wereld om jezelf al lezend in te verliezen.

"Het was een goede stilte, zoals je die kan ervaren tussen twee mensen in wederzijds begrip." ~ p174.

Net als voorgaande delen krijgt ook dit laatste deel een dikke 4 sterren. Iedereen die ook maar een beetje van fantasy en draken houdt MOET dit boek gewoon lezen. En wat ben ik blij dat het eerste deel van Drakenijs, Kristallen hart ook al klaar ligt! Ik ben nog lang niet klaar om afscheid van Fenna's wereld te nemen namelijk â™¡