Gouden Strop-winnaar Elvin Post beloofde met zijn debuut Groene vrijdag veel voor de toekomst en met zijn tweede boek Vals beeld heeft hij die belofte meer dan waar gemaakt. In tegenstelling tot de doorsnee thrillers (zoals De eetclub & Rendez-vous) blijven de boeken van Elvin Post in je gedachte dwalen. Ik heb er minstens een week voor nodig gehad om hem helemaal te laten bezinken. De boeiende personages, ironische humor, interessante informatie (over kunst), subtiele spanning en de geweldige climax compenseren het gebrek aan erotiek in dit boek, en dat is bij mij nog NOOIT voorgekomen. Toen ik de laatste bladzijde had gelezen klapte ik meer dan voldaan het boek dicht; alsof ik afscheid nam van een goede vriend. Elvin, schiet eens op met je derde boek... het wachten is ondraaglijk!