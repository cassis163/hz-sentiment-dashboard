Harlan Coben is een behoorlijk gehypte schrijver, als je de hoogte van de stapels van diens boeken in de Selexyz in ogenschouw neemt. Nadat ik dit boek (natuurlijk een “literaire thriller’) gelezen had, wist ik wel waarom. Vanaf de eerste pagina heeft het verhaal een enorme vaart en Coben slaagt erin je, mede door de vele opeenvolgende plotwendingen en de opbouwende spanning, aan het boek gekluisterd te houden. Ook slaagt hij erin je tot de laatste pagina te laten gissen naar hoe het nu alleemaal precies zit.
Op zich een knap geschreven thriller dus, maar is het ook een goed boek? Tja, daarvoor vond ik de plot toch wel wat al te vergezocht. Coben heeft het schrijven van een degelijke, vlot leesbare thriller goed in de vingers, maar daar blijft het ook een beetje bij.
Conclusie: als ‘lees-snack’ een prima boek. Anders niet.