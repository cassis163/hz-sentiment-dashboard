Allereerst mijn dank aan Hebban.nl dat ik het boek Rode Sulfur van Robert Bosnak heb mogen lezen.
De omslag van het boek met een voor mij een bekend gebouw uit de plaats waar ik woon alsmede de gebruikte kleuren op de omslag spraken mij zo aan dat ik zo snel mogelijk met het lezen wilde beginnen.
Het is met recht zoals op de omslag staat een magische roman over liefde en goud en een uitnodiging om binnen te treden in de wereld van de alchemie.
Die uitnodiging voelde ik dan ook echt. Ik kwam terecht in een wereld die ik niet kende maar vanaf de eerste paar bladzijden werd ik mee genomen in de sfeer van het verleden. Ik kwam terecht in een voor mij heel onbekende wereld. De beschrijving over het verleden en de ontwikkeling van de alchemie. Ik werd steeds nieuwsgieriger naar waar het verhaal om ging. Toen het mij duidelijker werd wat er allemaal gebeurde, zat ik ook midden in het verhaal en voelde ik mij echt betrokken bij de hoofdpersonen.
Het boek wordt vanuit de gezichtspunten van de drie hoofdpersonen beschreven. Dit geeft heel veel duidelijkheid en begrip voor de betreffende personen.
Het kostte mij dan ook moeite om het boek even weg te leggen. Het liefste wilde ik gewoon verder lezen omdat het mij bezig hield hoe het verhaal zou gaan aflopen.
De schrijver heeft een geweldige schrijfstijl. Hierdoor leest het boek makkelijk weg. Het verhaal wordt afgewisseld met spannende en onvoorziene momenten.
Uiteindelijk werd veel mij duidelijk en viel alles op zijn plaats.
Er werd veel geschreven over de gebouwen in de stad waar het verhaal plaatsvindt en na het lezen van het boek zal ik als ik in de stad ben hier zeker nog eens bewust naar kijken.
Ik vind het boek echt een aanrader om te lezen. Het is een boek waar ik van genoten heb. Echt jammer dat het uit is. Ik ga dit boek over een tijdje zeker nog een keer lezen.
Het was voor mij wel een vrij onverwacht en abrupt einde maar ik heb dan ook alle hoop dat hier misschien nog een vervolg op komt.
Voor mij is de Rode Sulfur zeker meer dan 4 sterren waard.