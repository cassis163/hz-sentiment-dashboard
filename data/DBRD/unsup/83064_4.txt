Mijn eerste boek van deze schrijfster is mij goed bevallen. Door de fijne schrijfstijl vlieg je door het boek heen, wat zeer realistisch geschreven is en met name de terroristische aanslag. Je leeft helemaal mee met de vier jonge mensen op welke vreselijke manier zij in een nachtmerrie beland zijn.
Zonder enige moeite sluit je Jonas, Ralph, Loïs en Naima in je hart. Je hoopt dat ze het alle vier overleven…De karakters zijn zeer verschillend en dat maakt deze vier jonge mensen heel interressant. Als ze op de vlucht slaan begint het verhaal super spannend te worden. Ik moest soms even het boek terzijde leggen vanwege de spanning.

Als de vier tieners elkaar hun thuissituaties vertellen, die bij alle vier hartverscheurend zijn, bekroop mij toch wel even het gevoel dat het allemaal wel erg veel is.
Ondanks dit minpuntje heb ik van dit boek genoten….een verhaal met veel emotie, angst en liefde, een vreselijke gebeurtenis die je niet snel zal vergeten met de hoop zoiets nooit te hoeven meemaken. Dit actuele thema zal iedereen aanspreken die dit boek leest en is wat mij betreft een dikke aanrader!