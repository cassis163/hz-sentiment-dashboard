Ik kon niet wachten totdat ik dit boek zou gaan lezen. Had het expres laten liggen voor de vakantie. Na de lovende kritieken was ik eindelijk begonnen en wel gezegd: het boek leest inderdaad heerlijk snel weg. Het personage van David Hunter wordt lekker snel uiteengezet waardoor de lezer niet moe wordt van de te gedetailleerde karakterbeschrijvingen.
Het verhaal is gelovenswaardig en vooral de gedeelten waar Beckett uitlegt over de ontbindingsfasen etc. zijn pakkend.
Ook gebeurt er vanalles in het verhaal zodat je het boek niet wil wegleggen.
Welnu zijn er ook een aantal minpuntjes waar Beckett lering uit zou moeten trekken. Ik vond dat het boek teveel hing aan David Hunter. Natuurlijk is dit de hoofdpersoon maar het verhaal verdient meer echte karakteruiteenzettingen. De ervaringen welke Beckett opgedaan heeft in de Bodyfarm worden goed gebruikt in het boek. Ik vind alleen dat deze details niet goed worden gebruikt om de daadwerkelijke dader te traceren. Prima dat Beckett zoveel weet over de materie maar naar mijn mening worden de details en conclusies niet genoeg gelinkt aan het daadwerkelijke onderzoek.
Al met al een zeer vermakelijk verhaal en een uitstekend begin voor Beckett.