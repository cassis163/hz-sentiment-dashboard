Memphis1939,De twaalfjarige Rill Foss woont met zijn ouders en zijn broertje en zusjes op een woonark op de Mississippi waar ze een zorgeloos leven leiden. Door omstandigheden krijg Rill de verantwoordelijk over het gezin maar dan slaat het noodlot toe. Ze worden uit hun vertrouwde omgeving weggehaald en komen in een weeshuis terecht. Ze zijn overgeleverd aan de grillen van de strenge en wrede directrice Georgia Tann.

South Carolina, heden,Avery Stafford , de dochter van Senator Stafford, leidt een luxe en bevoorrecht leven. Door een toevallige ontmoeting, tijdens een werkbezoek aan een verzorgingstehuis, duikt ze in haar familie geschiedenis. Wat ze dan ontdekt had ze nooit verwacht. Ze stuit op veel leugens en bedrog, maar de optelling daarvan is iets wat haar danig van haar stuk brengt.

De zachte warme kleuren van de foto op de cover, met daarop twee meisjes die op een koffer hulpeloos uitkijken over de rivier, past goed bij het verhaal.

Het boek is opgebouwd uit twee verhaallijnen. Het verleden waarin Rill Foss de hoofdrol speelt en het heden waarin de belevenissen van Avery Stafford worden weergegeven..

De verhaallijnen staan loodrecht tegenover elkaar maar wel in een balans die er-voor zorgt dat dit trieste verhaal op een hele mooie manier wordt verteld.

De personages zijn zeer verschillend, maar de auteur weet je zo te raken dat je jezelf volledig in hun rollen kunt verplaatsen.

Verschillende aspecten komen naar voren zoals, wreedheid, macht, chantage, hebzucht en leugens. Toch worden ook andere kanten belicht, waaronder vertrouwen, warmte en liefde die eveneens belangrijke rollen in dit boek spelen.

Dit op waargebeurde feiten gebaseerd verhaal doet je de mond openvallen van verbazing. Hoe is het mogelijk geweest dat dit zo lang en met zoveel kinderen heeft kunnen gebeuren?

Lisa Wingate heeft met “Kinderen van de rivier” een meeslepende roman neergezet die de verbazing die ik had ook andere lezers ten deel zullen vallen.