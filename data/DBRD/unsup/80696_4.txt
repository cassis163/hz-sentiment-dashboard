'Er is niemand bij de kalveren' is qua sfeer te vergelijken met 'Het smelt' van Lize Spit en 'De avond is ongemak' van Marieke Lucas Rijneveld. Het platteland is ook hier geen idyllische, romantische omgeving om in op te groeien. Het boerenleven is keihard, eentonig, verstikkend voor een jonge vrouw met andere verwachtingen van het leven. Christin zit gevangen in deze afstompende omgeving en zoekt krampachtig naar een uitweg. Maar de uitweg vinden is allesbehalve evident en het lot van Christin greep mij wel erg aan. Absoluut geen vrolijk boek maar wel een knap geschreven debuut!