Ik las dit boek voor de tweede keer. Tussen de eerste en de tweede keer zat ongeveer 8 jaar. Ik las een recensie van het boek in Trouw van 12 mei 1995 en dacht: "Ik zou dat boek nog een keertje moeten lezen."
Maar ik aarzelde. Ik wist toch al wat er ging gebeuren, dus echt spannend zou het niet meer zijn. Het zou meer bladzijden omslaan zijn dan echt lezen, want ik kende het verhaal al. Dat waren mijn gedachten... Toch haalde ik het uit mijn boekenkast en ik heb er helemaal geen spijt van gehad. Er had blijkbaar genoeg tijd tussen gezeten om dit weer een nieuw boek te laten lijken. En ik heb er weer van genoten!