De gesloten piano is het verhaal van Leonie. Ze is oud, heeft veel pijn heeft en ze wil niet, we wil euthanasie en de datum is geprikt. Thuis wordt ze verzorgd door haar dochter en kleindochter en heeft zo alle tijd om terug te kijken op haar leven. Bijzonder is dat alles wordt verteld zich afspeelt in de maand december van een bepaald jaar.

De hoofdstukken worden afgewisseld tussen heden en verleden. In het heden komen vrienden en familie afscheid nemen. Dochter Suzanne heeft ook haar eigen problemen en kleindochter Lieke tobt met de liefde voor een man. Andere dochter Margot heeft vooral medelijden met zichzelf en steekt geen poot uit om te helpen.

De verhaallijn in het verleden laat het leven van Leonie zien. Ze kwam uit een sterk gelovig gezin en had een enorm talent voor klassieke zang. Maar geluk in de liefde was niet voor haar weggelegd. Daarbij was de liefde voor haar vader een struikelblok. De eerste liefde was niet katholiek wat een breuk veroorzaakte. Eerst met haar vader en uiteindelijk met haar man. De tweede man was wel gelovig, maar er was geen liefde. En haar derde liefde ging ook verloren door de verantwoordelijkheid die ze voelde voor haar ouders. Haar ervaringen, ook de slechtere, geeft ze nu door aan haar kleindochter, zodat die niet dezelfde fouten zal maken.

Het is een mooi verhaal en verrassend verhaal om te lezen. Er zijn veel personages, maar het draait eigenlijk maar om Leonie Suzanne en Lieke en de keuzes die ze maken. In een fijne en vrij luchtige schrijfstijl wordt geloof, euthanasie en afscheid nemen besproken zonder dat het een zwaar verhaal wordt. De gesloten piano is een mooi boek vol muziek en liefde