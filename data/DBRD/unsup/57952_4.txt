Het gaat in Grafteken over een mysterieuze moordzaak. Op het graf van de bekende IJslandse onafhankelijkheidsstrijder Jón Sigurðsson vinden twee mensen het lichaam van een jonge vrouw. Niemand weet wie de vrouw is en waarom ze precies op dit graf is neergelegd. Binnen de kortste keren vindt Erlendur een verband. Een verband dat hij heeft te danken aan zijn dochter Eva Lind die geen onbekende is in het drugsmilieu.

Het slachtoffer in combinatie met de locatie waar zij gevonden is leidt het rechercheteam naar Westfjorden. Een dorpje dat langzaamaan is leeggelopen door het opleggen van de visquota. Daar komt Erlendur erachter dat de tentakels van de machthebbers in de politiek ook misselijkmakende prostitutie en drugshandel beroeren.

Ondanks de onervarenheid van Erlendur is dit wederom een boek van hoogstaande kwaliteit. Het is een typisch boek van Indridasons hand; er gebeurt veel, maar er is geen sprake van spetterende spanning. Een suspense waar ik enorm fan van ben.

Wanneer je meerdere boeken met Erlendur hebt gelezen weet je misschien al over zijn problematische band met zijn kinderen. In dit tweede boek in de serie proef je de machteloosheid, boosheid en onmacht als het gaat om zijn dochter Eva Lind; een drugsverslaafde die zich langzaam ten gronde richt. Met hulp van haar weet hij het onderzoek in de juiste richting te sturen, waarbij alle personages op een respectvolle wijze vorm worden gegeven. Het verhaal is rustig, ingetogen maar daarnaast op een beeldende wijze op papier gezet.

Lees verder op www.boekenz.nl