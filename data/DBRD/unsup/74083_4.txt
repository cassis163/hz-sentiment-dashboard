Het verhaal begint met een spannende proloog. Je bent aan het eind van het boek gekomen wanneer je precies weet wat er in het begin bedoeld wordt. Goed gedaan, vind ik. Je blijft nieuwsgierig op deze manier.
De cover laat eigenlijk twee gezichten zien. Dat wijst op één van de personages in het boek, de vriendin van de hoofdpersoon Katrin. Zij heeft als het ware ook twee gezichten. Alle personages gaan steeds meer leven, naarmate je verder in het verhaal komt. Met name Charlotte wordt steeds menselijker. Ik zou haar graag terugzien in een volgend verhaal van Christine Drews. Het zijn vrij lange hoofdstukken, maar door de cursief gedrukte verhaallijnen die voor afwisseling zorgen, leest het heerlijk door. Ik had het boek snel uitgelezen. Een lekker spannende thriller.
Ik hoop op een vervolg, want Charlotte heeft ons nog meer te vertellen, denk ik.

Ik waardeer het boek met 4/5 sterren ****