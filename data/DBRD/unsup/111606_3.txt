Plotseling herinnert Kari Helene Bieler zich de waarheid over de dood van haar babybroertje 16 jaar geleden. Dit blijkt de aanzet van een wat vreemde thriller.

Nooit eerder las ik wat van Unni Lindell maar dit boek is niet de aanzet om alles van haar te willen lezen. Niet dat het een slecht boek is, maar voor mij is het wat een vreemd boek. Ik vind het zelfs moeilijk om er een korte samenvatting bij te maken. Korte hoofdstukken zijn fijn maar soms zijn de hoofdstukken gewoon te kort zodat het erg van de hak op de tak springt. Zo nu en dan was ik de draad best wel eens kwijt en dat is heel vervelend. Omdat ik het boek toch ook niet met tegenzin las geef ik het 3 sterren.