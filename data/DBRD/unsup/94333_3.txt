Waarom is deze auteur relatief onbekend, geen idee. Ze kan zich met gemak meten met de meer bekende Nederlandse thrillerschrijfsters.

De kaft geeft de inhoud van het boek perfect weer en geeft je gelijk al een beklemmend gevoel.
Het boek is opgedeeld in 2 delen en speelt zowel in het heden als het verleden. Dit is niet storend want de jaartallen staan boven de veelal korte hoofdstukken.
We maken kennis met de egocentrische Jeanne (verleden) en haar dochter José (heden). Beide kanten van het verhaal zijn bijzonder boeiend om te lezen en het verhaal van José is ook nog behoorlijk spannend. Bovendien is José een sympathiek hoofdpersoon met wie je helemaal meeleeft.
De opbouw van het verhaal is weldoordacht en langzaam ga je naar het verrassende einde. Doordat het verhaal goed opgebouwd is, is het eind wel plots veel informatie in één keer waarna het ook afgelopen is. Dat is jammer, het einde had wat meer uitgebouwd mogen worden maar verder een heerlijk spannend boek dat ik in 2 dagen uit had.