Met grote verwachting begon ik aan dit boek en waarschijnlijk heeft mij dit de das omgedaan. Het klinkt natuurlijk geweldig: een gesloten kamer, een lijk, vijf verdachten en drie uur om de moordenaar te vindenâ€¦ maar het eerste gedeelte van het boek kon ik mijn aandacht er slecht bij houden, ik vond de hoofdpersonen niet sympathiek en vooral aan Morgan Sheppard begon ik na verloop van tijd gewoon een hekel te krijgen, wat een zeurpiet die man. Halverwege het boek gaat schrijver Chris McGeorge terug in de tijd naar de 11-jarige Morgan. Dit was het punt dat hij mij eindelijk te pakken had, hij heeft dit gedeelte briljant geschreven en hierdoor was het voor mij zeker geen straf om het laatste gedeelte van het boek, daar waar alle puzzelstukjes vernuftig in elkaar vielen, te lezen. Ondanks mijn niet al te enthousiaste begin vind ik het zeker een verdienstelijk debuut en zie ik uit naar zijn volgende boek.