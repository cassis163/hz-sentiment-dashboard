Heb Kijk niet achterom nu voor de tweede keer gelezen. Geheel in de traditie van het scandinavisch schrijven, begonnen door Sjowall en Wahloo, zet Karin Fossum een fraaie thriller neer die vooral heel goed is geschreven. Daar kunnen derderangs auteurs als Ludlum en Dan Brown een puntje aan zuigen. Het is geen page turner, hetgeen ook geldt voor boeken van Mankell en Edwardsson, bijvoorbeeld. Het leest prettig, je blijft gemakkelijk geconcentreerd maar hebt nooit de neiging tot diagonaal lezen, hetgeen ik meestal een slecht teken vindt. De plot is niet extreem sterk, maar dat hoeft ook niet bij Fossum, het gaat om het boek als geheel. Ik ga nu maar eens aan de gang met haar andere werk. Heerlijk!