In 1996 verliest Oscar, advocaat, zijn zoon bij een noodlottig ongeval. Hij wordt van zijn fiets gereden. De dader wordt nooit gevonden. Oscar meent te weten wie de dader is, degene die heel dicht achter hem reed naar huis op diezelfde avond, zijn collega advocaat Alexander. Toen hij afsloeg naar huis, reed diezelfde auto de andere kant op, de dijk waar zijn zoon fietste.
in 2016 is Oscar alles kwijt, zijn vrouw, zijn huis en is hij game verslaafd. Hij werkt niet meer bij een grote prestigieuze maatschap maar heeft een klein advocatenkantoor op de bovenste verdieping. Dan komt op een dag een cliÃ«nte bij hem voor een arbeidsconflict. De schuldige in dit conflict is advocaat Alexander. Oscar ziet zijn kans schoon om een en ander recht te zetten en de juiste man te straffen.
Ik heb genoten van het boek. Ik had een soort van Grisham boek verwacht, maar dit is een heel ander boek, met veel meer verrassingen en wendingen. In Grisham staat vaak het proces/ de rechtszaak centraal, dat is hier niet het geval.
Het boek is behalve thriller en spanning ook een psychologische roman waarin je een duidelijk proces van rouwverwerking ziet. Die gelaagdheid maakt het voor mij tot een hele bijzonder roman.

Het was voor mij het eerste boek van Max Olden en ik ga zeker zijn eerste boek ook lezen.