Mijn ervaring met Elsschot beperkte zich tot de roman Kaas, gelezen op de middelbare school. Elsschots debuutroman Villa des Roses was prettige lectuur. Het wel en wee van een heel aantal bewoners en uitbaters van een Parijs pension is op fijnzinnige wijze beschreven, met treffende observaties en lichte humor en ironie.
Helaas ontwikkelt zich te weinig een verhaal en blijft het geheel daardoor wat anekdotisch. Het taalgebruik is - hoewel niet vreemd voor de verschijningsdatum van dit boek - hier en daar wat gedateerd. Aan de andere kant heeft dat ook wel charme.

Hoewel ik het geen topper vind in de Nederlandstalige literatuur, is Villa des Roses toch zeer lezenswaardig.