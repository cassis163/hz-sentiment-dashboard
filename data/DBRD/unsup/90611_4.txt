Je moet er wat tijd voor uitrekken, voor alle 886 pagina's, maar wat een fijn avontuur!
Gordon Dahlquist heeft een paar onvergetelijke hoofdfiguren neergezet, die ik niet snel zal vergeten. En ook een paar verdraaid villeine schurken!
Met name Miss Celeste Temple is een vrouw naar mijn hart.
Het verhaal word heel beeldend beschreven, en tijdens het lezen zag ik het voor me, als in een oude stomme film uit het begin van de vorige eeuw. Wellicht dat de Zeppelins, de landhuizen, de Markiezen en Prinsen daar mee te maken hebben?
Voor liefhebbers met een voorkeur voor Fantasy, een snuifje Gothic, stoere 19e eeuws chicks en heel veel avontuur is dit een boek om je vingers bij af te likken!
NB: het is wel raadzaam om een lijstje te maken van alle karakters en bijfiguren, om zo de draad niet kwijt te raken.