Een drinkende vader, een liefdeloze moeder, een verongelukt zusje en een vriend met losse handjes.
Daisy Guldemondt heeft het niet makkelijk. Op haar 26ste heeft ze al onvoorstelbaar meer meegemaakt dan een ander in heel leven.
Het geluk lijkt haar eindelijk toe te lachen als ze op een dag een aanzienlijke som geld in de schoot geworpen krijgt; het is het begin van Gerechtigheid.

Had hoge verwachtingen van dit boek, mede gezien door de tekst op de achterflap.
Maar jammer genoeg viel het tegen doordat er een aantal aspecten zijn die ongeloofwaardig overkomen. Mannetjes inhuren via Marktplaats, zomaar zoveel goud en juwelen vinden.....niemand die vraagt hoe ze aan zoveel geld is gekomen. Zelfs haar vroegere vriendje stelt geen vragen.

Het boek is onderverdeeld in twee delen: 1e deel: hoe Daisy (Dees) gerechtigheid zoekt en wraak neemt en het 2e deel waarom ze dit doet. En vervolgens nog nawoorden van o.a. haar vriendin Femke, de schrijver en Daisy zelf.

Het boek leest gemakkelijk met korte hoofdstukken. Heeft ook een mooie cover.
Ik merk dat Mark een goede schrijver is.
Weet niet onder welk genre ik dit boek kan onderbrengen.....geen thriller.....geen good feelroman....geen fantasy....YA ?

Wel wordt er goed beschreven hoe de jeugd van Daisy en haar zusje was en de rol van Femke haar beste vriendin.
Vind het tweede gedeelte beter dan het eerste. Dit is afschuwelijk en ontroerend. Grijpt je naar de keel.
Ook wel een verrassend slot al kan ik mij de reactie en actie van Femke niet voorstellen ....

Ik kom niet verder dan 2 tot 3 sterren. Denk dat er meer ingezeten had als het geloofwaardiger was geweest, want Mark kan goed en prettig schrijven.