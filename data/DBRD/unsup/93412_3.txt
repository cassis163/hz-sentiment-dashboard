!In deze review komen spoilers en mijn ongezouten meningen in voor!
Review 35#

Je zou het niet geloven als ik zeg dat dit boek tweedehands is (heb hem gekocht bij de kerkmarkt van een tijdje terug.) Geen krasje niks en de grote verrassing zat in het boek. Het bleek een boek van een school te zijn (vanwege privacy redenen ga ik niet vertellen welke school.)

Het verhaal:
Als Roxane in groep 7 komt, zet de meester haar bij Willem en zijn beste vriend Jeffrey in het groepje. Na 5 minuten heeft Roxane al slaande ruzie met Jeffrey en dezelfde dag krijgt ze straf, omdat ze zo brutaal is. Toch raken Willem en Roxane bevriend. Op een nacht brandt de school af. Willem denkt eerst: yes, de school is weg! Maar als hij de puinhopen ziet, vindt hij het verschrikkelijk. De politie vermoedt dat de brand is aangestoken. En dan ontdekt Willem dat Roxane is verdwenen…
!Spoiler alert!
Er is een nieuwe leerling in groep 7, Roxane. Nog maar net op school en ze komt al in de problemen. Ze is anders, brutaal, heeft geen blad voor de mond, een echte rebel dus die de school liever in vuur en vlam ziet verdwijnen. Ze is zelfs lid van The Drop-outs, een groepje hangjeugd dat graag rond de school hangt. Maar er zijn ook minder leuke dingen die met Roxane te maken hebben zoals: de kinderbescherming, een dronken moeder, mishandeling, gescheiden ouders, ongewenste intimiteiten, weglopen enz. Op wonderbaarlijke wijze raken Roxane en Willem bevriend. In het weekend brandt plots de school af en Roxane verdwijnt. Er worden vervangende schoolruimtes geregeld en The Drop-outs worden ervan verdacht de brand te hebben aangestoken. Willem gaat naar Roxane op zoek, krijgt te horen dat ze van huis is weggelopen en is ondergedoken in een verlaten boerderij. Uiteindelijk kom je erachter dat de brand niet is aangestoken, maar door een paar omstandigheden. Roxane gaat bij Willem wonen, haar moeder gaat naar een afkickkliniek en ze ontmoet haar biologische vader. Het verhaal eindigt met een toneelstuk dat de kinderen bedacht hebben om geld in te zamelen voor de nieuwe school.

Het is bekend dat Jaqcues Vriens in het verleden leerkracht was, ben altijd benieuwd of hij iets van zijn verhalen zelf heeft meegemaakt.
Boek zit vol met mooie afbeeldingen die je helpen bij het verhaal.
Goed voorleesboek (AVI-niveau 8.)
In het begin van het boek gaat er een gerucht rond dat Roxane geen ouders heeft, want ze heeft het nooit over ze. Dat is zo absurd. Oh je praat niet over je ouders, je zal ze wel niet hebben. Het grappige is dat het bij mij ook is gebeurd. Toen ik een tiener was zat ik op hockey en dat deed ik altijd met m’n vader (moeders vond de sport niet leuk.) Lang verhaal kort: Ze zagen mijn moeder nooit en kwamen toen tot de conclusie dat ik geen moeder had.
Persoonlijk zou ik nooit een wildvreemd kind met zoveel problemen in huis nemen.

Conclusie:
Mooi voorleesboek.
Goed boek om over na te praten.
Heftige gespreksonderwerpen.

Cheen