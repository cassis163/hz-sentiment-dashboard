Dit verhaal van de schrijver Robotham, met wederom Joe O'Loughlin in de hoofdrol, is briljant geschreven. De klinisch psycholoog blijft zijn constante zelf met al zijn goede en slechte kanten. De politie agent Vincent Ruiz, inmiddels met pensioen blijft eveneens trouw aan zichzelf. De heldere schrijfstijl waarin emoties zoals liefde, vernedering, angst, verraad en verlating samen met vlijmscherpe dialogen en humor worden afgewisseld maken het boek vlot en aantrekkelijk leesbaar.

De verstandsverhouding tussen familieleden, geliefden maar ook tussen de high society wordt heel realistisch neergezet. Ook elk personage wordt prima uitgewerkt en het verhaal zeer geloofwaardig neergezet. Al is er op het einde van het verhaal, ten op zichten van de rest van het boek, misschien iets te veel bloedstollende actie. De benoeming thriller is niet helemaal terecht maar een hele goede spannende psychologische roman is het wel.