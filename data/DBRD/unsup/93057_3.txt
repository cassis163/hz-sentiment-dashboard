Het spel van Floor is het tweede deel van de erotische trilogie met de personage Floor. Na deel 1 De overgave van Floor gaat het verhaal nu gewoon verder: In het leven van Floor is nu wel het een en ander veranderd. Zo heeft ze een nieuwe baan en probeert ze haar ex Rick te vergeten. Dit laatste lijkt eindelijk best goed te lukken wanneer de aantrekkelijke cameraman Jon in haar leven verschijnt. Jon zorgt voor de nodige afleiding en herkend in Floor een liefhebster van BDSM. Mede omdat hij hier zelf ook niet vies van is voelen de twee zich erg tot elkaar aangetrokken. Hun erotische avontuurtjes gaan dan ook net even een stapje verder dan je misschien zou verwachten. Floor maakt namelijk via Jon kennis met een voor haar nieuwe vorm van BDSM, Shibari. Ze geeft Jon haar vertrouwen en leert om zich volledig aan hem over te geven. Net als ze in Jon alles gevonden lijkt te hebben waarnaar ze op zoek was komt haar ex Rick weer om het hoekje kijken.

Van het tweede boek van een trilogie zou je verwachten dat het boek geen begin en geen einde heeft. Dit is in dit geval dan ook deels waar, toch zou je het boek gemakkelijk kunnen lezen zonder deel een te hebben gelezen, de belangrijkste gegevens uit het eerste deel worden namelijk terloops in het verhaal genoemd, waardoor je als lezer het verhaal prima kunt volgen. Toch is het aan te raden om met deel 1 te beginnen. Deel 2 mist in het begin een beetje de spanning van het eerste deel De overgave van Floor. Door haar werk als marketingmanager van de glossy Wan zou je in eerste instantie bijna denken dat je in een Young Adult boek beland bent, dit is echter alles behalve waar! In de tweede helft van het boek maakt Floor kennis met en voor haar nieuwe vorm van BDSM en komt er steeds meer passievol beschreven erotiek de hoek om kijken.