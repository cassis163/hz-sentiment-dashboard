Bij het zien van de cover krijg je meteen een idee waar het boek over kan gaan. Toch is de cover zachtaardiger dan de werkelijkheid, wat je in de titel kan lezen, is. Het boek gaat over een tijd die niet zo vriendelijk was voor voornamelijk vrouwen. Een tijd waarin je zomaar ten onrechte het stempel heks toebedeeld kon krijgen en nee, dat was in die tijd niet leuk, want dat betekende dat je zomaar op een gruwelijke manier gedood kon worden.
Het is verbazingwekkend hoe men vroeger dacht over vrouwen, hoe en waarom men dacht dat bepaalde gebeurtenissen als bijvoorbeeld een hagelbui of een miskraam het werk van heksen was. Hoe ze heksen op een gruwelijke manier vervolgden. Je leest waarom men in die tijd zo dacht en wanneer de laatste heksen werden vervolgd. Je weet na het lezen van het boek waar het sprookje van Hans & Grietje op is gebasseerd. Je gaat het sprookje met andere ogen bekijken. Ook weet je na het lezen van dit boek waar de uitdrukking 'geradbraakt zijn' vandaan komt. Je gaat anders naar bepaalde geloven kijken. Dat het er vroeger niet zo vredelievend aan toe ging als men vaak wil doen laten geloven, dat het er vaak gruwelijk aan toe ging. Dat men vaak niet verder keek, maar gewoon aannam dat iemand een heks was als dat werd verteld door deze of gene, ook door mensen waar je het minst van verwacht.
Soms is het wat droog en langdradig, maar over het algemeen is het vlot geschreven.
De tekeningen, soms afschuwelijke, maar wel reeÃ«le tekeningen maken het boek af.
Als vrouw zit je geregeld te ergeren aan hoe het vroeger ging, maar toch is het goed dat het verhaal verteld is, want de heksenvervolging, de waanzin daarover en hoe men naar vrouwen keek en behandelde is een stuk dat helaas bij de geschiedenis hoort, waar ook over verteld moet worden opdat men ervan kan leren, dat men kan zien dat de tijden gelukkig veranderd zijn.

Lees verder op https://surfingann.blogspot.nl/2017/08/heksen-waan-en-vervolging-aat-van-gilst.html.