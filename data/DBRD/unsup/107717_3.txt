Ik las over Memento dat het de nieuwe Stieg Larsson zou zijn en dat het een ijzersterk debuut was.
De titel Memento is perfect gekozen en de cover met een eenzaam iemand ook.
Of dit boek de nieuwe Stieg Larsson was wou ik zelf wel eens testen en ik was één van de gelukkigen bij deze Hebban Thriller Leesclub.

In het begin kwam ik slecht in het verhaal. Het kon me maar weinig boeien met zijn langdradige beschrijvingen en vele personages. Wel werd mijn aandacht onmiddellijk vastgehouden door de cursieve stukken tekst. Deze vond ik wel intrigerend want ik wou weten wat er met dit personage aan de hand was.
Maar eerst wat over het verhaal. Eigenlijk zijn er twee verhaallijnen in dit boek. Het gewone geschreven deel wat op het eerste zicht over een doodnormale moord gaat. Maar niets is minder waar. Want bij deze moord op de verantwoordelijke van de immigratiedienst zijn veel meer onderhuidse zaken gaande. Er blijkt een kind betrokken en was het slachtoffer wel zuiver op de graat?Wanneer het team van Jana Berzelius de zaak onderzoekt,komen er allerlei onfrisse praktijken aan het licht. En Jana de onderzoeksrechter ontdekt dat deze zaak haar leven op losse schroeven zet en wil kost wat kost deze moord oplossen. In het cursieve gedeelte gaat het over het verleden van iemand en hier wordt de wanhoop,pijn en vernedering treffend beschreven.Het was ook dit deel wat mijn interesse had en later blijkt hoe de twee delen met elkaar verbonden zijn.

Vond ik dit verhaal nu echt geweldig?
Nee want het duurde een tijd voor ik echt in het verhaal kwam maar dan boeide het me ook en wou ik verder lezen. Het interessantste en best weergeven vond ik de geschiedenis van Jana en de actuele thema’s zoals de vluchtelingenproblematiek en mishandeling en uitbuiting.Jammer genoeg had ik vrij snel door hoe het zat met de cursieve stukken en dat was een pretbederver.Toch ga ik het vervolg zeker lezen want naast Jana zijn er personages genoeg om het verhaal verder op te bouwen in de volgende delen. Bij Stieg Larsson moest ik me ook eerst door het eerste boek worstelen en dit vond ik uiteindelijk een prachtige reeks... Memento is voor mij een goed begin van een nieuwe ;beloftevolle,spannende reeks:
:" Niets meer of minder"!