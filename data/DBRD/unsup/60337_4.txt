Wederom weer een verrassend boek van Jet van Vuuren. Mooi geschreven met 2 verhaallijnen die door elkaar heen lopen (het verleden en het heden) . De karakters zijn goed beschreven en het nodigt je zeker uit om echt (snel) verder te willen lezen. Het verhaal gaat over Maud, zij gaat tijdelijk voor haar vroeg dementerende moeder zorgen. Haar gezin laat ze achter en ze huurt een flatje in de buurt van haar moeder. Dit doet ze echter met een hele andere reden dan alleen voor haar moeder zorgen, ze wordt namelijk gestalkt via facebook en op deze manier geconfronteerd met zaken die zich afgespeeld hebben in het verleden van haar moeder. Het boek is prettig te lezen en spannend tot het eind vandaar 4 sterren.