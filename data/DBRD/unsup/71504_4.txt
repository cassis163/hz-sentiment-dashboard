Floor is een succesvolle high potential bij een telecombedrijf. Ze is begin dertig, leuk om te zien en gezegend met een gezonde dosis humor en relativersingsvermogen. Op een feestje ontmoet ze Rick, een paar jaar ouder, aantrekkelijk en als registeraccountant bezig met een veelbelovende carrière. Binnen een uur is Floor hopeloos verliefd en binnen een week hebben ze een relatie. Rick is in alle opzichten de ideale man: aantrekkelijk, succesvol, lief en attent. Ze hebben grenzeloze seks.

Gaandeweg ontdekt Floor dat Rick een tot dan toe nauwelijks ontwikkelde fascinatie heeft voor sm. Het begint met de simpele mededeling tijdens een intense vrijpartij dat hij wil dat ze alles voor hem doet. Daarna geeft hij haar opdrachten, onder meer om zich bij hem (alleen bij hem?) te melden in een hotelkamer. Op zijn initiatief bezoeken ze een parenclub. Ze doen dingen waarvan Floor nooit gedacht had ze te zullen doen, maar ze doet het met verbazing, zonder terughoudendheid en met de steeds sterker wordende vraag waar haar eigen grenzen liggen…

In de Overgave van Floor maak je kennis met Floor. Zij is een aantrekkelijke, jonge, vrijgezelle vrouw met een goed betaalde baan en leuke vriendinnen. Wanneer ze Rick op een feestje ontmoet is er tussen de twee direct een klik en Floor beland in de zevende hemel. Al snel hebben Rick en zij een spannende relatie. Tijdens deze relatie gaan ze samen steeds verder op zoek naar een manier om hun ervaringen op sexueel gebied nog net even wat interessanter te maken. Floor weet niet waar haar grenzen liggen, maar is bereid zich aan deze sexuele speurtocht, zolang het maar samen met Rick is, over te geven. Tijdens deze (soms letterlijke) overgave laat ze jou als lezer en zichzelf regelmatig verrassen over haar eigen beslissingen.

De overgave van Floor is een taboe doorbrekend boek over het maken van keuzes, liefde, relaties en het ontdekken van je persoonlijke voorkeuren op erotisch gebied. Het boek is zo vlot en met veel humor geschreven dat het erg makkelijk leesbaar is. Het boek bevat spannende seksscènes tussen alledaagse mensen. Het verhaal is op geen enkele pagina plat te noemen, juist stijlvol en vraagt zeker om een vervolg.

Fascinerend, grensverleggend boek met stof tot nadenken.