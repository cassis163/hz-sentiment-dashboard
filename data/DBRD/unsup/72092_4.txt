De wereld van Jelka stort in als ze op een ochtend ,later dan anders wakker wordt, en ontdekt dat haar baby van 2 1/2 maand Cody, niet in zijn wiegje ligt. Ze hoopt dat haar man Oscar hem op de verkeerde dag naar de creche heeft gebracht. Ze krijgt hem maar niet aan de telefoon en ook meldt de creche dat Cody er niet is. De schrijfster laat je dan nog een poosje in onzekerheid over het lot van Cody. Het verhaal wordt in korte hoofdstukken door meerdere personen verteld, en natuurlijk vanuit hun perspectief. Het knappe is dat je vaak denkt “het” te weten/snappen, maar dan word je weer op een ander been gezet. Je leeft mee met Jelka,maar ook met haar man Oscar die door de politie vastgezet wordt. Elke keer weer wordt er iets duidelijker maar de vraagtekens blijven. Wie heeft het gedaan en waarom ? Je blijft doorlezen want pas in de laatste hoofdstukken wordt alles uitgelegd. En daar komt mijn enige kanttekening.....er gebeurt wel heel veel in dat laatste stuk, ik ervoer het als een overkill aan drama.( Dus eigenlijk zou ik het boek daarom 3 1/2 ster willen geven ipv de 4 die ik het gegeven heb) Maar al met al een mooi thriller debuut ! Het citaat wat me bij is gebleven :”Het maakt me zo kapot dat er zelfs geen littekens zullen ontstaan, omdat ik nooit echt zal helen.”