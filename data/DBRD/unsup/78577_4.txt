Mooi op tijd voor Pasen verscheen onlangs Boer Boris en de eieren. Het is alweer het zevende deel uit de succesvolle Boer Boris reeks, gemaakt door schrijver Ted van Lieshout en illustrator Philip Hopman en behoeft dus ook bijna geen introductie meer.

Boris is een vindingrijke jongen die met zijn broertje Berend en zusje Sam op een boerderij woont. In elke titel zijn er problemen die hij op moet lossen; haperend vervoer naar de markt, een te kleine koffer voor zijn strandvakantie en een maaimachine die steeds uit elkaar valt.

In Boer Boris en de eieren hebben de kippetjes van Boris eieren gelegd. Maar geen gewone witte en bruine, nee, rode, blauwe en groene. Sommige hebben zelfs strepen en stippen. Berend en Sam maken zich zorgen dat de kippen ziek zijn, maar Boris weet hoe het komt. De kippen hebben juist enorm hun best gedaan omdat het bijna Pasen is. De grote wagen wordt volgeladen met wel duizend eieren die Boris en zijn broertje en zusje door het land gaan verstoppen. Ook de kippen gaan mee. Maar dan slaat het noodlot toe.

Lees verder op mijn site