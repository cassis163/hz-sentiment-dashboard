De Vlaamse auteur Filip Rogiers heeft met zijn recente roman 'Angel' de bezorgdheden van onze wankele tijd willen weergeven. Rogiers heeft de laatste jaren een klein maar belangrijk literair oeuvre opgebouwd. Met de verhalenbundel 'Nauwelijks lichaam', de arbeidsmarkt-roman 'Verman je', geeft deze auteur je als lezer een onbehaaglijk gevoel.
In zijn meest recente pennevrucht draait het verhaal rond Nathan en Daniël, twee Canadese militairen gelegerd in het Noord-Franse Marville. Het noodlot slaat echter onverbiddelijk toe. Daniël verliest zijn echtgenote, Nathans vrouw krijgt een miskraam.Deze ogenschijnlijk 'onschuldige' gebeurtenissen zijn de aanzet tot een vertelling waarbij de personages speelbal zijn van de geschiedenis.
Historische gebeurtenissen zoals de Franse verkiezingen van 2002, ecologische rampen (bijensterfte, pollutie), softenonbaby's, je krijgt het als lezer voorgeschoteld en ze bepalen het lot van de personages.Dit boek zit behoorlijk vol met grote thema's en dat betekent dat de personages niet echt tot je doordringen.Enkel Nathans zoon, Alain een' Emile Zola' met camera krijgt als personage de nodige diepgang en intrigeert je als mens in deze turbulente tijden. Daartegenover staat een empathisch auteur die je met zijn elegante schrijfstijl door deze gebeurtenissen loodst en je doet nadenken over de staat van onze op hol geslagen maatschappij.