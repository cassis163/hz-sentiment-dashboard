Ruim 10 jaar was Dante Torre in de macht van een mysterieuze man die Vader genoemd moest worden en zat hij opgesloten in een graansilo op het Italiaanse platteland. Na zijn wonderbaarlijke ontsnapping is heel Italië in rep en roer, maar de aandacht neemt snel af als de vermeende dader, de eigenaar van de boerderij waar de silo op staat, zelfmoord pleegt en de zaak dus beklonken lijkt. Torre staat vanaf dan bekend als de Silo-man, een getraumatiseerde man die als enige de overtuiging heeft dat de vader niet dood is maar nog ergens rondloopt en hem in de gaten houdt.


In een buitenwijk in Rome wordt een onthoofde vrouw gevonden, Van haar zoontje is geen spoor te bekennen. Al snel wordt zijn vader als dader aangewezen. Alfredo Rovere vertrouwt het onderzoek van de OvJ niet en besluit zijn vertrouweling, maar na een tragedie op non-actief gestelde Colomba Caselli op de zaak te zetten.Subtiel brengt Rovere,Caselli in contact met Dante Torre. Van meet af aan is Dante er van overtuigd dat de gebeurtenis van nu in verband staat met zijn zaak. Colomba is uiterst sceptisch maar meer en meer raakt ze er van overtuigd dat Dante het bij het rechte eind heeft.


Waar Colomba meer en meer overtuigd raakt van de zwarte waarheid, stuiten ze binnen het justitiële apparaat op onwil,ongeloof en tegenwerking. Ze zijn gedwongen om hun onderzoek voor een flink deel onder de radar uit te voeren. Daarnaast vechten Colomba en Dante tegen hun eigen “spoken“ doordat ze allebei de nodige psychische problemen hebben ivm hun verleden. Stap voor stap komen ze toch dichter bij de waarheid, maar hoe dichter bij de waarheid, hoe wanhopiger de dader probeert alles wat naar hem verwijst te elimineren. Ook Dante en Colomba ontkomen niet aan de toorn van de dader.


Sandrone Dazieri (1964, Cremona, Ita)is in Italië een gevestigde auteur die al sinds 1999 publiceert en die Nationaal vooral bekendheid geniet voor zijn Gorilla serie. Het uit 2014 stammende - Dood de Vader (Uccidi il padre)- is pas het eerste werk wat naar het Nederlands vertaald is.
Met een uiterst vaardige pen laat Dazieri je het onderzoek beleven. Je wordt ondergedompeld in een maalstroom van spanning, complotten, mysterie en karakters met grote ego’s die leiden naar een finale van ruim 100 pagina’s. Ruim 550 pagina’s aan goed gedoseerde spanning laten je een uiterst boeiende leeservaring beleven. Het enige gevaar zit ‘m in de geloofwaardigheid van de hoofdkarakters Dante en Colomba, met hun demonen is het bijna een godswonder dat ze überhaupt “normaal “ functioneren, laat staan dat ze zo ‘n complex onderzoek kunnen uitvoeren.
Kun je daar doorheen lezen dan wordt je zeker niet teleurgesteld.