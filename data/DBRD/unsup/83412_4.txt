Charles den Tex is naast een innemende persoonlijkheid ook een goed merk. Voor een aantal van zijn geschreven werken is hij genomineerd of heeft een prijs binnengesleept. Zelfs verfilming van zijn werk is geen nieuwtje meer. Maar het lezen van Den Tex boeken is altijd toch ook wel weer een verademing. Al moet je die bij De erfgenaam met regelmaat inhouden, die adem danÂ….

Wanneer de rijke Breder Weltmann eens een keer zijn landgoed verlaat en het centrum van het Zuid Limburgse dorpje waar hij woont bezoekt, stijgen er dikke rookwolken op boven zijn landhuis. Ze gaan gepaard met de nodige explosies en uiteindelijk blijft er van zijn imposante landhuis niets over dan verkoolde resten. De erfenis van de eigenaren van de steenkoolmijn is letterlijk en figuurlijk in rook opgegaan.
Als Weltmann wordt belaagd, vermoed hij dat de brand geen ongeluk is geweest maar opzettelijk is veroorzaakt. Hij gaat op onderzoek maar loopt tegen stilzwijgende en bedreigende muren van belangrijke dorpsbewoners aan. Hij zal in het verleden van de familie moeten wroeten om daar de oplossing uit te halen.

De erfgenaam is een echte Charles den Tex, een psychologisch beladen verhaal waar je tergend langzaam stapje voor stapje naar een oplossing slentert. Maar tijdens die toch gebeuren er veel dingen die bijdragen tot de werkelijke reden van de brand en daaropvolgende dreigementen. Met de periode van sluitende Limburgse mijnen in 1965 als podium. Zwaluwstaartvormig sluit alles wat er geschreven staat op elkaar aan en laten De erfgenaam zijn wat het is, een sterk bedacht en uitgewerkt verhaal!

Eindoordeel: 4 sterren

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 5 sterren