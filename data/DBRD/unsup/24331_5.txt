Lezers zullen meteen al worden geconfronteerd met de heftige herinneringen van hoofdpersonage Addison in Cole. Het blijkt ook snel dat bestselling auteur Tijan haar personages genadeloos op de kaart zet en een boodschap sijpelt al in het eerste hoofdstuk door. De vlotte schrijfstijl zorgt ervoor dat de lezer bij de les blijft en wanneer Cole zelf even de regie overneemt, lijkt het alsof je ongemerkt tegelijkertijd in een thriller bent beland. Dit zorgt voor een beklemmende sfeer, terwijl het onderwerp al voldoende spanning bij de lezer oproept. De schrijfster weet de lezer naar een bevredigend einde te brengen, waar alle antwoorden samensmelten. Het zou dan ook kunnen dat je onbewust aan het speculeren bent. Hoe het allemaal daadwerkelijk voor Addison in elkaar steekt valt uiteindelijk nog te bezien. Cole blijkt een hele mooie aanwinst voor Tinteling Romance te zijn.