Dit is alweer het derde deel van de Kronieken van Kadhal. Je volgt allerlei gebeurtenissen in de stad Kadhal, waar elke nacht de god huilt over de stad. Hoe vergaat het de zusjes Asca, Cyrel en Mayl. De een vind haar liefde, de ander verliest hem weer. Daarnaast leer je wat van de voorgeschiedenissen van de drie gezusters. Maar er zijn ook verhalen opgenomen van de diender Maezelan en zijn luitenant Silfonen. En zal Vail Twintigvinger terugkeren?

Jaap zet weer prachtige verhalen neer. De verhalen roepen bij mij het oude gevoel op van de Zwaardenreeks van Leiber, de werelden van C.A. Smith en Jack Vance. In een van zijn verhalen doet hij een ode aan Fafhrd en de Grijze Muizer, of toch niet.

Maar er is ook een punt van kritiek. De verhalen zijn slecht geredigeerd. Ik kwam vaak fouten in zinnen tegen en zelfs een verkeerde naam bij een persoon. Het ergste was dit in het verhaal De lessen van het zwaard. En dit is jammer. Jaap heeft een prachtige verteltrant, maar door deze fouten wordt het leesplezier minder.

Maar als je over deze onvolkomenheden heen kan stappen wacht voor jouw een prachtig boek vol fantastische schelmenverhalen.

Ik geef het boek 3.5 sterren, maar dit keer rond ik het naar onderen af door de slechte afwerking.