Het boek Hogere kringen heb ik deze morgen uitgelezen. En dit is wat ik ervan vind:
Ik zou het boek niet direct het label thriller opplakken maar zie het eerder als een crimestory... Het is spannend, de schrijfstijl is vlot, de scandinavische sfeer is in het boek aanwezig, de plot is goed in elkaar gestoken en ik heb ervan genoten. De ontknoping was een echte verrassing.
De functie van de korte hoofdstukken is volgens mij tweeledig: het zorgt voor de nodige spanningsopbouw en het vergemakkelijkt het lezen. Er kan er altijd nog wel een hoofdstukje bij als je aan het lezen bent. De ongenummerde hoofdstukken in italic versterkten ook de spanningsboog omdat het pas op het einde van het boek duidelijk wordt wie de verteller in deze hoofdstukken is.
Het boek was heel aangenaam om te lezen, ik heb zelfs de toeristische gids van Stockholm uitgehaald.
Enkele jaren geleden waren we daar en daardoor krijgt het boek ook weer een andere dimensie: je hebt de stad gezien en de sfeer gesnoven. Aan iemand die nood heeft aan afleiding zonder meer en dit zoekt in een leuk boek wil ik dit zeker aanraden.

Ik ga op zoek naar haar eerste boek en wil dat zeker ook lezen.