Het lijkt alsof alle vorige boeken van Preston & Child, hoe goed ze op zich ook waren, slechts een voorspel waren om dit boek te schrijven. Veel personages en plaatsen uit de voorgaande boeken komen in dit verhaal weer voor. Pendergast was al die tijd een nogal ongrijpbare personage, maar in dit boek staat de schijnwerper volop op hem gericht. We waren al te weten gekomen dat hij de zwarte schaap in zijn familie was, door als enige wel te deugen. In dit boek gaat hij de strijd aan met zijn broer, die wraakgevoelens voor Pendergast koestert. Het wordt een strijd tussen twee superslimme mensen. Preston & Child hebben er een bijzonder verhaal van gemaakt. Niet alle vragen worden beantwoord en na het beeindigen van het boek vraag je je af hoe dit verder moet gaan. Ik kijk nu al uit naar het volgende boek.