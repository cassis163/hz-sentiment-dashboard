Deel 2 van de G-serie, deel 1 vond ik een leuk en spannend boek, dus ik ben benieuwd naar dit deel.
Eerst even een knop omzetten, dit verhaal is voorafgaand aan Soixante Neuf.
Sanne Romeijn gaat undercover, ze gaat aan de slag als camgirl. De eigenaar van de sekslijnen wordt namelijk verdacht van witwassing. Dan blijkt er ook nog een meisje vermist te zijn. Sanne gaat zelf op onderzoek, en is daarbij onvoorzichtig.
Het boek leest lekker weg, als je goed doorleest heb je het boek binnen een paar uur uit.
Helaas is het eind wat afgeraffeld. Dat geeft zo'n hap-slik-weg gevoel. Toch vind ik het boek een aanrader. Vooral als je een boek wilt lezen om te ontspannen en waar je niet teveel bij na moet denken. Ik raad aan om dit boek voor het 1e deel te lezen (Soixante Neuf), dit omdat je dan in 'Soixante Neuf' Sanne haar handelen net iets beter begrijpt.