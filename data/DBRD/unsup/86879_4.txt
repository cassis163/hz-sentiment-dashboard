De Avonden, het debuut van Gerard Reve, is een roman over een jong volwassene op zoek naar zijn indentiteit in de laatste tien dagen van 1946. Het speelt zich af in de verwarrende periode na de tweede wereld oorlog. Voortdurend in conflict met zijn ouders, vooral met zijn vader, gaat hij op zoek naar afleiding. Hij bezoekt zijn vrienden om de eenzaamheid te verdrijven. De
eerste keer dat ik dit boek las, in december 2014, had ik nog wat moeite om dit boek goed te doorgronden. Ik werd wel geraakt door het cynisme en de eenzaamheid van de hoofdpersoon. Door meer te lezen over de periode na de oorlog, de periode die voor velen betekende dat er geen hoop en geen illusies meer waren, ging ik het boek nog meer waarderen. Omdat het traditie is om dit boek in de laatste tien dagen van het jaar te lezen, besloot ik het afgelopen december nogmaals te lezen. Weer werd ik getroffen door de eenzaamheid, landerigheid en verveling van de hoofdpersoon maar ook de mensen om hem heen. Dit wordt met veel ironie en cynisme beschreven. Het verhaal beschrijft de gevolgen van de oorlog op de identiteit van de Nederlanders ondanks dat de oorlog zelf nauwelijks ter sprake komt.
Een indringend boek dat op een schrijnende manier de eenzaamheid en verveling in beeld brengt zonder te vervelen.

Ik las dit boek als 1e boek in het kader van de Hebban readingchallenge
Categorie: boek geschreven door iemand die jonger is dan dertig
9 januari 2016
Past ook in de categorie: debuutroman van een succesvolle auteur