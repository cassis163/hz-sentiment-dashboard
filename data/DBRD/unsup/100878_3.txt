OVER DE INHOUD:
Tara werkt als management assistente bij een ICT-bedrijf. Ze is uitgekeken op haar baan en zit tegen een burn-out aan. Weggaan is geen optie. Het is niet gemakkelijk om ander werk te vinden. Er heerst een economische crisis. Bovendien is het een goed betaalde baan. Als kind had ze maar één grote droom en dat was professioneel danseres worden. Ze werd echter steeds afgewezen, omdat ze niet het perfecte dansfiguur had.
Tara heeft een relatie met Jason. Ze hebben trouwplannen.
Tara en Jason zijn voor een barbecue uitgenodigd bij hun vrienden Rebecca en Dan.
Rebecca is eigenares van een modezaak en Dan werkt als plastisch chirurg in een ziekenhuis.

Tijdens de barbecue raakt Tara aan de praat met Miquel Mores, een vriend van Rebecca. Miquel is muzikant, woont in Miami, is van Puerto Ricaanse afkomst en heeft al drie jaar een vriendin.
Rebecca levert de danskleding voor de dansers van Miquel. Hij moedigt Rebecca aan, om alsnog haar droom waar te maken.

Als Tara later die avond op zoek gaat naar Jason vindt ze hem samen met een andere vrouw in hun auto. Hij ligt met ontbloot bovenlijf op de vrouw, die alleen nog haar zwart kanten ondergoed draagt.

Tara verbreekt de relatie met Jason en gaat tijdelijk bij Rebecca en Dan wonen.

Gaat het Tara lukken om haar leven weer op de rails te krijgen? Maakt ze haar droom waar?
Komt het nog goed met Jason? Kan Tara weer gelukkig worden?
Vragen die beantwoord worden in deze roman.

MIJN MENING:
Het is merkbaar dat de auteur deze roman met veel passie heeft geschreven. Ze weet het verhaal goed te verwoorden in begrijpelijke taal. Het karakter van Tara wordt prima uitgediept.

Er wordt veel aandacht besteed aan het liefdesverdriet van Tara en de wijze waarop ze probeert haar leven weer op te bouwen.

Op de achterflap wordt vermeld dat Tara in een burn-out belandt, maar in het verhaal is dit niet te achterhalen. Het was al vrij snel duidelijk hoe het verder zou gaan met Tara, omdat het er te dik bovenop lag. De plot komt in een versnelling.

De auteur verstaat de kunst om tot in detail situaties en gebeurtenissen beeldend te beschrijven. Dit maakt het boek voor dansliefhebbers en jongere mensen, die van meeslepende romantiek houden, aantrekkelijk.