“Niks” is het debuut van Koen Gubbels.

Het leven van Nik Speelman stort in als zijn vrouw niet meer verder wil met hem.
In korte tijd raakt hij zijn huis en bedrijf kwijt.
Als zijn zoon dan ook het contact verbreekt, verzwelgt hij in de drank en zelfmedelijden. Het laatste teken van zijn zoon Sean was van 7 maanden terug.
“Verder contact heeft geen zin. Je zit vast in jezelf. Zie je dat dan niet? “
Nadat Nik een berg rommel heeft gedeletet blijft zijn oog op een bericht hangen.
Een mail van Mr. HongZhang in China die hem een uniek voorstel doet.
Het lukt hem niet om die mail te verwijderen.
Nadat hij een fles Shiraz leeg klokt stuurt hij toch een antwoord terug dat hij op zijn voorstel ingaat.

Als Nik in China aankomt heeft hij een gesprek met zijn nieuwe opdrachtgever: HongZhang. Die vraagt aan Nik of hij een formulier wil ondertekenen.
Nik twijfelt en hij voelt zich niet goed.
Later wordt hij wakker met pijn en voelt zich verward.
Het laatste wat Nik weet is dat hij in een lift stond met HongZhang en zijn 2 lijfwachten “Argwaan en Kinnebak” , zoals hij ze in gedachte noemt.
Hij krijg hulp van Jiang, een jonge vrouw, die hij bij aankomst in China heeft ontmoet en haar huisgenoot Edward Fairfax.
Dit is het begin van een rollercoaster waar Nik in terecht komt.


Mijn mening: Nadat ik het eerste hoofdstuk had gelezen, had ik mijn zakken vol van Nik en zijn alcoholisten gedrag.
Het heeft ook even geduurd voor ik verder ging lezen.
Tot zeker blz 119 heb ik geworsteld met het verhaal. Ik miste de spanning.
Op een gegeven moment voelde ik toch wat spanning en moedigde het me aan om verder te lezen.
Ik ben blij dat ik doorgezet heb en het boek heb uitgelezen.
Als ik dit boek in de bibliotheek had geleend had ik al snel de handdoek in de ring gegooid.
Dit boek heb ik gekregen via #Thrillerlezers om mee te doen aan de #Leesclub.
Ik vind dan wel dat ik er iets over moet schrijven.
NIKS krijgt van mij 3½*.

Annemarie van de Kuilen, 26 februari 2017