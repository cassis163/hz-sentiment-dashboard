Misschien is Dan Brown niet de allerbeste (thriller)schrijver in stylistische zin, maar wat Dan Brown voor mij een absolute topauteur maakt, is zijn grondige research. Ik ben gek op Robert Langdon (alter ego van Brown zelf?) die mij als lezer trakteert op lezingen over onderwerpen waar ik niets van weet. In Het verloren symbool dus over de denkwereld van de vrijmetselarij. Heerlijk! Dankzij Langdon ben ik weer een stukje wijzer geworden en heb ik kennis vergaard over een onderwerp waar ik werkelijk niets van wist.