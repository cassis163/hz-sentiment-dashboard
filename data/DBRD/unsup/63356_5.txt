Wat leuk dat dit boek weer eens een prominente plaats inneemt bij de Crimezone recensenten. Destijds heb ik dit boek gelezen en daarna nog een paar keer gelezen. Het is in het spionage genre absolute top. Geen spectaculaire James Bond scenes, nee wel onderliggende spanning en menselijke kanten, dat maakt dit boek tot een heel mooi boek. Het gaat in dit boek meer om het verhaal achter het verhaal, natuurlijk is het een stuk geschiedenis inmiddels, de Muur bestaat niet meer, wel is het nog actueel in de zin van menselijke verhoudingen, eenzaamheid en uitzichtloosheid. Kortom een top boek, en terecht door Ine met 5 sterren gewaardeerd.