Het leven zit Eric niet mee. Hij is vader van Isaac, zijn zoon is zwaar autistisch. Isaac woont in een kinderkliniek. Eric gaat elke woensdag en elk weekend naar Isaac toe maar tot nu toe is er geen contact. Ook op het andere vlak in zijn leven loopt het niet lekker Eric is gescheiden en heeft inmiddels geen werk meer en ook zijn oom is inmiddels overleden van wie hij een huis erft en de groene eend. Met de groene eend gaat hij dan ook naar Isaac toe en tot zijn verwondering wil Isaac in de groene eend en op dat moment begint hun reis door het verleden en naar elkaar.

Dit boek heeft meerdere lagen en heeft op meerdere manieren ontdekkingsreizen. Op zich is het een mooi boek maar ik had er hele andere verwachtingen bij waardoor ik eerst alles moest resetten. De humor miste ik maar de levensreis daarentegen die is prachtig.