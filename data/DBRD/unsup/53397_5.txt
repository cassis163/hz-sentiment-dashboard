‘Een Verloren Liefde’ van Iona Grey speelt zowel tijdens de 2e Wereld Oorlog als in de huidige tijd. Jess, een jonge vrouw die op de vlucht is voor haar gewelddadige vriend, komt per toeval in een leegstaand huis terecht. Als de post een brief uit Amerika van ene Dan bezorgt, gaat ze op onderzoek uit in het huis. Ze vindt een doos met brieven, die allemaal zijn geschreven door diezelfde Dan. Uit de brieven blijkt de liefde tussen Dan en Stella. In de 2e WO was Stella getrouwd met dominee Charles, maar ze was niet gelukkig in haar huwelijk. Ze ontmoet Dan in Londen. Dan gaat haar brieven sturen en ze worden verliefd. Stella beleeft de liefde van haar leven, maar kiest uiteindelijk, gedwongen door de tijdgeest voor haar dochter en indirect voor haar huwelijk. Maar deze keuze brengt haar niet wat ze hoopte. Ondertussen is Will Holt op onderzoek naar de eigenaar van het huis waar Jess zich schuilhoudt. Jess en Will ontmoeten elkaar en tussen hen bloeit iets moois op. Samen gaan ze op zoek naar Stella.

'Een Verloren Liefde' is een boek dat je vanaf de eerste bladzijde boeit!