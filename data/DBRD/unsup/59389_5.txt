Verwelken is het eerste deel van The chemical garden. Het boek speelt zich af in een tijd waarin de jonge generatie niet oud word. De mannen worden 25 jaar en vrouwen 20 jaar. Dit komt door de chemische ongeluk die wetenschappers hebben gemaakt. De jonge generatie is erg gezond maar gaan op vroege leeftijd dood.

Het verhaal gaat over de jonge vrouw, Rhine. Ze wordt uitgehuwelijkt aan Linden als ze gevangen wordt door de gemene schurken die vrouwen verkopen. Linden wordt hopeloos verliefd op Rhine, maar Rhine heeft andere plannen. Ze wil haar tweelingbroer vinden en er is een andere man waar ze haar hart aan heeft verloren.

Verwelken is zo'n typisch verhaal dat je zo snel mogelijk uit wil hebben. Ik had het geluk dat ik ze pas laat begon te lezen waardoor alle 3 de boeken al uit waren. Verwelken vond ik een ontroerend verhaal. Uitgehuwelijkt worden is namelijk niet niks en vooral als je verliefd wordt op een ander. Verwelken was één van de eerste dystopia boeken die ik begon te lezen. Vanaf het moment dat ik dit boek las, wist ik dat dystopia boeken iets voor mij zijn.
Het is een mooi en aangrijpend verhaal dat lekker leest en zeker een aanrader is. Ik zou hem aan beginnende lezers vooral aanraden omdat je er achter komt hoe leuk dystopia kan zijn en dan hoef je gelukkig niet meer te wachten op de vervolgen want die zijn er al :).Dit boek is echt een leuk Young Adult om te lezen.