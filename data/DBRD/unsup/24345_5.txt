Superblij was ik dat ik dit boek mocht ontvangen van Hebban. Een van mijn grote helden op schrijfgebied. Een reeks series en heel veel standalones, James Patterson is een van de allergrootsten op het gebied van thrillers. Wereldwijd heeft hij miljoenen fans en ik ben er daar een van...

Het moordhuis, gelegen aan Ocean Drive nummer 7.
Een geluksgetal lijkt het niet te zijn als je de geschiedenis van dit “spookhuis” gaandeweg leert kennen. Ook Jenna Murphy is gefascineerd door dit huis. Als ze na een slechte tijd bij de NYPD terugkeert naar de Hamptons en in dienst treedt bij de politie aldaar wordt het plaatsje opgeschrikt door een lugubere moord op Ocean Drive 7. Haar oom Langdon, die hoofd is op het plaatselijk bureau, vindt echter dat Jenna nog niet volledig aan het onderzoek mag meewerken, hij lijkt een groot geheim met zich mee te dragen voor wat betreft Jenna.
Maar als er dan in Jenna's ogen een onschuldige wordt opgepakt kan ze het als rechercheur niet laten om nader onderzoek te verrichten. En dan lijkt het hek van de dam … intriges en geheimen komen aan het licht. Een seriemoordenaar die te slim is om zich te laten pakken. En je wordt wat dat betreft echt van het kastje naar de muur gestuurd, je zet in op meerdere daders tot je uiteindelijk niet meer weet wie er oprecht is en wie er overduidelijk niet goed bezig is … jammer dan, je komt echt bedrogen uit als je denkt dat je het allemaal in het begin al door hebt ;-)
En dat is nu het raffinement waarmee Patterson zijn boeken opbouwt. Spanningsboog blijft gespannen en in korte hoofdstukjes krijg je net genoeg info om als een dolle naar het volgende hoofdstuk te willen. Ja dan is het natuurlijk zo uit.

Het boek verhaalt in twee perspectieven – het verhaal van de dader krijg je voorgeschoteld als een soort flashbacks die je terugvoeren naar het verleden, hoe het voor de dader in principe begon allemaal.
Aan de andere kant beleef je het heden waar Jenna wordt geplaagd door verschrikkelijke nachtmerries waar ze steeds kleine stukjes uit een ver verleden lijkt te krijgen die uiteindelijk als een puzzel in elkaar passen. Maar is het dan te laat? Kan ze haar eigenwijze gedachten zo combineren dat ze toch iemand vertrouwen kan die haar te hulp kan schieten? Aan alle kanten lijkt gevaar op haar af te komen en je weet zelf soms niet wie de good guy is en wie de bad guy. Maar een ding is zeker, niets is wat het lijkt – zo lijkt het tenminste ;-)

Dit boek is er geen van een van zijn series, dus als je het wilt lezen … VOORAL doen!!!
https://josesprakeloos.blogspot.nl/2017/07/james-patterson-moordhuis.html