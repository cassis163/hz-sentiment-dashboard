Het eerste deel van de Vartanian trilogie is weer een geweldige thriller van Karen Rose met haar mooie schrijfstijl, geschreven vanuit verschillende gezichtspunten waardoor je het verhaal van meerdere kanten beleeft. Spannend van het begin tot het eind met een grote dosis romantiek net zoals in haar voorgaande boeken. Het verhaal wordt goed opgebouwd met een levendige omschrijving van de lugubere gebeurtenissen, de middeleeuwse martelpraktijken.
Rechercheur Vito Ciccotelli krijgt hulp van archeologe Sophie Johanssen na de vondst van een lijk in een weiland. De positie van het lijk in een biddende houding en het vermoeden dat er nog meer begraven liggen is reden om de hulp van de archeologe in te roepen en al snel vinden ze meerdere lijken die allen in een andere positie begraven zijn en duidelijk gemarteld zijn. Een aantal graven is nog leeg dus de moordenaar is nog niet klaar .......
Bij de martelingen van alle slachtoffers zijn middeleeuwse martelwerktuigen gebruikt, de kennis van Sophie als archeologe komt goed van pas bij het opsporen van de dader. De familie Vartanian leer je later in het verhaal pas kennen, een familie met geheimen die langzaamaan onthuld worden.
Het boek leest vlot, wel komen er veel personages in voor waardoor het soms wat verwarrend is.