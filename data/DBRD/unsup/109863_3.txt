Dromenjagers is geschreven door Thomas taylor. Ik heb het gekocht op de boekenbeurs in Hasselt en had totaal geen verwachtingen toen ik eraan begon. Het is niet fantastisch, maar zeker niet slecht. Daarom 3 sterren.

Nadat ik het verhaal heb gelezen vind ik de cover niet echt bij het verhaal passen. Ik snap niet waarom er een wit licht is. Dit had wel iets beter gekund. Moet dit het einde van de tunnel voorstellen, dat hij via deze tunnel naar het verleden reist?
De titel is wel duidelijk. David is een droomwandelaar en hij wil zijn grootvader redden in het verleden. Zijn grootvader wordt namelijk achterna gezeten door de dromenjagers en David wil deze tegenhouden met zijn nieuwe vrienden.

Het verhaal begint midden in een spannende sc√®ne; een brand in Londen. Hierdoor wordt je meteen het verhaal in gezogen. Na deze gebeurtenis kom je er pas achter waarom en hoe de brand begonnen is.
David is een droomwandelaar. Dit betekent dat hij in zijn dromen door de tijd kan reizen. Hij komt in contact met andere droomwandelaars en komt erachter dat iemand in het verleden zijn grootvader wilt vermoorden. Hij wilt deze vijand tegenhouden. David is zeer op zijn familie gesteld en wil met niemand ruzie. Hij is dan ook boos wanneer sommige mensen hem niet vertrouwen.
De vijand is Adam. Een droomwandelaar die zich heeft aangesloten bij het kwade. Hij is een droomjager. David wil hem tegenhouden. Adam is een typische vijand. Hij wordt beschreven als de beste droomjager ooit en wordt ook gevreesd. Maar niet door David.
Het einde was zeer verrassend door een kleine plottwist.

Het boek is in meerdere perspectieven geschreven. Het meeste in het perspectief van David, maar heel af en toe ook door Eddie, zijn grootvader( in het verleden). Dit maakt het verhaal iets interessanter. Alles is in de hij-vorm geschreven.

Ik vind het thema van het verhaal zeer interessant. Ook de gedeeltes die zich in het verleden afspeelden vond ik leuker om te lezen.
Ik raad het boek vooral aan voor kinderen tussen 11 en 15 jaar, aangezien het boek zeer simpel is en makkelijk te begrijpen. Toch is er fantasie en spanning aanwezig.