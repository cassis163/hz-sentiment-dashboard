'Je eerste liefde vergeet je nooit. Die van mij werd vermoord.'
Deze geweldige zin staat op de cover van dit boek en zet meteen de
toon voor de rest van het verhaal. Vanaf de eerste bladzijde word
je het verhaal ingetrokken en laat het je niet meer los. Soms
ontroerend, soms een vleugje humor en héél vaak spannend. Het plot
zit ingenieus in elkaar en door de vele wendingen in het verhaal
word je voortdurend op het verkeerde been gezet. Coben heeft een
zeer prettige schrijfstijl waardoor je aan het boek blijft
gekluisterd. Ik heb al meerdere boeken van deze auteur gelezen maar
ik vind dit toch wel een topper.