Dit is nou zo’n boek wat je in een ruk uitleest. Ik was even toe aan wat luchtigs, en het was weer even geleden dat ik in de Sullivan serie had gelezen( ken je dat…..aan series beginnen en niet uitlezen, door gebrek aan tijd en alle mooie boeken die weer voorrang krijgen?)
Zodra je in zo’n boek begint weet je al hoe het zal eindigen, en toch geeft het je een heerlijk gevoel tijdens het lezen.
De mooie ruige Jake die zo stoer en wild overkomt, maar toch door Sophie gezien word al een zachte man die ze van kinds af aan al lief heeft. Maar ziet Jake dat ook zo?
De leuke andere broers waar we al mee kennis gemaakt hebben in de vorige delen, en haar spontane tweeling zus Lori.
Erg leuke stukjes in dit deel van de Sullivans serie, terwijl ik het vorig boek iets minder vond, is dit deel weer zeker het lezen waard voor een paar uur vermaak.
In het volgende deel maken we kennis met Zach Sullivan (November 2015) ,één van de broers van Sophie, en zo leren we de hele geweldige familie kennen, een familie die je in je hart sluit.