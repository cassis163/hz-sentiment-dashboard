Toen ik dit boek invoerde, meende ik dat het een roman was. Nadat ik het gelezen had, dacht ik dat ik het moest veranderen in Waargebeurd, maar nu ik het stuk over het boek en het interview met Chahdortt Djavann lees, blijkt het toch een roman te zijn, gebaseerd op waargebeurde feiten.

Het is ongelofelijk dat er in 2010 nog stenigingen en ophangingen plaatsvinden. Het is nog erger dat blijkbaar niemand bij machte is hier iets aan te doen. Het is goed dat dit boek geschreven is, om ons de ogen te openen.

De zwijgster krijgt de eerste plaats in mijn top10, omdat ik hoop dat veel mensen het zullen gaan lezen en zich bewust zullen worden van de misstanden in Iran.

Lees eerst het boek en daarna pas het interview, anders wordt er al te veel prijsgegeven.