Simon komt uit een rijk gezin, maar is arm door de vele afwezigheid van zijn ouders . Het heeft van hem een rebelse tiener gemaakt.
Hij is in de jaren vervreemd geraakt van zijn jeugdvriendin kat. Simon heeft er alles voor over om de banden aan te halen en het liefst zelfs meer dan dat.

Als een nieuw soort virtual reality game uitkomt koopt hij voor Kat de benodigde spullen om haar ook de game te laten spelen.
Even later slaat het noodlot toe en is Kat betrokken bij een raar ongeluk. De gevolgen ervan zijn dat haar lichaam niet meer is dan een omhulsel.
Inmiddels is er een betere versie van de game voorhanden. Juist bedoeld voor mensen zoals Kat om zodoende nog een leven te kunnen hebben.

Simon wil Kat niet kwijt en krijgt de mogelijkheid om mee te spelen.
Maar hoe veilig is het? Wat gebeurt er toch allemaal in deze virtual reality. Wat is werkelijkheid en wat is spel?
Er begint een race tegen de klok, een kat en muis spel.

De schrijfstijl komt jeugdig over. Regelmatig is het een beetje van de hak op de tak en dat was in het begin echt even inkomen.
De opbouw was logisch, maar ook redelijk cliché. Daarnaast is het verhaal redelijk voorspelbaar. Dat hoeft geen probleem te zijn en dat was het soms ook niet, soms was het daartegen juist wel weer een nadeel ( te voorspelbaar) Het einde vond ik echt jammer. Daar had van mij een spannende cliffhanger gemogen. Nu was het voor mij alsof het verhaal redelijk abrupt werd afgebroken.
Het wisselen tussen de reële en de wereld van virtual reality maakt het levendig. Wat meer diepgang in de personages had het een beter verhaal gemaakt. Het voelde wat afstandelijk daardoor.

Het boek heeft diverse thema’s, maar het hoofdthema is toch wel normen en waarden. Kan je daar nog aan vasthouden in een andere situatie/ wereld.
Ook komt naar voren hoe weinig een mensenleven waard is en dat als de situatie zich voordoet, men bereid is heel erg ver te gaan.