Ik geef dit boek 4,5 sterren. Ik vond dit boek fantastisch! Het beste woord waarmee ik dit boek kan beschrijven is: intelligent. De schrijfstijl was net als in het eerste deel bijzonder en interessant om te lezen. Het veelvuldig gebruik maken van motieven en thema's sprak me erg aan. Ik vindt dat deze schrijfstijl behoort tot een van de beste die ik tot nu toe gelezen heb. Ook de personages vond ik super. In het vorige boek was ik al verliefd geworden op meerdere van hen en tijdens het lezen van dit boek zijn er steeds meer bij gekomen. Ze zijn complex en realistisch, met goede en slechte eigenschappen en ik vond het leuk om door hun ogen elkaar en deze wereld te bekijken. Het plot van het verhaal was goed doordacht en erg verrassend. Natuurlijk moet je voordat je dit boek leest de eerste ook gelezen hebben. Er wordt veel naar verwezen en het eerste boek zat ook boordevol met belangrijke informatie over personages, gebeurtenissen en motieven. Het vorige boek vond ik net iets leuker dan deze. Vandaar dat de 5de Golf van mij 5 sterren verdient en De Oneindige Zee 4,5. Ik kan niet wachten tot het laatste deel van de serie uitkomt! Dit verhaal laat mij niet meer los!