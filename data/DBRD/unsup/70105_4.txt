Terwijl de auteur zoekt naar haar Joodse familiegeschiedenis ontvouwt zich een gefragmenteerd beeld waarin verre en minder verre familieleden aan bod komen. Het is lastig het zwijgen te doorbreken en niet alles komt aan de oppervlakte. Mooi doorsneden met fragmenten uit het heden. Het is voelbaar hoe het verdriet van toen doorsijpelt in de relaties van nu. Bij tijden aangrijpend, bijvoorbeeld bij het voorlezen van de namen van overledenen. Toch is het geen topzwaar boek. Mooi!