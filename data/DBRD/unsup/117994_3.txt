Dit boek leest lekker weg, het gaat over de zestienjarige Jessie die haar moeder verloren heeft en een aantal jaren daarna met haar vader gaat verhuizen om bij zijn nieuwe vriendin en diens zoon Theo te gaan wonen. Jessie worstelt nog heel erg met de dood van haar moeder en de verhuizing naar haar nieuwe woonplaats maakt het er niet gemakkelijker op. De eerste dag op haar nieuwe school krijgt ze een mail van Iemand Niemand, deze persoon wil zijn identiteit niet prijsgeven maar weet Jessie wel te vertellen met wie ze wel en met wie ze geen vriendschap moet sluiten. De gevoelens van Jessie worden mooi verwoord, heel herkenbaar voor pubers denk ik. Uiteindelijk word Jessie verliefd op Iemand Niemand ... maar wie is deze persoon toch?? Pas op het laatst wordt het duidelijk, ik vond het een leuk boek maar wel voorspelbaar en echt voor meiden van een jaar of zestien.