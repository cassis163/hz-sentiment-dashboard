Wat heerlijk om Vijf te hebben mogen lezen voor de leesclub. Een geweldig boek dat onder de huis kruipt. Een spannend en luguber sfeertje van begin tot eind. Je voelt een broeierige spanning door het verhaal verweven zitten.

De karakters zijn gedetailleerd, heel natuurlijk en menselijk neergezet. Het was jammer dat de schrijfster de verbroken relatie tussen Beatrice en Achim heel summier heeft uitgewerkt, niet dat het storend is voor de verhaallijn, maar het prikkelt de nieuwsgierigheid die niet bevredigd wordt.

Het plot, een ware zoektocht voor de lezer, heeft een luguber sfeertje, met name door het onderwerp geocaching gecombineerd met thrillerelementen en de ontdekking van bloederige vondsten. Pozanski weet in de plot heel summier informatie te verstrekken zonder al teveel weg te geven van de verhaallijn, waardoor de spanning om te snijden blijft. Heel lang heb ik gedacht de dader in een bepaalde richting te moeten zoeken, maar helaas.ik kwam bedrogen uit. In de zinderende ontknoping kwam de dader voor mij als een totale verrassing. De prachtige natuurbeelden die Poznanski oproept geven veel sfeer aan het boek mee. De ontknoping is van een hoog niveau, spannend, bijna ondenkbaar en verrassend en dan pas kom je de ware toedracht en motieven te weten.

Vijf zorgt voor spanning van begin tot eind. Ik werd meegezogen in het verhaal en kon het boek haast niet wegleggen. Door de fijne en makkelijk leesbare schrijfstijl zat je na een onderbreking heel snel weer in het verhaal. Het onderwerp geocaching (ik had er nog nooit van gehoord) vond ik een goed gevonden onderwerp dat gecombineerd met lugubere vondsten en de nodige bloederige taferelen zorgt voor een thriller van hoog niveau! Wanneer je het boek nog niet gelezen heb kan ik maar één ding zeggen.DOEN!