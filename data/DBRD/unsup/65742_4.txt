Vonk is een spetterende, vlot lezende, zeer spannende roman van Anita Terpstra.
Het is het verhaal van Mischa en NicolaI die allebei bij een brand gewond zijn geraakt en in een brandwondeziekenhuis liggen. Tegen de politie geven ze elkaar de schuld van de brand.Ze zijn een beroemd ballet echtpaar. Zij een Nederlandse en hij een Rus. In korte hoofdstukken die dan weer door de ogen van de 1 en dan weer door de ogen van de ander wordt verteld wat de voorgeschiedenis is van de brand en hun haat naar elkaar. Ook zijn er af en toe flashbacks die nog verder terug gaan. Door deze manier van schrijven had ik niet snel door " wie of wat het gedaan heeft" Ondertussen lees je ook nog het een en ander over hoe het in de ballet wereld aan toe gaat. Het is duidelijk dat dat topsport is.
En toen ik dan aan het eind in het laatste hoofdstuk er achter kwam, was ik toch verbaasd en had dit niet zien aankomen. Ik heb 4 heerlijke dagen gehad met het boek.