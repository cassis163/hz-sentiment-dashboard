Aanrader voor zowel de bijna leek, die verhalen van Marten Toonder enigszins kent, als de fervente Tom Poes / Olie B. Bommel fan. Natuurlijk gaat het om de herkenbaarheid en uitvoerige beschrijving van alle locaties en gebieden die in de verhalen genoemd worden, maar in plaats van een droge opsomming is gekozen voor de vorm van een echte reisgids. Plattegronden, niet alleen in het boek zelf, maar ook als heuse uitklapkaart waarop je alles fors bemeten kun bekijken, de plaatsing kunt beoordelen en routes kunt volgen. Het boek, met beschrijvingen, leuk verzonnen wandelroutes en excursies, staat niet alleen vol met bijpassende, originele illustraties, maar uiteraard ook met verwijzingen naar al die verhalen waar de informatie over plekken, plaatsen, straten en gebieden vandaan komt.
Heel origineel; een must-have voor de Bommelfanaat, een verrijking voor de Bommelliefhebber die nu de verhalen als het ware op kaarten kan "volgen" en een noodzaak voor eenieder die Bommelverhalen wil lezen en wegwijs wil raken in bijzondere en originele locaties binnen de verzonnen wereld van deze helden.