Het geheime leven van een koe- Rosamund Young
Young vertelt in het boek over het leven van vooral de koeien op hun biologisch dynamisch veebedrijf in Gloucestershire , Engeland.
Het boek begint met een inleiding waarin de schrijfster vertelt hoe zij en haar broer het bedrijf Kite's Nest, dat sinds 1953 in handen van de familie is nu leiden. Zij hebben het van de ouders overgenomen en zijn verder gegaan op de biologisch dynamische weg die de ouders al waren ingeslagen voordat dit begrip bekend was. Geleidelijk aan is men ook steeds extensiever gaan werken. Daarnaast is men overgeschakeld van melkveebedrijf naar vleesvee. Op het bedrijf lopen door deze ontwikkelingen verschillende rassen.
Op deze boerderij hebben dieren de ruimte, dieren maken hun eigen keuzes. Ben ik buiten of wil ik binnen zijn? Hekken spelen amper een rol, dus de dieren kunnen ook zelf kiezen waar ze heen gaan om te grazen, te rusten of te kalveren. Het vee loopt doordat ze natuurlijk gedrag kunnen vertonen in kuddes die ze zelf gevormd hebben. De familieband tussen de dieren speelt daarbij een grote rol. Dieren gaan veel hun eigen gang . Hun doel is om het leven van de koeien waardig en prettig te laten verlopen. Ingrijpen doen ze als dieren er om vragen en als men uit eigen observaties denkt dat het nodig is.
In het grootste deel van het boek vertelt Rosamund over zaken en avonturen die ze vooral met de koeien maar ook met schapen, varkens en kippen hebben meegemaakt. Het boek bestaat uit losse verhalen die ontstaan zijn door het observeren van het vee. Een belangrijk punt dat steeds terug komt in haar observaties is dat dieren intelligente individuen zijn met vooral een praktische intelligentie. Er wordt dus veel vertelt over het gedrag, de slimheid en relaties van beesten in de kuddes. Young beschrijft dat als dieren onder de juiste omstandigheden gehouden worden ze heel goed zelf beslissingen kunnen nemen. Dit wordt ook geïllustreerd met voorbeelden uit de dagelijkse praktijk. In het boek beschrijft ze dat hoe natuurlijker of vrijer hun leefomstandigheden des te fascinerender hun gedrag is om te observeren. Ook de rol van de dierenarts wordt niet vergeten. Die komt zeker op het bedrijf. Ook maakt gebruikt men homeopathie. Wat de schrijfster heel mooi beschrijft dat dieren afwisseling in voedselaanbod nodig hebben . Door deze afwisseling maken ze ook hun eigen keuzes en kiezen ze gewassen soms omdat ze een kwaal onder de leden hebben die ze door voedselkeuze kunnen en willen verhelpen.
Ze besluit haar verhaal met 20 weetjes over koeien, kippen , schapen en varkens.
Ik als geboren boerenzoon die opgroeide op een melkveebedrijf heb het boek met veel plezier en interesse gelezen. Gedrag dat ze beschrijft was voor mij zeker deels herkenbaar. Helaas krijgt het vee op de moderne grote bedrijven vaak niet d e kans dit soort gedrag te tonen maar als we ons vee weer de ruimet geven en boeren niet dwingen zo te groeien als nu bijna vereist is komt het de koeien en uiteindelijk ook de melk en het vlees ten goede. De verhalen zijn in een heldere en duidelijke stijl geschreven . Ondanks dat het losse verhalen zijn ontstaat er een boek over een boeiend onderwerp. Daarnaast is het boek geïllustreerd met prachtige foto's die op het bedrijf genomen zijn.
Ik heb een kritische noot bij het boek. De schrijfster laat de dieren soms met elkaar praten en vertelt wat ze denken. Ik denk dat we moeten stoppen om dieren te vermenselijken. Geef ze de kans hun eigen gedrag te vertonen zoals Rosamund Young zelf ook doet op hun bedrijf.