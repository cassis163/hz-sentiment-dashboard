Toen ik mee mocht doen met de leesclub van het boek gewist van Terri Terry was ik enorm enthousiast en blij. Het boek gaf een voorproefje van mijn gedachten en verwachtingen en die zijn ruimschoots waargemaakt.
Het boek leest lekker weg en de auteur heeft een mooi beeld geschetst van wat er eventueel zou kunnen gebeuren.
Het boek gaat over mensen met een crimineel verleden, die door een bepaalde behandeling dus helemaal, zoals de titel van het boek, gewist worden uit je geheugen.
Maar niet alleen dat....
Je bent alles kwijt, je moet helemaal opnieuw leren leven en je bent dan ook je gehele persoonlijkheid kwijt.
Dit kan maar tot een bepaalde leeftijd, maar â€¦.. het is een kans om je leven te beteren, want je verleden is weg, je herinneringen die je leven gevormd hebben ook en dat kan betekenen dat je weer als een zuiver persoon door het leven kan gaan.
Je krijgt wel een kenmerk aan je lichaam die ervoor zorgt dat je ahw in de gaten gehouden wordt.
Helaas ben je daarom ook direct een gewiste voor de buitenwereld en ben je natuurlijk als puber in een vorm van achterstand t.o.v. de niet-gewisten.
Kyla is zo'n gewist meisje en je wordt volledig meegenomen in haar gedachtewereld, want zij is niet zomaar een gewist persoon, bij haar blijven flarden van herinneringen of gedachten naar boven komen die een gewoon gewist persoon niet meer heeft.
Daarom is zij ook zo'n bijzondere persoonlijkheid.
Ze is absoluut een slim meisje en ze probeert eigenlijk achter alle waarheden omtrent haarzelf te komen.
Stel je voor, je wordt gewist, want je hebt een crimineel verleden : zeggen ze.
Wat als dit niet waar is, wat als het anders is dan je denkt. Wat als zoiets in de toekomst echt mogelijk gaat worden?
De gedachte alleen al, zorgde er bij mij voor dat ik door wilde met lezen en mij helemaal in haar gedachten kon plaatsen.
Je wordt in een gezin geplaatst die dan ineens je vader en moeder zijn. Wat als je ouders nog leven en wat als jij niet eens meer weet wie zij zijn en heet je eigenlijk wel Kyla? misschien is dit je nieuwe naam.
Langzaam maar zeker gaat Kyla steeds dichter bij haar waarheid komen, maar gaat dat lukken?
Het is een boek waar je bij na moet denken als je begint met lezen.
Als je weinig tijd hebt, laat dit boek dan liggen, want als het je pakt, dan laat het je niet meer los en ga je door tot je het uit hebt.

Dit boek heeft mij in ieder geval compleet gepakt en komt absoluut zonder twijfel als 1 van mijn favorieten te staan.
Echt een aanrader voor iedereen die van dit genre houd.