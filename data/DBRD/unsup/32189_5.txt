“Stille grond” is een fantastisch boeiend en spannend verhaal wat in je hoofd blijft zitten, ook als je het boek even moet wegleggen.
Ik heb er enorm van genoten, vooral ook omdat je steeds op het verkeerde been gezet wordt en daar hou ik echt van.
Je kan dan lekker meedenken hoe het verhaal waarschijnlijk inelkaar zit, maar soms zat ik echt op het verkeerde spoor.
Ik las dat dit boek verfilmd wordt en die zou ik heel graag willen zien, nu ik het boek gelezen heb.

Het verhaal gaat over de tweeling Ruby en Rosie en een jonger zusje Eve. Rosie werd ontvoerd en je hart gaat uit naar de twee achtergebleven zusjes.
Na dertig jaren komen er nieuwe feiten aan het licht, als blijkt dat er een spijtbetuiging in het biechtboek staat..Eve vraagt zich af wat die persoon ermee te maken heeft. Zou hij degene zijn die verantwoordelijk is voor de verdwijning ? En wie is die persoon ?
Eve gaat op onderzoek uit en komt in gevaarlijke situaties terecht.

De spanning blijft aanwezig en op het laatst krijg je nog een wending in het verhaal. Een meesterlijk goed boek met een geweldig plot!
Dit boek is een dikke aanrader en krijgt van mij 5*