Jeanette Obro en Ole Tornbjerg is een echtpaar Zij is oorspronkelijk opgeleid als vroedvrouw maar is werkzaam als multimediaontwerper, hij is docent en filmproducent. In 2009 nam het duo deel aan een thrillerwedstrijd van de Deense krant Politiken.Het boek ‘Schreeuw onder water’ werd verkozen als winnaar. In Denemarken werden er meer dan 100 000 exemplaren verkocht en werden de rechten aangekocht voor Noorwegen, Duitsland en Nederland. Schreeuw onder water was hun debuutthtiller maar ze hebben ook nog een tweede boek ‘Het gezicht van de duivel’, dit is ook een thriller. De boeken werden beide uitgegeven door prometheus en vertaald vanuit het Deens door Angélique De Kroon.
Het boek gaat over een Deense psychologe en profiler Katrine Wraa. Na jarenlang in Engeland gewerkt te hebben keert ze terug naar Denemarken en krijgt daar werk bij de afdeling Moordzaken in Kopenhagen. De eerste zaak die ze moet zien op te lossen is een moord op een charmante gynaecoloog, Mads Winther, die een verborgen leven blijkt te leiden en werd neergestoken in zijn voortuin. Al gauw worden er drie personen verdacht door Katrine en haar collega Jens Hogh.De eerste is een Tjetsjeense vluchteling die zijn vrouw verloor bij de geboorte van hun kind waar Mads verantwoordelijk voor was, de weduwe van Mads Winther die heel wat verborgen geheimen blijkt te hebben en dan nog de onbekende minnares. Wanneer Katrine Wraa heel dicht bij de ontknoping van de moord is, wordt het voor haarzelf gevaarlijk en komt de moordenaar en psychopaat wel heel dicht.

Het verhaal wordt verteld door een alwetend persoon. Hierdoor heb je niet echt het gevoel dat je in het verhaal zit maar meer dat je het aanschouwd, als naar het kijken van een film. Door het alwetend standpunt kom je te weten wat al de aanwijzingen zijn maar ook de standpunten van de inspecteurs en hun gedachtegang. Zo kan je er zelf mee over nadenken en zelf theorieën bedenken wat het boek heel leuk maakt om te lezen. Het boek is wel redelijk moeilijk. De schrijvers maken gebruik van psychologische termen die het soms moeilijk maken om te begrijpen. Dit verstoort het lezen een beetje want je zou graag weten wat dit betekend. Bij mij viel dit nog redelijk mee omdat ik sommige termen al wel kende uit gedragswetenschappen. Maar ik kan snappen dat dit voor mensen die niet thuis zijn in deze wereld moeilijk is. Het boek is niet opgedeeld in hoofdstukken wat het lastig maakt om te stoppen met lezen omdat je anders volledig de kluts kwijtgeraakt en niet meer helemaal mee bent met het boek. Al denk ik dat dit ergens de bedoeling was van de schrijvers, het zet je aan om verder te lezen en voor je het weet heb je zo het boek helemaal uit. Het boek is wel heel realistisch want je wordt echt meegezogen in het leven van de inspecteurs en het kan even goed naast jou deur gebeuren. De emoties van de personages worden ook niet achter hoekjes gestoken waardoor je je heel goed kan inleven in wat de persoon denkt en hoe hij zich voelt. Er kwam ook zijverhaal aan bod in het boek. Dit was heel verwarrend in het begin want je wist totaal niet over wie het ging of wat dit met het hoofdverhaal te maken had. Maar naar het einde toe vallen alle puzzelstukjes in elkaar wat zorgt voor een enorme plottwist. De climax is heel lang in het verhaal omdat het heel uitgebreid en gedetailleerd wordt verteld. Dit maakt het heel spannend en het maakt je ook benieuwd naar het einde.

Schreeuw onder water was een geweldig en spannend boek dat je niet kon wegleggen. Het is vlot geschreven en heel realistisch. Het is een echte voltreffer en het verhaal zit ook goed in elkaar. Het zijverhaal tussen het grote verhaal vond ik heel aangenaam om te lezen, je wist niet over wie het ging tot op het einde. Dit zorgde er ook voor dat je bleef verder lezen. Het boek ging over een psychologe, dit maakte het voor mij interessanter want ik kon dit ook koppelen aan de lessen gedragswetenschappen die ik krijg. Ik kijk en lees zelf heel graag series/films en boeken over moordzaken. Het leuke eraan vind ik mee de moordenaar zoeken aan de hand van de aanwijzingen en je echt kunnen verdiepen in het onderzoek. Voor mij was het boek dus werkelijk een pareltje en zeker een aanrader.