Wat zou jij als tiener doen? Je broer is zoals alle tieners wel vinden stront irritant en waarom zou je je bemoeien met zijn leven? Je moeder zit onder de plak bij haar nieuwe vent en als hij weg gestuurd wordt om zijn gedrag aan te pakken is het toch lekker rustig?

Maar dan krijg je een verontrustend bericht op een bizarre manier en gevolgen...

Zo opent dit boek en je rolt direct de actie en spanning in, precies zoals ik dat graag in een boek heb. Niks uitgebreide vertellingen over hoe de situatie is ontstaan, wat de geschiedenis is. Nee daar kom je als dat nodig is in de loop van het verhaal wel achter.

Drew kiest er voor haar broer te gaan "redden" maar waarvan moet ie gered worden? en hoe? Wat houdt deze treatment in?

Het boek leest lekker vlot weg, geen woordenboek nodig en de vaart zit er goed in. Als snel kom je wat dingen te weten, maar hoe bizar zit dit eigenlijk allemaal in elkaar? Hoe ver gaat dit allemaal? Drew komt nog wel voor wat verassingen te staan en moet zelf ook de treatment ondergaan om haar broer te kunnen redden?

Voor mij 4 sterren waard, sommige dingen hadden net even wat meer uitgediept mogen worden van mij. Maar voor de rest een heerlijk young adult boek!