Wow kan ik hier nog woorden aan toevoegen? Welke woorden kunnen dit verhaal juist verwoorden, dit boek laat me sprakeloos achter.....
Noah en Jude (14 jaar) zijn een tweeling, twee handen op één buik, toch zo verschillend, Noah artistiek, niet sociaal, maakt van alles zelfportreten in zijn gedachte en licht volkomen in de knoop met zijn geaardheid, toch kan hij altijd terecht bij zijn tweelingzus Jude lange blonde haren, zeer populair, sociaal, assertief en een waaghals. Tot op een donkere dag, ze hun moeder verliezen. Van het één moment op het ander verschuiven hun weggen, hun persoonlijkheid, hun band.
Dit is een boek met een overvloed aan gevoelens, pijn, een zoektocht. De auteur heeft het verhaal zo mooi geschreven, zo fijn verwoord dat het gewoon onder je vel kruipt. Het boek is in verschillende hoofdstukken ingedeeld, je ziet de wereld vanuit het perspectief van Noah leeftijd 13/14 jaar en vanuit het perspectief van Jude leeftijd 16 jaar (dus drie jaar later), de hoofdstukken lopen door elkaar maar de terugblik maakt je gewoon een beter zicht krijgt op de gevoelens van de kinderen, het liefdesleven en hun keuzes.
Het is geen groot verhaal maar dan merk je dat een verhaal niet groot hoeft te zijn om prachtig te worden, dat de auteur hier echt met woorden heeft getoverd. 5 sterren dik waard!