Legend gaat over de meest gezochte crimineel van de Republiek (oftewel West-Amerika), Day en over het wonderkind van de Republiek, June. In het verhaal wordt Day ergens van beschuldigd en June wil Day het liefst dood zien. Ze gaat op een undercover operatie en ontdekt wie Day eigenlijk is.
Ik vind dit echt een heel leuk boek. Het is wel een redelijk moeilijk boek om in te komen en af en toe is het ook moeilijk om te begrijpen wat er nou eigenlijk gebeurt. Maar als je eenmaal in het verhaal zit is het ook heel moeilijk om dit boek weg te leggen. Veel andere mensen denken dat dit weer net zo’n boek is als “Divergent” of “The hunger games” maar dat valt best mee. Het verhaal heeft een heel andere setting en andere soorten personages.