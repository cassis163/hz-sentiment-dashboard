Dit verhaal speelt zich af in de nabije toekomst. Ons land heeft een erge superstorm doorstaan, maar de dijken zijn doorgebroken en bijna het hele land staat onder water. Er is nog maar weinig te eten en de vluchtelingen vanuit het westen blijven maar komen. De paniek is compleet als premier Emir Berk, de eerste Turkse premier van ons land, wordt vermoord.
Bij toeval raakt Loekie, de dochter van een journaliste hierbij betrokken. Haar beste vriend Jacinto doet een gruwelijke ontdekking in een van de vluchtelingenkampen en Felix, zoon van een populistisch leider, wordt ontvoerd na een feestjeâ€¦De toestand van ons land verslechterd per dag. De drie pubers ontdekken gezamenlijk een complot dat de toekomst van ons land in gevaar brengt. Kunnen ze het nog tegenhouden?
Je leert de drie hoofpersonen kennen als meer dan gewone pubers, ze zijn niet bang en nogal avontuurlijk ingesteld. Ze gaan tegenslagen niet uit de weg en proberen zich staande te houden in deze bizarre wereld. In alle drie kan je je inleven, je voelt wat zij ook voelen. Er zijn ook momenten die op mij onwerkelijk overkomen, zoveel geluk of toeval is wel wat overdreven. Het gaat ze soms net iets te makkelijk af.
Om de beurt lees je de verhaallijn van Loekie, Jacinto en Felix. Omdat de hoofstukken vrij lang en uitgebreid zijn en omdat het een boek is voor Young Adults is, is dat geen enkel probleem .Normaal hou ik niet van perspectiefwisselingen maar in dit boek is het juist nodig om het op die manier te vertellen. Het komt uiteindelijk allemaal bij elkaar.
De auteur heeft een vlotte schrijfstijl , de omgeving wordt zeer uitgebreid en levendig omschreven en ze durft actuele onderwerpen zoals klimaatverandering, de opkomst van het populisme en het vluchtelingenvraagstuk aan te snijden en dit tot een vlot leesbaar en spannend verhaal te verwerken.
Het bevat genoeg actie, spanning en humor om door te willen lezen.
Je wordt vanaf het begin al meegetrokken in het boek en komt er pas aan het eind achter hoe het nou eigenlijk zit.