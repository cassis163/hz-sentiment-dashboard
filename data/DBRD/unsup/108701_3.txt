In dit geval was het lezen van het boek zelf ook nog eens aftellen. Het betrof namelijk een feuilleton, waarvan we wekelijks een deel ontvingen. Op het moment dat ik hoorde/las dat ik mee mocht lezen zat ik ook net midden in wat andere leesclubs, waardoor ik niet direct vanaf het begin mee kon lezen, dus begon al met een dubbele "achterstand", want ook het voorgaande deel Lichte jaren had ik niet gelezen. Maar door de stamboom en het voorwoord kon ik er toch snel lekker in komen.
Aftellen laat ons met de familie Cazelet de 2e Wereldoorlog meebeleven. Het is de familie van William (de generaal) en Kitty Cazelet (de baronie): hun kinderen en kleinkinderen, maar ook nog 2 zussen van Kitty, die door de oorlog allemaal bij elkaar gaan wonen in Home Place, Mill Farm en Pear Tree Cottage. Sommigen gaan werken in Londen, in dienst of voor een opleiding het huis uit. Degenen die achterblrijven zorgen samen voor elkaar en elkaars kinderen. We volgen de levens van de verschillende familielieden, hun verschillende belevingen van de oorlog en hun verschillende dromen.
Een mooi boek, mooi om te lezen hoe verschillend mensen de oorlog beleven en vooral hoe de kinderen dit beleven.