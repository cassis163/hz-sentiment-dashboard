*Kan spoilers bevatten*

Ik had het boek al een hele tijd in de kast staan, maar om de een of andere reden pakte ik het maar niet.
Dit jaar heb ik als eerste boek om te lezen The cruel prince gekozen en hoewel ik er nog geen twee dagen over heb gedaan om hem te lezen, ben ik nog nooit zo in de war geweest over mijn mening van een boek.

Ik vond het moeilijk om erin te komen. Dat lag deels aan mijzelf (ik had al even geen Engelse boeken meer gelezen), maar ik had moeite met de introductie van het verhaal en het lukte mij pas om goed in het verhaal te komen toen Jude zich niet meer zo braaf ging gedragen en vooral toen ze voor prins Dain ging werken.

Ik had moeite met het gedweeë gedrag van Jude en Taryn en dan vooral dat ze dit niet bespraken met iemand die ze vertrouwden. Je zou toch denken dat ze die hadden als ze zo graag in Faerie wilden blijven. Dat zorgde ervoor dat ik me moeilijk in kon leven in het personage van Jude.
In Taryn was ik toch wel heel teleurgesteld. Hoe zij vooral aam zichzelf dacht en niet aan haar tweelingzus, die haar leven voor Taryn zou geven. En na dat gedoe met Locke was ik helemaal klaar met haar.

Het stukje waarin Cardan aangeeft Jude niet uit zijn gedachten te kunnen krijgen, vond ik zo’n typisch YA-dingetje. Natuurlijk is de gemene prima stiekem verliefd op de hoofdpersoon....
Toch duurde dit wel zo lang voor hij dit toegaf, dat ik even ging twijfelen of het nog zou gebeuren.
Ik vind het dan ook mooi van de schrijfster dat zij ze niet direct hopeloos verliefd op elkaar laat worden, maar dat de oude vijandigheid vooralsnog blijft bestaan en verergert wordt door wat Jude aan het einde doet.
Die laatste beslissing had ik overigens niet zien aankomen en vond ik een aangename twist in het plot.

De schrijfstijl zorgde ervoor dat ik er in het begin wat moeilijk door kwam, maar ik heb nu wel een redelijk beeld van hoe het eruit moet zien (al is mijn verbeelding nog lang niet zo getriggerd zoals bij de Sarah J Maas boeken). Wat ik mooi vond is dat er door de schrijfster ook echt onderzoek is gedaan naar de verschillende faerie. Hier had wat mij betreft nog wel wat meer over vertelt mogen worden.

Ik merk tijdens het schrijven van deze recensie dat ik toch wel veel leuk vond aan het boek, maar mijn innerlijke lezer jubelt nog niet dus daarom drie sterren!