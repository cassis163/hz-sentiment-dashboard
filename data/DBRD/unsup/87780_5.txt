Dit boek leest als een trein. In no-time ben je verzeild geraakt in het leven van Sara Linton. Afschuwelijke moorden spelen zich af in haar nabije omgeving en je voelt letterlijk haar spanning in je eigen buik wanneer ze weer een nieuw lijk ontdekt. Gruwelijk maar ook prachtig (bestaat zoiets?) zijn de beschrijvingen van de moorden en de reactie van Sara.

En broeierig spannend is ook de verhouding tussen Sara en haar ex Jeffrey, die voelde ik ook in mijn buik. Natuurlijk kan je bedenken dat het wel een beetje ongeloofwaardig is wat Sara allemaal overkomt. En ook wie de uiteindelijke dader was, was niet helemaal een verrassing Maar het heeft me geen moment gestoord. Het paste allemaal perfect in elkaar. Het tweede boek van Slaugther ligt klaar, ik heb er zin in!