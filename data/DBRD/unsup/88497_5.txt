Dit boek is het debuut van Sebastian Koen. Het is een fantasy over de broers Dorvin en Edilion Staalhart. Door een aanval va verschrikkelijk wezens worden ze gedwongen hun geboortedorp te ontvluchten. De broers willen wraak nemen op degene die die wezens geschapen heeft, Felkon Demonos, een tovenaar. Ze zoeken antwoorden maar stuiten op een lang gekoesterd familiegeheim. Ondertussen moeten ze ook aan een bloeddorstig spel mee doen…Samen met hun nieuwe vrienden willen ze de strijd met deze tovenaar aan, maar dat zal niet makkelijk gaan…
De karakters van de beide jongens wordt goed uitgediept, zodat je je makkelijk in hen kan verplaatsen. Het zijn toegankelijke personages, echte broers die elkaar nooit in de steek laten. Ze zouden zo je buren kunnen zijn. Er komen veel personages in voor, goedaardige en kwaadaardige. Alle personages worden zo beschreven dat je je een voorstelling van ze kan maken en je in hen kan inleven. Elke persoon heeft ook een eigen specialiteit, bijvoorbeeld toverkunst , vechtsport of moed. In het begin moeten sommige die specialiteit nog ontdekken en ontwikkelen. Dat is niet altijd even makkelijk maar ze helpen elkaar om hun specialiteit te leren beheersen.
Naast de jongens zijn Elisia en Skjald mijn favorieten. Van de Borreks en Murok krijg je de kriebels. Wat een engerds zijn dat .
in het begin van het boek staat een uitleg over het maandenstelsel Elk hoofdstuk begint namelijk met een plaats , maand en jaartal. Aan het eind van boek staat een woordenlijst met de woorden uit de oude taal. Dit maakt het lezen makkelijker. De schrijfstijl is vlot en het boek leest heerlijk.
De auteur heeft de omgeving en de sfeer van het boek erg goed omschreven, je ziet het allemaal voor je. Je voelt de chaos en de verwarring , de vechtlust, de humor en de samenwerking tussen de karakters. Je voelt en ziet de Borreks levensecht voor je , waardoor je precies meemaakt wat de personages ook mee maken. Vanaf de eerste letter heb je het idee dat dit wel eens een spannend boek gaat worden. Steeds kom je dichter bij het familiegeheim en hoe meer je naar het eind komt hoe spannender het wordt. Het is jammer dat het uit is. Ik kijk nu al reikhalzend uit naar het vervolg.