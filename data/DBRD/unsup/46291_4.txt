Raoul de Jong heeft een boek geschreven dat verschrikkulluk herkenbaar is voor jongeren die na hun examens de stap naar de volwassenheid moeten zetten. Ook personen die een dergelijke periode al lang achter de rug hebben zullen zich goed kunnen identificeren met de hoofdpersoon. Aan de ene kant is het boek erg gebonden aan deze tijd, omdat de namen van de televisieprogrammaâ€™s, acteurs en actrices over twintig jaar niemand nog iets zullen zeggen. Aan de andere kant is het een tijdloos boek, omdat de kloof tussen de adolescentie en de volwassenheid altijd weer overbrugd zal moeten worden. Het leven is verschrikkulluk! draait om de zoektocht naar een doel en een toekomst, en om plotselinge zelfstandigheid die verwacht wordt van jongeren na hun eindexamen. Ondanks dat het boek op sommige plekken wat onsamenhangend is, is het geheel herkenbaar, makkelijk te lezen en gewoonweg leuk.