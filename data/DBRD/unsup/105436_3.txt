'Dodenweg' is het eerste deel van een trilogie, maar wist mij niet helemaal te overtuigen. De eerste helft van het boek is veel te tam. Verkeersongelukken die niet zijn wat ze lijken, meer weet je na 150 bladzijden eigenlijk niet. Daarna wordt het iets boeiender, we krijgen een inkijkje in het verleden van rechercheur Thomas (wat verre van origineel blijkt te zijn), er bloeit wat met journaliste Fleur, en we krijgen inzicht in de motieven van de dader (al zijn die niet bepaald goed uitgewerkt). Het boek eindigt met een cliffhangertje, dat naar 'Nevel', het tweede deel in de reeks, moet doen uitkijken.

Nog net drie sterren.