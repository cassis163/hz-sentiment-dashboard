Hoe is het leven als begrafenisondernemer? Geschonden is de eerste gepubliceerde literaire thriller van Amy MacKinnon. MacKinnon is een journalist en schrijver. De schrijfster woont met haar man en 3 kinderen net buiten Boston. Angst voor het donker leeft niet alleen in de kinderwereld. Het zit soms ook in het leven van een schrijver en lezer. MacKinnon werkt in haar eerste boek met een donker thema. Hierdoor krijg je een weg naar betekenis en heelheid, je krijgt een richting van het geloof. In het boek ervaar je een eigen, innerlijke deel van de auteur. Ze draagt dit boek op aan Erica Michelle Maria Green en alle andere kinderen die nooit genoeg liefde hebben gekregen. MacKinnon is in haar kindertijd regelmatig in contact gekomen met de dood. Haar nonkel was een begrafenisondernemer en als kind was ze hier zeer gefascineerd door. Ze wou meer en meer weten over het werk dat haar nonkel beoefende. Dit was de inspiratiebron voor Amy MacKinnon om dit boek te schrijven.
Het boek gaat over een vrouw genaamd Clara Marsh. Clara Marsh is een begrafenisondernemer. Ze is zelf al zeer gewend aan de dood, ze komt er elke dag mee in contact. Maar dit keer komt de dood dichterbij dan haar lief is….

Clara Marsh is een eenzame jonge vrouw die werkt bij een begrafenisondernemer. Clara is getraumatiseerd door een liefdeloze jeugd en nare seksuele ervaringen. Ze slijt haar dagen tussen de doden, ze zorgt ervoor dat de overledenen er terug mooi uitzien zodat de nabestaanden vreugdig kunnen afscheid nemen van de persoon. Drie jaar geleden begroef Clara een nooit geïdentificeerd meisje genaamd ‘Lieve kind’. Ze kan dit meisje maar niet vergeten. Een paar jaar na haar dood lijkt er een verband te zijn met haar zaak en een ander meisje. Op het werk van Clara loopt er een meisje rond, Trecie. Trecie is een zeer lief meisje maar het blijkt dat Trecie niet goed behandeld wordt. Er duiken beelden op van Trecie in een pornovideo. Het verwaarloosde kind Trecie dwaalt elke dag rond het huis van Clara tot op en dag dat ze niet meer komt. Het meisje is spoorloos verdwenen. Op deze manier raakt Clara betrokken bij het onderzoek. Door het onderozek komen zeer


vuile en donkere kanten aan het licht, hierdoor wordt het leven van Clara helemaal overhoop gehaald. Clara doet zo haar best om Trecie te vinden met behulp van Mike, een rechercheur doet ze er alles aan om haar te vinden. Door het verband tussen het Lieve kind en Trecie komt Clara dichter en dichter bij de waarheid, dichter en dichter bij de moordenaar. Dit is niet goed voor de moordenaar waardoor hij het nu gemundt heeft op Clara.
Het verhaal wordt vertelt in de ik-verteller. De structuur van het boek is soms een beetje ingewikkeld doordat er gebruik gemaakt is van flashbacks zo wordt er bijvoorbeeld terug gekeken op de jeugd van Clara en op de moord van het Lieve kind. Het boek is volgens mij bedoeld voor volwassenen, een kind zou ik dit boek niet aanraden want sommige delen van het boek moeten niet aan kinderen verteld worden zoals bijvoorbeeld hoe dat de hoofdrolspeelster seksueel misbruikt wordt. De bedoeling van de auteur is volgens mij om mensen te laten zien dat niet alles rooskleurig is. Er zijn ook mensen die een zeer moeilijk, hard leven hebben en deze mensen moet je helpen. Zoals mensen die geen goede jeugd achter de rug hebben, kinderen die bodemloos zijn, die geen enkele liefde in hun leven hebben gekent die moeten gesteund worden. Je moet deze mensen helpen in zo verre je dit kan.
Wat me is opgevallen aan het boek is dat de auteur bepaalde situaties zeer mooi kan verwoorden zoals bijvoorbeeld het einde waar Clara bijna dood is, waarbij het lijkt of ze een droom heeft maar eigenlijk is ze aan het vechten voor haar leven. Ze maakt voor haar eigen uit of ze moet vechten voor haar leven of gewoon alles moet loslaten.

Het boek geschonden vind ik zeker een aanrader. Het is een boek waar zeer confronterende situaties in worden verwoord maar dat zorgt juist voor spanning. Dit zorgt ervoor dat je wil verder lezen, je wil weten wat er verder gaat gebeuren. Het boek is eens iets anders dan een cliché thriller waar er iemand word aangevallen en vermoord. Dit boek gaat dieper het gaat over de dood maar aan de andere kant ook over de liefde doordat Clara verliefd wordt op Mike de rechercheur en hoe ze gehecht raakt aan het verwaarloosde kind Trecie. Ik vind Amy MacKinnon een zeer goede schrijfster en zou zeker haar tweede boek lezen wanneer deze uitkomt. Ik raad iedereen aan om dit boek te lezen. Laat jezelf in confrontatie komen met situaties zoals misbruik, verwaarlozing,…. Kom tot het besef dat niet iedereen het goed heeft.