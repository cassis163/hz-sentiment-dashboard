Toen ik hoorde dat Tomas Ross een boek had geschreven over een vermeend pedofielen netwerk was ik niet meteen enthousiast. Lezen doe je immers voor je plezier en dit onderwerp kan niet goed eindigen. Toch was ik benieuwd naar de manier waarop hij een actueel onderwerp -namelijk de handel en wandel van de hoge ambtenaar Demmink- in dit boek zou gaan behandelen. Dat Ross op de rand moest balanceren blijkt ook wel uit de wijze waarop deze persoon in dit boek aan de orde komt. Het verhaal hierom heen is uiterst geloofwaardig. Het is een plezier om dit boek te lezen en alleen het plot is naar mijn mening vergezocht en te gewelddadig. Maar dan heb je er al 350 bladzijden opzitten. Tomas Ross " Chapeau "