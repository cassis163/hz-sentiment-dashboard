Jennifer beseft zich ook wel dat ze een eerder moment had moeten uitkiezen dan tíjdens de bruiloft, om Terence in te lichten dat ze niet met hem wil trouwen. Maar soms besef je pas op het laatste moment wat het beste is. Dus daar staat ze dan: met een bruidsjurk van Dior buiten de kerk. Impulsief besluit ze haar jurk te ruilen voor een vliegticket naar Canada, waar haar oom Charlie woont. De hereniging met Charlie is niet helemaal wat ze ervan verwacht. Desondanks vindt ze alles in Rainbow Lake, zonder dat ze er naar opzoek was...

In dit boek van Marijke Vos gebeurd van álles, het een nog dramatischer dan het ander (heerlijk toch?). Ondanks dat is het geen complex verhaal, in tegendeel. Het is een luchtig boek, met humor geschreven. Ietwat (erg) ongeloofwaardig, maar hé; dat mag in een feelgood roman. De verhaallijn is prima, maar had eventueel verder uitgediept kunnen worden. Sommige stukken worden slechts kort aangehaald waar best meer verhaal over omschreven zou kunnen worden. Maar de vraag is of het dan nog zo'n luchtige feelgood zou zijn geweest (ik denk het niet). De manier waarop het nu geschreven is - zonder een al te ingewikkeld verhaal en met een fijne schrijfstijl - maakt dat het lekker weg leest zonder er bij na te hoeven denken.

Ondanks dat het geen diepgaande materie is, ben ik toch benieuwd hoe het verhaal verder gaat. Ik ben dan ook benieuwd of er een vervolg komt!!

Conclusie: een heerlijk luchtige en grappige feelgood roman. Het is ietwat onrealistisch, met een vleug drama en een happy ending. Een goed boek om te lezen wanneer je hoofd vol zit en om lekker bij weg te dromen. Jammer dat het in één vrije dag uit was...