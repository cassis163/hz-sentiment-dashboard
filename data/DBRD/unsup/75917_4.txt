Door de dood van haar vriendin Kate stort de wereld van Tully in. Ze heeft aan Kate beloofd haar gezin te helpen, maar het lukt haar niet, vol goede wil maakt ze toch telkens verkeerde keuzes. Op een avond wordt het haar allemaal te veel en stapt ze onder invloed in haar auto en krijgt een ongeluk. Tully overleeft het ongeluk en beland zwaargewond in het ziekenhuis. Vanuit die situatie wordt in het boek teruggeblikt op de jaren na de dood van Kate.

Waar de laatste 100 paginaâ€™s van Wie naar de sterren grijpt mij tot tranen roerden, is het eerste deel van Verder dan de sterren minder meeslepend, de verhalen van Johny en Tully zijn afstandelijker geschreven. In het tweede deel van het boek komt de schrijfster gelukkig op gang, de verhalen van Marah en moeder Dorothy zijn sterk geschreven en ontroerend. In het tweede deel herken je de geweldige schrijfster Kristin Hannah weer terug, die we kennen van haar mooie, ontroerende en goed geschreven romans. Het is een boek vol emoties, iedereen probeert op zijn manier het leven na de dood van Kate weer op te pakken. Veel verschillende facetten komen aan bod, zoals: verdriet, angst, gemis, troosten, vriendschap en liefde.