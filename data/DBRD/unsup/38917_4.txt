Ik vind Marijke geweldig! Ze schrijft vol spanning en zorgt ervoor dat je nagel bijtend het boek moet uitlezen en het liefst zo snel mogelijk!

Ik heb al Marijkes boeken gelezen, althans de romans dan. Maar deze is wel erg speciaal.

Dit boek speelt zich af rondom mijn geboorteplaats.

Haren is tevens het dorp waar ik mijn hele jeugd heb doorgemaakt en als Marijke bepaalde plaatsen beschrijft dan zie ik het voor me. Het klopt tot in detail en wat heb ik in mijn jeugd veel uren rondom dat meer doorgebracht en in het dorp Haren en de stad Groningen. Marijke beschrijft haar bezoek op de begraafplaats, ze beschrijft waar ze loopt en ik zie haar in mijn hoofd langs het graf van mijn opa en oma lopen die vlakbij het graf liggen wat ze beschrijft. Dat is heel apart, een verhaal met levendige beeldvorming.

Het verhaal op zich is weer bloedstollend alhoewel ik wel halverwege het boek doorhad welke karakters de boel aan het bedonderen waren, dat was in dit boek een beetje doorzichtig. Ook waren sommige scenes niet geheel geloofwaardig omdat ik dan dacht: dat pik je toch niet! in het echte leven was niemand daar in getrapt en had de hoofdrolspeler allang die vent buiten de deur gezet!

In de eerdere boeken van marijke vond ik die spanning iets beter verpakt in het verhaal. De clue werd mij iets te snel duidelijk in dit boek.

Maar dan! dan ineens beland je in de slothoofdstukken van haar boek en ja dan kun je het simpelweg niet meer wegleggen. Savonds rond middernacht moeten de laatste hoofdstukken uitgelezen worden. Nagelbijten, zweet op mijn voorhoofd ( hoorde ik net nou wat bij de achterdeur?? ) de spanning vanwege het eind nadert. Vol actie word de conclusie geschreven en het eind stelt zeker niet teleur!

4, bijna 5 dikke sterren voor marijke , ik wacht met smart op haar volgende boek dat zeer binnenkort uitkomt.