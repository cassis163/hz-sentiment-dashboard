Je ziet meteen op de schitterende cover waar het boek over kan gaan en ook in welke plaats het boek zich afspeelt.
Het woord vooraf maakt je meteen nieuwsgierig naar de rest van het boek, je wilt weten wat de geschiedenis is van De Waalse Kerk in Amsterdam, wie daar gepredikt hebben, wie daar kwamen kerken, hoe de kerk de tand des tijds heeft weten te doorstaan, hoe de kerk er in het verleden uitzag en hoe het er vroeger aan toe ging. In het woord vooraf kan je lezen waarom de auteur ervoor heeft gekozen om het boek de titel Mes Fr√®res! te geven. De hoofdstukken hebben allemaal passende titels, waardoor je weet waar de hoofdstukken over zouden kunnen gaan.
Het is niet alleen de geschiedenis van De Waalse Kerk, maar ook van Amsterdam en de geloofsgemeenschap in het algemeen. Dat maakt het boek extra interessant. Je komt er achter hoe Amsterdam er in den beginne uitzag, de ontstaansgeschiedenis van de kerk, hoe de kerk er in het begin uitzag en hoe het eraan toe ging. Je komt achter het verschil van de Walen van vroeger en de huidige Walen, waarom ze naar Amsterdam gingen. Ook laat het de band tussen de Oranjes en de kerk zien. Wat bijvoorbeeld liefde en macht in het verleden konden doen. Hoe bijvoorbeeld Willem van Oranje uiteindelijk kon trouwen met Charlotte de Bourbon. Je komt erachter waarom Vincent van Gogh graag naar De waalse Kerk ging. Hoe de kerk heden ten dage is.
Als je het met de huidige tijd vergelijkt, dan kunnen bepaalde gedachtes en gebeurtenissen uit het verleden hard, wreed soms, overkomen zoals over hoe men vroeger over vrouwen dacht en hoe men ermee omging, hoe men met ongelovigen en andersdenkenden omging, wat er met je gebeurde als je een 'fout' boek had geschreven. Hoe ook dominees het niet altijd met elkaar eens waren en hoe men daarmee omging.
De foto's, schilderijen en tekeningen maken het boek af. Je krijgt daardoor een nog beter beeld van de kerk in het verleden en heden.
Dit is overigens geen boek dat je zo even tussendoor leest, hier moet je echt wel de tijd ervoor nemen, want als je even niet oplet, dan weet je niet (meer) waar het over gaat.
Kortom: Het is een mooi boek dat de tijdsgeest van Amsterdam, de geloofsgemeenschap en De Waalse Kerk in het bijzonder laat zien.
Minpuntje is dat bij de meeste teksten die in het Frans geschreven zijn niet een vertaling in het Nederlands is gegeven als noot onderaan de bewuste pagina.

Lees verder op https://surfingann.blogspot.nl/2017/11/mes-freres-de-waalse-kerk-in-amsterdam.html.