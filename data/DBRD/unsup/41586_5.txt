Heb nooit eerder een luisterboek twee keer geluisterd, maar deze dus wel. Dit deed ik omdat de opbouw van het boek (bij luisteren) aanvankelijk niet gemakkelijk te ontrafelen was en zo nu en dan bijna absurdistisch is, en ik niet eenvoudig terug kon bladeren om terug te lezen wat ik had gemist of wat moest worden opgehelderd, maar vooral omdat ik na afloop echt alles nog eens opnieuw wilde horen. Wat een fantastisch boek. Het heeft me bijna uit mijn stoel geblazen. Soms wat flauw aandoende grapjes, die later perfect blijken te passen bij de personages en vertederend en werkelijk grappig blijken; soms hartverscheurende passages die niemand onberoerd kan laten. De zoektocht van Jonathan naar zijn grootvader, die na de Tweede Wereldoorlog Oekra√Øne was ontvlucht en zich in de Verenigde Staten had gevestigd, levert een verhaal op dat zonder humor onverteerbaar zou zijn geweest.