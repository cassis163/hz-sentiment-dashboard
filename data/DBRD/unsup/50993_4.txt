Op de achterflap staat geschreven: “Lucie zal vanwege een ontvangen brief terug moeten naar haar geboortedorp in Frankrijk waar ze voorgoed afscheid van had genomen. Geconfronteerd met haar verleden wil ze eerst Victor opzoeken in de hoop dat hij haar wil helpen.”

“Sleutel” is een novelle die je helemaal in de greep houdt. Ik heb het boek verslonden tot en met de laatste letter. Het verhaal heeft een spannende opbouw en het plot is verrassend. Als een donkere wolk hangt de jeugd van Lucie boven haar en jaagt haar op als een schaduw die haar achterna zit. Tot ze hem in de ogen durft te kijken. Maar wanneer ze dat een keer aandurft treft ze iets anders aan dan ze ooit had durven dromen.

Ik vind de inleiding heel sterk omdat het niets verhult.Het plot is totaal niet wat ik had verwacht en het verhaal is meeslepend van begin tot het einde. De les die erin zit is datgene wat tot jezelf als lezer spreekt.

Voor mij was het dat angst oplost wanneer je het aan durft te kijken. Maar dat is niet zo belangrijk. Waar het wel om draait is, wat vertelt het verhaal jou, en in wie kun jij je verplaatsen?

Deze novelle van de hand van Mirjam Karssen is uitgegeven via Scholten Uitgeverij www.scholtenuitgeverij.nl maar ook te koop via Bol.com, Bruna, AKO en natuurlijk uw lokale boekhandel
Van harte aanbevolen!

Deze recensie is geschreven door
Esther Scholten auteur "Liefde door scherven heen."
Verschijningsdatum 16 maart 2019