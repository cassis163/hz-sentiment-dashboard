Boeiend, humoristisch, tragisch, spannend, en Indisch gekruid, wat wil je nog meer!
In dit boek is er sprake van de verhaallijnen van de oude Indische mannen die hun Hawaii band Honolulu weer nieuw leven in willen blazen, de relatie van de oude Indische hoofdpersoon met zijn demente vrouw, de komst van een Japanse sushibar tegenover de toko van de Indische hoofdpersoon, de problematische relatie van de kleindochter van de hoofdpersoon met een getrouwde man en dan least not last de intreding van de hoofdpersoon bij de vrijmetselaars, waarbij zijn introductiespeech op zijn zachts gezegd nogal wat stof doet opwaaien.
Alles grijpt knap in elkaar, zoals een goed geslaagde nasi rames.
In zijn geheel worden grote thema's als schuld, boete, wraak, liefde behandeld op een manier die wat mij betreft nergens gekunsteld aan doet, En wat zelf erg belangrijk vindt, er valt ook nog wat te lachen.