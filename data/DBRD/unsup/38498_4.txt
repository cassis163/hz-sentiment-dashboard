Allereerst wat informatie over het boek (overgenomen van achterkant van de bundel):
Het is een verhalenbundel van een Rotterdamse schrijfster. In veel van haar verhalen speelt het landschap waarin de schrijfster haar hoofdrolspelers plaatst een belangrijke rol. Het betreft bv een ziekenzaal, een berglandschap of een dorp dat verdeeld is door een bijna denkbeeldige landsgrens. De omgeving waar de mensen zich bevinden, beheerst hun ziele-en gedachtenleven.

Mijn ervaring met deze verhalenbundel:
Het zijn goed en sfeervol geschreven korte verhalen. De verhalen "Cadillac Prince", "Bruine ogen zijn bedrieglijk" en "Landlopen" zijn het meest aansprekend. Hierin worden bijzondere ontmoetingen op een leuke en originele manier beschreven. Door de warme schrijfstijl meegenomen in de gedachten-en gevoelswereld van bv een oma die haar gevoelens uit over de relatie met haar kleindochter. De relatie verandert naarmate de kleindochter ouder wordt. Een handzaam boekje voor onderweg.