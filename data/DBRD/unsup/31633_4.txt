origineel en tegelijkertijd zeer actueel. ,Het eerste deeltje van de serie District Noord verscheen alweer vier jaar geleden. In Dossier Jeugdbende volgen we inspecteur Fons Snetlage uit Veenendaal, die ingedeeld wordt bij een Flexteam in Utrecht-Noord. Samen met tien collega's moet hij een jeugdbende in de stad aanpakken. Het klinkt allemaal veel minder spannend en eenvoudig dan het blijkt te zijn.

Ed van Eeden, geboren in Utrecht, weet moeiteloos de wandaden van de bende te beschrijven. Er is sprake van grof geweld, diefstal, zelfs moord. Het is zo beschreven, dat de bende bij de lezer ergernis en woede oproept. Ondertussen krijg je een kijkje achter de schermen bij de politie. Terwijl de bende onverstoorbaar doorgaat, doet de politie eerst aan teambuilding. De leden van het team leren elkaar kennen. Dit gaat met flink wat humor gepaard, waardoor het boek toch ook weer luchtig blijft. Het team is alleen te groot om als lezer overzicht te houden. De sympathieke Snetlage leren we daarentegen veel beter kennen. Hij heeft het in z'n priv√©-leven anders niet zo makkelijk, met een tang van een vrouw.

Veel politieromans stellen de vraag centraal wie de dader is. Bij Dossier Jeugdbende is vanaf het begin duidelijk wie de daders zijn. Belangrijk is hoe de bendeleden gepakt kunnen worden. Zonder bewijs lukt het niet. Er is een sfeer van intimidatie, waardoor getuigen hun mond niet open durven te doen. De bende weet precies hoeveel speelruimte zij heeft, en provoceert daarom de politie met enige regelmaat.

Deze bende bestaat voor het grootste deel ook nog eens uit Marokkanen. Niet alleen lijken die jongens allemaal op elkaar, hun ouders nemen het nog voor hen op ook! Alsof de politie racistisch is. Indrukwekkend beschrijft Van Eeden hoe moeizaam de omgang met de Marokkanen verloopt.

Dossier Jeugdbende is een zeer geslaagd begin van de reeks District Noord. Een lichtverteerbaar boekje, origineel en tegelijkertijd zeer actueel.