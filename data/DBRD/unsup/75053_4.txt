Jules is een jonge meid en woont samen met haar vader in een klein dorpje in Sempera. Ze zijn niet rijk en elke maand heeft haar vader moeite met het betalen van de huur. Hij leent vaak tijd uit voor geld om de huur te betalen waardoor zijn tijd op raakt. In Sempera betaal je namelijk met tijd en tijd wordt gewonnen door bloed, en dus tijd, uit mensen te tappen. Niemand weet alleen hoeveel tijd hij/zij heeft.

Jules weet dat haar vaders tijd bijna op is en overweegt zelf tijd te geven. De tijdlener wil er echter niks van weten, hij denkt dat Jules misschien nog te jong is om tijd te tappen en weigert haar verzoek. Noodgedwongen ziet ze zichzelf teruggaan naar Everless, een plek die ze haat en waarvan ze altijd geleerd heeft het te vermijden. Terug om genoeg geld te verdienen om haar papa in leven te houden.

Eenmaal daar wordt ze gedwongen haar verleden onder ogen te zien, haar huidige situatie te boven te komen en haar toekomst te veranderen.

Jules geeft veel om haar vader en heeft er bijna alles voor over om hem te redden. Ze is een bewonderingswaardig sterk personage in het boek maar al snel kom je erachter dat er voor haar veel verborgen is gehouden in haar jeugd. Dat ze een hoop informatie mist die haar kan helpen uit te vinden wie ze is en wat er op Everless gebeurd.

Jules heeft een aardsvijand op Everless genaamd Liam. Liam is kil, genadeloos en schroomt er niet voor om te laten zien wie de baas is. In het verleden speelde hij, Roan zijn broertje en Liam samen op het landgoed maar alles veranderde toen Liam Roan in het vuur probeerde te duwen. Jules verafschuwt Liam maar is Liam wel echt zo kil?

Roan heeft in haar jeugd al haar hart gestolen en ook nu, als ze hem weer onder ogen komt brandt er een vuur in haar binnenste. Hij is echter voorbestemd om met Ina te trouwen, de aangenomen dochter van de Koningin. Ina is als wees geadopteerd door de koningin, die zelf geen kinderen kan krijgen. Al 500 jaar regeert deze koningin over Sempera, na een overwinning op andere rijken die erop uit waren de tijd van Sempera te stelen.

Ontzettend veel karakters die samen in dit boek een verhaal laten ontvouwen. Je ziet het vanuit het oogpunt van Jules dus je krijgt alles mee wat zij meekrijgt maar weet dus net zo weinig als zij. Door het boek heen wordt steeds meer duidelijk en de worldbuilding zit daar fantastisch in verweven. Je weet genoeg om het te snappen maar ook niet teveel zodat het interessant blijft en je graag door wil lezen. Het is niet teveel een niet te weinig.

De schrijfstijl vond ik dus heel fijn! Het tempo ligt goed, je krijgt door het hele boek openbaringen en twists die je aandacht erbij houden en maken dat je bladzijde na bladzijde om wil slaan. Hier ligt een kracht van het boek, het zet je constant op het verkeerde been, vooral met de details. Dit is wat, in ieder geval bij mij, mij aan het lezen hield. Het maakte een standaard YA fantasy tot een pageturner.

Een verhaal over betalingen in tijd, de prijs van bloed en een vleugje alchemie. De vele plottwists maken dit boek een pageturner waar lezers niet genoeg van zullen krijgen. Voeg daar een ontluikende romance bij en je hebt DE perfecte YA fantasy read van het moment!