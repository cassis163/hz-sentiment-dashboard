Houvast was mijn derde boek op een rij van Linda Jansma. Caleidoscoop wist me vanaf de eerste pagina vast te grijpen en dat ging ook zo verder toen ik Tweestrijd las. Uiteindelijk was het de beurt aan Houvast, met uiteraard zeer hoge verwachtingen vooraf..
Het thema van kinderhandel, of zou ik het beter kindermishandeling noemen, wordt op een professionele manier door de auteur behandeld. Het is overduidelijk, dat Jansma zich vooraf zeer grondig gedocumenteerd heeft over dit onderwerp.
De verhaallijnen vloeien zeer vlotjes in mekaar, met een onverwachte ontknoping als finale. Houvast is ruimschoots voorzien van een flinke portie actie en spanning, zelfs wat humor. Dit alles is dan op een geloofwaardige manier uitgeschreven.
Net zoals in haar vorige thrillers weet Linda Jansma je voortdurend in haar greep te houden, zodat je geneigd bent om steeds verder te blijven lezen Zeer slecht voor je nachtrust.
Houvast in 1 woord samenvatten? Topklasse!