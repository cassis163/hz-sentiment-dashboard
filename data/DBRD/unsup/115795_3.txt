Hoewel ik het verhaal van dit deel best heel goed vond, vond ik het geheel soms wat rommelig overkomen. Wellicht heeft dat te maken met de hoeveelheid personages en organisaties waardoor ik af en toe door de bomen het welbekende bos niet meer zag; ik heb zelfs een schemaatje gemaakt hoe iedereen met elkaar in verband stond en wie w√°t heeft gedaan of is overkomen.

Verder maken we in dit eerste deel natuurlijk kennis met Starck en zijn team; de charmante Jannie, computergenie Jurre, harde werker Harry, de intelligente Maurice, nieuwkomer Wilma en de stugge hoofdinspecteur Bart Sloter. Een prima team om meerdere boeken mee te vullen (want ieder heeft z'n eigen verhaal), wat zorgt voor herkenbaarheid gedurende de serie.
Alhoewel je dit natuurlijk nog niet weet als je deel een netjes als eerste leest. Waarbij ik toch wil benadrukken, dat de boeken prima los van elkaar gelezen kunnen worden.

Het is duidelijk op te maken uit het boek dat de schrijver tijd heeft besteed aan research. Dit waardeer ik zeer, het is altijd leuk om iets op te steken uit een boek, en er dan nog even verder naar te Googelen. Een nawoord van de auteur leert de fictie van de feiten te scheiden (enige vrijheid moet je je als auteur toch gunnen), wat maakt dat niet iedereen met bepaalde achternamen in de betreffende streek voortaan met de nek worden aangekeken. Namens deze families ongetwijfeld dank daarvoor ;)

http://www.watiknouvind.com/2018/06/wat-ik-nou-vind-van-gezworen-wraak-van.html