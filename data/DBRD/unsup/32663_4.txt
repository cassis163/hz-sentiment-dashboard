Na een jarenlange gevangenschap komt Gus zonder enige verklaring van zijn bewaarders op vrije voeten. De wereld om hem heen is veranderd en zonder enige cent op zak wordt hij in een grote, vreemde stad gedropt. Gus ontpopt zicht tot een nederige maar inventieve zwerver. Hij is dan ook allesbehalve dom.

Vóór zijn gevangenschap was hij dokter. Dokter van de moerasmensen; een gekoloniseerde bevolkingsgroep die in het moeras gevestigd was. Gus blijkt een bijzondere man te zijn, een uitzondering op de regel. Hij verdiept zich in de cultuur van de moerasmensen en respecteert hen. Dat is heel wat anders dan de soldaten die in het gebied gelegerd zijn.

Vanwege een onduidelijke gebeurtenis leeft Gus in het heden als zwerver op straat en scharrelt hij op inventieve wijze zijn kostje bij elkaar. Hij wordt opgemerkt door een vrouwelijke curator van het museum die hem onder haar hoede neemt. Zij blijkt onlangs een controversiële tentoonstelling te hebben geopend in het museum die een prachtige en realistische weergave laten zien van het leven van de moerasmensen. Een wereld waarin Gus zich thuis voelt en zorgt voor een grote toestroom van herinneringen. Langzamerhand wordt duidelijk wat de reden is van de gevangenschap van Gus.

Wat is Waterland toch een bijzonder boek. Niet alleen om het surrealistische verhaal maar ook door de opbouw. Zo heeft Olshan het verhaal in drie delen verdeeld. Vanuit het perspectief van Gus wordt gewisseld naar het heden en verleden (21 en 11 jaar terug). Op deze manier maken we onder andere kennis met Gus als bezettingsarts en als zwerver die door de curator in huis is genomen. Het geeft meer diepgang aan het verhaal dat wat wazig start.

Lees verder op: http://boekenz.nl/2016/09/waterland-matthew-ohlsan/#more-5210