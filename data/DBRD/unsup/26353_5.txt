Na het lezen van het eerste boek, De zaak Harry Quebert, had ik best hoge verwachtingen van dit boek. In tegenstelling tot andere lezers, zijn bij mij alle verwachtingen zolder twijfel ingelost. Ik kon het boek maar moeilijk wegleggen, en heb de laatste hoofdstukken in een heel traag tempo doorgelezen, omdat ik het zo jammer vond dat het boek bijna uit was.
Een mooi en rustig opgebouwd verhaal, in een fijne en vlot leesbare taal neergepend met een best verrassend einde. Je gaat op den duur gewoon houden van de personages, alsof het je eigen vrienden zijn. Voor mij was dit boek een absolute topper.