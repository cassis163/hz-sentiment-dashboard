Je ziet meteen aan de cover en de titel waar het boek over gaat. Het is een cover die past bij het boek en een gepaste kleursetting heeft.
Het verhaal over operatie Market Garden is op een vlotte, duidelijke manier geschreven waardoor het voor iedereen toegankelijk is. Het verhaal vertelt hoe de operatie tot stand kwam, hoe het verliep en hoe het ging na de operatie. Aan het eind wordt er gekeken naar wat er is misgegaan, welke fouten er zijn gemaakt en wat ze anders hadden moeten doen. De hoofdstukken hebben passende titels zodat je een idee krijgt waar het betreffende hoodstuk over gaat. Het zijn verhalen van mensen zoals zij die tijd hebben beleefd, hoe de bevrijding in Eindhoven was en hoe dat afliep. Het zijn verhalen van helden zoals Joe Mann en slachtoffers zoals Annie van Beek. Je komt erachter wie wie is, hoe het sommigen van hen is vergaan tijdens en na operatie Market Garden, hoe zij dat beleefd hebben zoals bijvoorbeeld Kate ter Horst, die vrijwillig haar huis open stelde voor de Britse gewonden en Generaal-majoor Roy Urquhart, de commandant van de Eerste Britse Luchtlandingsdevisie, die het niet schuwt om ook kritisch naar zichzelf te kijken.
De foto's maken het boek af, je krijgt een beter beeld van hoe het was, maar ook hoe bijvoorbeeld de monumenten voor Joe Mann en Robert Cole eruit zien en hoe bepaalde plaatsen als het huis van Kate ter Horst en de Rijnbrug er heden ten dage uit zien.
Complimenten aan de uitgeverij dat ze de noten onderaan de betreffende pagina's hebben geplaatst in plaats van achter in het boek. Dat scheelt zoeken.
Ondanks dat het een aangrijpend verhaal is, is het toch goed dat het verhaal is opgeschreven. Het is een stukje geschiedenis waarvan je hoopt dat het nooit meer zal gebeuren.
Kortom; ben je ge√Ønteresseerd in verhalen over de Tweede Wereldoorlog, dan is dit boek zeker een aanrader om te lezen.

Lees verder op https://surfingann.blogspot.nl/2017/12/market-garden-wilco-gieling.html.