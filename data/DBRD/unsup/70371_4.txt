Na eerst het verhaal van Maia te hebben gelezen en zeer verrast te zijn door het verhaal, kon ik niet wachten om het vervolg te lezen.

Ditmaal dook ik volledig in het leven van Ally en haar familiegeschiedenis. De eerste 12 hoofdstukken gingen als een tierelier, al moet ik zeggen dat ik het laatste hoofdstuk van dit voorstuk, volledig in tranen heb gelezen. Het leek net alsof ik niet kon stoppen met huilen en zelfs nu ik dit schrijf is het moeilijk om het droog te houden. Ik was compleet meegezogen in het verhaal van Ally.

Daardoor vond ik de overgang naar het verleden volledig "ruk". Ik heb het boek dan ook eerst een paar uur weggelegd voordat ik het weer kon oppakken. De overgang vond ik ietwat te bot. Uiteindelijk heb ik toch het verhaal van Anna en Jens kunnen volgen. Zelf ben ik geen klassieke muziek liefhebster, maar ken de klassiekers natuurlijk wel. Ik heb dan ook uiteindelijk toch mee kunnen voelen en leven met Anna en Jens. Het tussenstuk was weer helemaal geweldig en het verhaal van Jens "Pip" en zijn "held".

Wel zitten er wederom weer een paar rare tijdsfouten in, maar kon daar goed om heen lezen. Ik vond het wel storend dat het beginstuk een herhaling was van wat er in Maia ook al in gestaan had. Ik hoop ook heel erg dat dit niet ook in de volgende delen gaat gebeuren. Dat stukje ken ik nu wel.

Op naar Star... Ik ben dan ook heel benieuwd naar de rode draad in haar verhaal en ik heb grote vermoedens met betrekking tot Pa Salt. En of mijn vermoedens kloppen zal in boek 7 pas onthuld gaan worden. Ik kan niet wachten.