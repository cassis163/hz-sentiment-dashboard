Marc Kerkhofs (1964) heeft zelf jarenlang gewerkt in een carwash. Door rugklachten heeft hij zijn werk daar op moeten geven en is toen begonnen met verhalen schrijven.

Beet, een bijzondere thriller met een aparte cover, die je gaat begrijpen als je het boek begint te lezen.
George, werkzaam als onderhoudsman bij de carwash hoort op een dag een vreemd gesis bij de waterput. Hij ontdekt een vreemd dier (hij noemt het Splinter) en voert dit, waarop het zich weer terugtrekt in de waterput. Hij verteld zijn baas alleen, dat hij een grote rat heeft gezien. Op een dag wordt Frank, een collega van George, door Splinter gebeten en belandt in het ziekenhuis. Thuis verteld hij alles aan zijn vrouw Diana, die hem eerst niet wil geloven, maar doordat hij haar meeneemt en Splinter laat zien gelooft ze hem. Op een dag vindt George een doodzieke Splinter bij hem in de tuin en verzorgt hem. Diana raakt gehecht aan Splinter, maar wordt op een dag gebeten. Langzaam maar zeker komt George er achter wat de beet van Splinter bij een mens veroorzaakt en schrikt van de gevolgen…….

Beet is vlot geschreven en wil je achter elkaar uit lezen. Het heeft een lange spanningsboog, er gebeurt steeds wat. De personen komen echt over, met al hun fouten en gebreken. Ook de karakterveranderingen van de gebeten personen zijn goed uitgewerkt.