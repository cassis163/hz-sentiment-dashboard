Tijdens een sneeuwstorm wordt een echtpaar op een afgelegen boerderij gruwelijk vermoord. De vermoedelijke dader, een jongen die wat achterlijk is, beweert dat hij een sneeuwman gezien heeft. Niemand gelooft hem.
Vlak bij de boerderij wordt het lichaam van een jong meisje gevonden, ze is door het ijs gezakt. De verbazing is groot wanneer het om Tash gaat, een meisje dat drie jaar voordien samen met Piper verdwenen is. Men dacht dat ze weggelopen waren. Waar heeft ze heel te tijd gezeten en waarom heeft ze bepaalde verwondingen?

Joe O'Loughlin wordt er in eerste instantie bijgehaald om de verwarde jongen te beoordelen. Maar Joe zou Joe niet zijn als hij zich met heel de zaak bemoeit. Zoals altijd verwaarloost hij tijdens de speurtocht zijn eigen familie. Fysiek is Joe niet tot heel veel in staat omdat hij Parkinson heeft, maar zijn brein werkt uitstekend.

Spannend boek, de stukjes vanuit Piper geschreven waren erg sterk. Ik leefde met haar mee en hoopte echt dat ze op tijd gevonden zou worden.