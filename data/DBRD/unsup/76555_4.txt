Serafina is een bijzonder meisje, wat verstopt moet leven in een gigantisch herenhuis. Ze is anders, dan anders. Snel, stil, scherp van zicht en gehoor, niet zoals alle andere kinderen. Hierdoor leeft ze in de donkere schaduwen van het huis. Haar vader werkt als monteur en zelf heeft is ze een zelfbenoemde rattenvanger. Zodra er een andere jacht in het herenhuis ontstaat, voelt Serafina de drang om het gevaar te stoppen.
Het verhaal is meeslepend voor jong en oud. Ik kan zeggen dat ik hem bijna in 1 ruk heb uitgelezen. Ik ben benieuwd naar het vervolg en of het verfilmd gaat worden, gezien het feit dit een boek is uit de boekentak van Disney.