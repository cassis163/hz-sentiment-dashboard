Als dit op waarheid gebaseerde boek begint is het 1941 en de tweede wereldoorlog is dan in volle gang.
Freddie en haar oudere zus Truus worden gevraagd om bij het verzet te komen. Hun moeder zelf actief in het verzet geeft na enige aarzeling toestemming maar zegt er nadrukkelijk bij.
Nooit als de vijand worden.
Geen vuile handen maken.
Altijd zelf blijven nadenken.
Met deze woorden in hun achterhoofd begint hun strijd tegen onrecht en voor de vrijheid.
Mijn leeservaring.
Twee leuke jonge stoere pubermeiden komen in 1941 in het verzet terecht. Doordat Freddie er met haar 14 jaar en twee vlechtjes eruit ziet als iemand van 12 en niet snel is bang te krijgen is zij de geschikte kandidaat. Truus is bedachtzamer en rustiger maar samen zijn zij een prima team.
Zij stelen identiteitsbewijzen, leveren nagemaakte of gestolen voedselbonnen in, verspreiden illegale krantjes en verleiden zelfs Duitse officieren. Dit alles steeds met gevaar voor hun eigen leven en dat van de groep.
De grote vraag is steeds: Wie kan je vertrouwen of kan je nog wel iemand vertrouwen? Dit weegt heel zwaar voor de zusjes en maakt ze soms onzeker. Hoe ga je om met de dood, de honger, de kou, angst en steeds op een ander schuiladres slapen. Wat deze twee pubers meemaken is schokkend en pijnlijk en zij worden daardoor te snel volwassen.
De schrijfstijl is puur en zonder opsmuk, helder en beeldend. Je voelt de spanning, angst en boosheid zoals bv. haar knieÃ«n bibberden en ze deed het bijna in haar broek.
Je leert de karakters van de zusjes goed kennen door hun daden. Ook van de leden van de verzetsgroep krijg je op die manier een beeld.
De vriendschappen van de zusjes worden ook danig op de proef gesteld. En wie blijkt dan een echte vriend te zijn.?
Als lezer wil je stoppen omdat het je soms teveel wordt, maar dat lukt gewoon niet. Je ruikt, je voelt en ziet het voor je en laat af en toe een traan.
Deze zusjes hebben hoe klein ook bijgedragen aan onze bevrijding.
Freddie is in 2018 overleden. De beide zussen ontvingen op 14 april 2014 uit handen van premier Rutte het Mobilisatie - Oorlogskruis voor hun strijd tegen de Nazi,s bijna 70 jaar na de oorlog.
Dit boek blijft nog lang in je hoofd zitten.