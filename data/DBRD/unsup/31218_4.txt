Alweer het (voorlopig?) laatste deel van de Blingg-serie. Wat ik heb begrepen is dat het 2 jaar heeft geduurd voordat het verhaal over Rens verscheen. Zelf heb ik Miranda Hillers pas later ontdekt waardoor ik de hele reeks achter elkaar heb kunnen lezen. Eigenlijk was het wachten wel beter geweest, aangezien het eerste deel van het boek uit herhalingen bestaat. Ondanks dat het vanuit Rens wordt verteld herken je het wel meteen. Dat vond ik iets lastiger waardoor ik wat moeilijk in het verhaal kwam.

Halverwege het boek zijn er meer nieuwe stukken. Dan wordt je mee genomen in een heerlijk verhaal wat zich voor een deel in Parijs afspeelt. Eenmaal terug in Nederland gebeurd er ook nog genoeg met zeker een heel spannend stuk. Ik zat echt met ingehouden adem te lezen. Ook het einde was een stukje herhaling maar toch een hele mooie afsluiting.

Persoonlijk lijkt het mij erg leuk om nog een boek of meerdere boeken te lezen over hoe het nu met iedereen gaat. Maar als dat niet zo is, dan is het een serie die zeker mooi is afgesloten. De schrijfstijl was weer erg fijn en de nieuwe stukken lazen ook zeker erg makkelijk weg. Door de herhaling heb ik gekozen om dit boek 4 sterren te geven.