Bestsellerauteur Julie Kagawa weet hoe ze een fantasy-reeks moet schrijven. Haar nieuwste boek ‘Pupil’ telt maar liefst 413 pagina’s. Ember en Dante Hill is een jonge drakentweeling die voor het eerst wordt losgelaten in de mensenmaatschappij. Een zomer mogen ze als gewone tieners genieten voordat Talon beslist over hun toekomst. Ze vermaken zich perfect met vrienden op het mooie Crescent Beach. De spontane Ember wordt verliefd op de serieuze Garret. Wat ze niet weet is dat hij lid is van de Orde van St. Joris en de opdracht heeft om draken te vernietigen. En wie is toch die mysterieuze persoon…?

‘Pupil’ is vlot geschreven en sleurt je mee in het verhaal. Het boek is geschreven in de eerste persoon, waardoor je mee kunt leven met de diverse hoofdpersonen. Dat heeft echt een toegevoegde waarde. ‘Pupil’ is een spannende Young Adult met een prima spanningsboog en verrassend plot.