Auteur : Sterre Carron
Titel : Mara
Pagina’s : 364
Uitgever : Nederlandse Auteurs Uitgeverij




De cover;
Mooie cover. De stad, de moorden, het moordwapen allemaal essentieel in het verhaal en mooi afgebeeld. De kleurstelling geeft het ook dat duistere tintje dat goed past bij het boek. De cover krijgt een 8.

Het verhaal;
In Mechelen werkt hoofdinspecteur Rani Diaz bij de afdeling moordzaken samen met haar partner Simons. Op een dag worden ze naar een hotel in de stad geroepen voor een gruwelijke moord. Het lijk is behoorlijk verminkt door de dader. Vlak na de moord vindt er een mishandeling plaats waarbij het slachtoffer net zo verminkt is als de vermoorde vrouw in het hotel. Aan hoofdinspecteur Diaz en haar partner Simons de taak om uit te vinden of de zaken verband houden. Zo ja, wat drijft de dader en wie is het?
Mijn mening;
Ik was erg benieuwd naar de boeken van Sterre Carron, omdat er in meerdere boekengroepen op Facebook lovend over werd getypt. Wat mij betreft heeft het boek mijn verwachtingen waar gemaakt. Sterre Carron heeft een aangename schrijfstijl, en creëert aansprekende creaties. Rani Diaz, is een temperamentvolle dame die zich vol inzet om de moordzaken op te lossen. Haar partner Simons vormt een mooi koppel met haar, omdat hij op mij rustiger en bourgondischer overkomt. Ik had halverwege een gevoel wie de dader zou zijn en dat bleek ook te kloppen, maar ze wist me toch een paar keer flink aan het twijfelen te brengen. De moordzaak op zich vond ik een intrigerende zaak door de onverwachte connecties tussen de verschillende personen die in het boek voorkomen.
Beoordeling;
Het boek krijgt van mij 4*, omdat het aan de verwachtingen voldeed, goed geschreven, mooi plot, spannend, onverwachte wendingen en mij toch aan het twijfelen heeft gekregen.