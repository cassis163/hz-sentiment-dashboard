Ik probeer woorden te vinden om dit boek te beschrijven maar ik heb ze gewoon niet. Er speelt zoveel af in het boek. Er zijn zoveel verschillende verhaallijnen, en juist die samenkomst van dingen is fijn in dit boek en niet storend.
Van de drie tijdlijnen deed het middenstuk mij het minst maar het is juist zo cruciaal dat het ook klopte dat het daar was. Ik weet eigenlijk niet of het begin of het einde mij meer beroerde.
Er komen onderwerpen aan bod die voor de tijd dat het afspeelde zeker taboe waren, en ik denk ook ergens dat het heel mooi er in is gewogen hoe de zogeheten Zwitserse mentaliteit overal doorheen gewogen wordt.
Als ik meer binding had met dat middenstuk had die 4 sterren naar 5 gegaan, zeker omdat de technische schrijfstijl mij in dit boek wel aanstaat. Het is geen emotionele rit, je kabbelt rustig mee en daardoor merk je aan het eind hoe het je toch enorm roerde. Wat een prachtboek was het om te lezen.