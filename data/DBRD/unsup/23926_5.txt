Wat een genot om dit boek te hebben mogen lezen voor de Crimezone leesclub. Anthony Horowitz weet wat betreft de schrijfstijl te evenaren aan Arthur Canon Doyle. In deze detective, die zich afspeelt in het Londen van 1890, komt vooral de treffende en pakkende sfeer naar boven die ook in de boeken van Doyle te vinden zijn.

De arrogantie en gereserveerdheid van Sherlock Holmes komt ook in Het huis van Zijde treffend naar voren. Wat vooral erg veel sfeer aan het boek geeft zijn de beschrijvingen van het Victoriaanse tijdperk en de uitmuntende uiteenzetting van de karakters. In deze setting, kom je al puzzelend langs motieven en misdaden tot een spannende ontknoping.

Een prachtige schrijfstijl en setting, mooi taalgebruik, meeslepende verhaallijn en een uitmuntende sfeerbeleving maken dat iedereen die van detectives houdt, dit boek met veel plezier zal lezen. Voor mij een 5 sterren boek, waarvan ik kan zeggen: een must-read!