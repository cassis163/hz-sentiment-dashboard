Dit debuut van Iris Houx is echt een topboek! De kaft alleen al is een genot om naar te kijken en in je boekenkast te hebben staan.. Het verhaal gaat over Esmée, een leuke maar onzekere meid, die je meeneemt in haar leven. Ze is op kantoor, waar ze werkt voor een magazine. Haar leugen dat ze een hogere functie heeft dan ze in werkelijkheid heeft, probeert ze in een groot deel van het boek op te lossen. Maar er is meer, ze wil heel graag gaan samenwonen met haar vriend Hugo. Deze lijkt echter niet zo'n haast te maken. Esmée's hartsvriendin Andrea is nog een vriendin uit het dorp, die kent haar door en door, en geeft haar van die mooie oneliners mee.
De schrijfstijl van het boek is heerlijk vlot, met leuke , af en toe zelfverzonnen, woorden en heerlijke situaties: je ziet voor je hoe het gaat en je voelt je dichtbij Esmée. Heel erg knap gedaan. Het plot is niet te voorspelbaar, en echt heel erg grappig. Gaat Scoop! allen lezen!