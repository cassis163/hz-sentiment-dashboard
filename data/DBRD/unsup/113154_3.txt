In Dochter van het moeras maken we kennis met Helena, en leren het verhaal van haar en haar ouders kennen. Het boek speelt zich zowel af in het heden als verleden. Nu heeft Helena een gezin maar staat haar wereld op zijn kop wanneer haar vader ontsnapt uit de gevangenis. Wat is er vroeger gebeurd tussen hen en kan ze hem vinden als de politie dit niet kan?

Twintig jaar geleden leefde Helena samen met haar ouders in een huisje aan een moeras, diep in het bos. Ze kende geen andere mensen en wist niet hoe het er in een doorsnee gezin aan toe gaat. Helena adoreert haar vader, een ruwe man die haar alles leert over de jacht. Al op heel jonge leeftijd leert Helena zelf dieren doden om voedsel te hebben. Deze gebeurtenissen worden nogal expliciet beschreven en vragen wel wat doorzettingsvermogen voor de lezer die niet zo houdt van jagen. Helenaâ€™s moeder werd jaren geleden ontvoerd door de vader van Helena en is een schuchtere, wereldvreemde vrouw geworden. Toch hebben beide vrouwen ooit aan hun ontvoerder kunnen ontsnappen.

De verhaallijn in het heden is minder uitgewerkt en volgt Helena terwijl ze haar vader opjaagt in het moeras. Hier komt af en toe wel een spannend moment aan te pas, maar een echt thriller-gevoel krijg je als lezer niet.

Dochter van het moeras is een origineel verhaal door de setting waarin het zich afspeelt en Helena die gek is op haar vader, een toch wel heel ruwe man. Het boek leest ook vlot maar ontbreekt toch echt wel aan spanning. Sommige delen van het verhaal moesten zelfs niet zo uitgebreid neergezet worden, en werden soms wat langdradig. Alles samen maakt dit van het boek eerder een tussendoortje en een vrij gemiddeld spannend verhaal.