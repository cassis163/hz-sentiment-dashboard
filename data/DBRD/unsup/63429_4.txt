Een thriller van formaat over de opmaat naar de Hollocaust: dat is niet niks, ga d'r maar aan staan. Ook al weet Faye Kellerman steeds weer interessante thema's tot basis van haar thrillers te maken, dit is toch wel een erg bijzondere. Want wat weten wij als gemiddelde lezers nou eigenlijk van het Duitsland in de periode tussen beide wereldoorlogen in? Met een beetje fantasie kunnen we nog net Weimar noemen en dat Hitler in de jaren dertig steeds meer macht kreeg. Maar van wat er 'gewoon op straat' plaats vond weten we toch niet veel. Dat is na het lezen van deze thriller wel anders. Indrukwekkend, ontroerend, knap!
Ik lees heel graag Kellerman's reeks met Peter Decker en Rina Lazarus, maar daarnaast heeft zij dus meer geschreven. Ik was niet zo weg van Moon Music, maar met deze Straight into Darkness heeft zij een topprestatie geleverd.