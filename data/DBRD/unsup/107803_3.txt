Bij het begin van het verhaal maken we kennis met Jana, een jonge officier van justitie waar we verder niet veel over te weten komen. Haar achtergrond wordt slechts gaandeweg duidelijk. Ze wordt betrokken bij het onderzoek naar de moord op het hoofd van de immigratiedienst. Meer en meer gaat ze haar eigen onderzoek voeren, apart van de recherche, en daar heeft ze zo haar redenen voor.

Van Memento verwachtte ik een spannende harde thriller, naar Scandinavische traditie. Dat viel echter enigszins tegen. Het begin van het verhaal is nogal traag en zelfs ietwat saai, en het wordt nooit echt heel spannend. Het meest storende voor mij is echter de geloofwaardigheid van het geheel. Het verhaal steunt op een reeks toevalligheden, die soms iets te ver gezocht zijn. Dat buiten beschouwing gelaten is Memento wel een ontspannend verhaal dat vlot leest. Dus leuk om te lezen tussendoor, maar geen topper.

Aan de toekomstige lezer zou ik willen aanraden om de achterflap niet te lezen maar meteen in het verhaal te duiken.