Willem Elsschot Vlaamse roman schrijver en dichter.
Volledige naam : Alphons Josephus de Ridder.
Geboren en overleden te Antwerpen 1882-1960
Beroep : reclameman
Doch hield hij niet zoveel van die reclamewereld. Ooit zei hij de woorden :
"Niet alleen walg ik van de reclame maar ook van de commercie in het algemeen. En ik heb Lijmen geschreven omdat ik er op een of andere manier van af moest komen. Ik moest wel reclame bedrijven, want van mijn pen heb ik nooit kunnen leven."

Lijmen is geschreven in 1923 en Het Been pas in 1938. Maar sluit naadloos aan in deze dubbelroman.
Een verhaal dat nog steeds goed leesbaar is in deze moderne tijd, ook al is het een aparte schrijfstijl. Zelfs nu nog nog meer dan vroeger wordt lijmen (verkoopstechnieken)dagelijks toegepast.

Boormans leert Laarmans alle knepen van zijn zaak nl. "Het Wereldtijdschrift"
Ze zoeken zelfstandigen of firma's op (al of niet bemiddeld) om hun Wereldtijdschrift aan te verkopen. Boormans is zo glad als een aal en kan zelfs iemand die het zich niet kan veroorloven er toch toe aanzetten om duizenden of zelfs tienduizenden exemplaren te bestellen. Wat natuurlijk ontzettend grote bedragen inhield.
En dit steeds zonder enig gevoel van schaamte.
Alles verloopt op wieltjes zelfs wanneer Boormans en Laarsmans 100.000 tijdschriften in de wacht slepen aan de firma Lauwereyssen. Een smidse zaak gerund door broer en zus.
Mevr. Lauwereyssen is echter heel slecht te been, haar broer is niet echt een zakenman maar werkt erg hard mee in de smidse zelf. De zaak draait goed maar nu ook niet zo goed.
Niet dat Boorman hier gewetensknaging van heeft hoor.
Neen helemaal niet, toch zeker niet meteen....

Dit boek is ook verfilmd in 2000 door Robbe De Hert met o.a. Willeke van Amelrooy , Koen De Bouw e.a.
En de rol van Boorman zelf die in het boek als volgt wordt omschreven :" Een korte, stevige uitziende man van een jaar of vijftig, die op Beethoven leek, althans op het gipsen masker dat boven de meeste piano's hangt." Wordt vertolkt door niemand minder dan Mike Verdrengh.
Die ik persoonlijk een perfecte match vind met de omschrijving.
https://youtu.be/7EAoLRd2MTQ

Met deze roman ben ik erg ver uit mijn leeescomfort gegaan, maar was verrast dat een boek geschreven van voor ik geboren was (en ik ben niet meer zo jong) nog zo ook op vandaag van toepassing kan zijn.
Dat met erg veel gevoel is geschreven.
Dat zo goed is uitgedrukt (ook al zijn er stukken bij die mijn wenbrauwen doen fronsen).
Een boek dat me aan het denken zet.
Een boek dat iets wil duidelijk maken.

Het lijkt wel of ik hier aan het lijmen ben!