Met Goede dochter heeft Karin Slaughter een heerlijk dikke standalone afgeleverd. Hiermee wordt het verhaal verteld van de zusjes Charlotte en Samantha Quinn. Bij een gewelddadige woning overval verliezen zij niet alleen hun moeder maar moeten zij ook zelf vechten voor hun leven. Door de vreselijk ontberingen die de tieners hierbij ondergaan zijn zij getekend voor het leven.
Nu, zoâ€™n 30 jaar later maakt Charlotte wederom een vreselijke aanslag mee, alle herinneringen van vroeger komen hierdoor weer bovendrijven. Haar vader Rusty neemt wederom de verdediging van de vermoedelijke dader op zich. Dit blijft echter niet zonder gevolgen en Charlotte besluit dan ook dat het tijd wordt dat haar zus Samantha vanuit New York overkomt. Zodra de zussen weer contact met elkaar krijgen komen er allerlei zaken uit het verleden bovendrijven.
Karin Slaughter heeft naast een thriller ook een boek vol emoties en verdriet afgeleverd. Ondanks de meerdere herhalingen van de gebeurtenissen in die vreselijke nacht, welke soms een beetje de vaart uit het verhaal halen, komen er telkens zaken naar boven drijven welke je letterlijk de rillingen op je rug bezorgen.