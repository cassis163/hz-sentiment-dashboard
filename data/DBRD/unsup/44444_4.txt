Dit boek is het vervolg op Rode Letters. Het volgt dus meteen op het vorige verhaal.
Plotseling worden er mensen en Anderen gek. Dit komt door een nieuw soort drugs. Er zijn er twee: De Grote boze wolf en Lekker. Ze maken mensen en Anderen zo agressief dat ze elkaar in de haren vliegen en er doden vallen. Meg Krijgt verschillende lugubere Voorspellingen/profetieÃ«n door. Haar wereld staat op zijn kop. Er vormen al snel twee kampen..Mensen tegen de Anderen. Maar denken de mensen nu echt dat ze kans maken? Megs verleden achtervolgd haar nog steeds. Ze zoeken haar nog steeds. Ze moeten alles op alles zetten om Meg en haar mensenroedel te beschermen.
Meg begint goed te wennen aan haar leven in het Stadspark van Lakeside. Ze moet alleen nog veel over gevoelens leren. Ze weet absoluut niet hoe ze met Simon moet omgaan in zijn mensengedaante, als ze hem naakt naast zich in bed ziet liggen. Simon snapt er niets van. Ze wil wel slapen met hem in zijn wolvengedaante en daar klaagt ze nooit over. Ze zijn toch gewoon vrienden? Simon snapt er niets meer van en kan zich geen houding meer geven wanneer hij in haar buurt is. Meg heeft het er ook moeilijk mee, ze heeft nog nooit liefgehad, dus hoe moet zij nu weten wat ze voelt. Maar als lezer ben je je bewust dat er iets tussen die twee kan gaan gebeuren. Of dat ook echt gaat gebeuren, dat ligt helemaal aan hun zelf. Dit boek focust zich op Meg, Simon maar ook de goede oude Monty verteld je weer vanuit zijn oogpunt, hoe hij alles meemaakt.

De hoofdstukken zijn soms erg lang, en af en toe een hele korte. Maar je merkt het niet eens echt, je bent zo weer 20 blz. verder, voordat je er erg in hebt. De schrijfstijl is erg prettig. De titel is ook perfect gekozen. Ik vond het eerste boek net iets beter, daarom dus 4 sterren ipv 5 voor dit boek.
Een absolute aanrader voor iedereen die van Wolven, Vampiers en Anderen houdt!