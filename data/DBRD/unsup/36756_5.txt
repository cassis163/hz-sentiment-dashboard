In deel 5 van de Helen Grace-serie wordt het (weer) persoonlijk voor Helen. Iemand die ze kent wordt het slachtoffer van een SM-moord. Ze besluit om niet aan het team te vertellen dat zij het slachtoffer kent. Dat zou namelijk haar grote geheim onthullen.

‘Ik zal doen wat ik kan, maar ik heb hier nog drie kadavers liggen en iedereen wil altijd alles gisteren hebben,’ mopperde Grieves.

Ook dit deel van de Helen Grace serie vond ik weer heerlijk weglezen. De korte hoofdstukken maken het echt alsof je een tv-serie aan het kijken bent en elk hoofdstuk is een scène. In elk hoofdstuk lees je vanuit een ander perspectief waardoor je soms verrast wordt. Tegen het einde kreeg ik wel door wie de dader was, maar dat moet dan nog worden bevestigd. Houd je van Helen Grace? Dan houd je zeker van dit deel! 5 sterren.