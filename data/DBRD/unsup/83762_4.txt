Julia van Zorifa is de kroonprinses van een land waar iedereen moet kiezen tussen licht en duisternis, Zilvere of Duistere.
Wanneer de vader van Julia overlijdt is Julia heel bang. Te bang om de verantwoordelijkheid op zich te nemen van de kroon. Als laatste redmiddel maakt ze haar keuze en sluit zich aan bij de Duisteren en vlucht ze naar het Duisterbos. Hier maakt ze nieuwe vrienden. Maar de spanning tussen de Zilveren en de Duisteren bouwt verder op. Wanneer het laatste familielid van Julia sterft is er geen troonopvolger meer en daarom lijkt een oorlog onvermijdelijk.
Was het wel een goed idee om te vluchten ?

Het verhaal is vlot geschreven en leest makkelijk.De verhaallijn is simpel maar goed uitgewerkt met een wereld die goed opgebouwd wordt. Dit uit zich bijvoorbeeld ook met een uitgewerkte geschiedenis. De personages nemen je direct mee in het verhaal. De verhaallijn is wel voorspelbaar als je veel fantasy leest maar voor een beginnende fantasylezer 14+ en YA zeker een goed instapboek. De beoordeling in sterren doe ik dan ook vanuit deze visie.