Verdorven is de debuutroman van Brian Freeman en gelukkig is het gelijk opgepikt door een Nederlandse uitgeverij. Het boek doet me denken aan de debuutroman van Giles Blunt: Veertig woorden voor verdriet. De sfeertekening is net zo goed, de personages zijn net zo goed beschreven en van een goede achtergrond voorzien en de verhaallijn is net zo goed doordacht.
Het boek gaat over Jonathan Stride, een politieman die te maken krijgt met een verdwijning van een jong meisje, een jaar na het verdwijnen van een ander jong meisje. Hij is er al snel van overtuigd dat ze niet is weggelopen, maar vermoord is. De bewijzen daarvoor lijken zich op te stapelen en Stride brengt een verdachte voor de rechtbank. Maar daarmee is de zaak nog lang niet ten einde.
Een aanrader!