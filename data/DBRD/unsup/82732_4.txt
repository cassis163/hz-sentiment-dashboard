Dit boek begint meteen al super spannend! David komt thuis van een rondje hardlopen en als hij na het douchen beneden komt, ziet hij iets verschrikkelijks op zijn keukentafel staan…….
Een hoofd! Een echt hoofd, zonder lichaam. Zullen ze de rest van het lichaam ooit vinden? En wie is deze persoon? En waarom ligt het bij David op zijn keukentafel?

Hij is vreselijk geschrokken en belt meteen zijn zus Isabel op. Zij heeft samen met David bij de recherche gewerkt. Nu is ze werkzaam in het mortuarium. Ze werkt veel liever met overleden mensen. Ze draagt grote zorg voor de mensen die op haar tafel terecht komen. Ze helpt mee met het politie onderzoek. Zo leer je als lezer ook van alles bij over de gang van zaken tijdens zon onderzoek. Waar kijken ze naar bij zo’n lichaam? In dit geval is er alleen maar een hoofd. Maar daar is iets heel bijzonders mee……. Isabel probeert de lichamen zo goed mogelijk weer te laten lijken op de overledene. Ze is enorm zorgzaam en draagt ze daarna over aan uitvaartondernemers. Dit kijkje in deze toch best wel onbekende wereld is heel apart. Het is alsof je er zelf bij bent.

De titel is natuurlijk perfect gekozen en de cover vind ik erg mooi. Heel toepasselijk.

Het is een spannend verhaal en het plot is zeer sterk en verrassend! Dit zag ik niet aankomen. Een opmerkelijk goed debuut van Mariska. En ik vind het echt bijzonder dat ze veel dingen over de dood op papier heeft gezet. Zo krijg je misschien minder de kriebels van het taboe rondom de dood. Ik vond het erg leerzaam om te lezen hoe alles in zijn werk gaat. De dood blijft een ongrijpbaar iets, maar door haar manier van schrijven wordt het iets begrijpelijker. Ook al wil je sommige dingen misschien niet echt weten, nieuwsgierigheid overwint het. Het is leerzaam en spannend geschreven, dus je kunt het boek echt snel uitlezen! En daarna denk je: het smaakt naar meer!
Ik geef het boek 4**** sterren!