Toen ik over dit boek las, sprak het verhaal me direct aan. Wat een geweldig idee, maar ontzettend lastig uit te werken. Ik moet zeggen dat Claudia Gray behoorlijk haar best heeft gedaan om ook een theoretische uitleg over de firebird mee te geven. Dat is behoorlijk moeilijk voor iets wat niet bestaat en ik vind dat goed heeft gedaan zonder het te ingewikkeld te maken.

Het verhaal is echt geweldig. Marguerite komt uit een dimensie die zoals de onze.Haar vader is vermoord en de student Paul wordt hiervan verdacht. Samen met de andere student, Theo, gaat ze door de dimensie op jacht naar Paul. In het begin komt ze terecht in soort futuristisch Londen. Ze zit in het lichaam van de Marguerite van die dimensie en moet eerst allerlei problemen oplossen als: Waar woont deze Marguerite, hoe is haar relatie tot andere personen en hoe werkt deze technologie? voordat ze verder kan met het zoeken naar Paul. Het is goed dat de schrijver hier aandacht aan besteedt, maar ik vindt dat de hoofdpersoon zich door het hele boek net iets te makkelijk aanpast aan de nieuwe omstandigheden. Zo dan ook in de tweede dimensie waar ze terecht komen. In deze dimensie is ze een PRINSES!!! Ze weet dit meerder weken vol te houden zonder dat iemand doorheeft dat ze niet de Marguerite is die ze kennen. Dit vind ik wel een van de mooiste delen van het verhaal. De Paul uit deze dimensie is haar lijfwacht, voor wie de prinses gevoelens koesterde.

Het boek is goed opgedeeld in verschillende delen (de dimensies). Tussendoor wordt door middel van flashbacks steeds meer duidelijk over wat er gebeurd is voordat ze op deze gevaarlijk reis ging. Vooral Pauls karakter wordt heel goed uitgewerkt op deze manier. Het einde van het boek is een echte plottwist en ik ben super benieuw naar het volgende deel.

Het enige wat ik jammer vond aan het boek was de zoveelste love triangle. Meestal maakt het me niet zo uit, maar het droeg niet echt iets bij aan dit boek. Misschien dat dat in deel 2 nog komt... Door het spannende verhaal, maar de love triangle en het snelle aanpassingsvermogen van Marguerite heb ik het boek 4 sterren gegeven.

Voor liefhebbers van dit thema adviseer ik:
De robijnrood trilogie-Kerstin Gier
Lege steden-Jasper Polare
Ik besta niet- Cristin Terrill