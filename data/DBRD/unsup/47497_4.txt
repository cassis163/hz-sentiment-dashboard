De tolk van Java is een confronterend boek. Een zoon vertelt vol haat over zijn gewelddadige vader en de vader vertelt met een ijzingwekkende afstandelijkheid in zijn memoires over zijn eigen leven en het geweld waaraan hij heeft meegedaan in het toenmalige Nederlands Indië. Halverwege ben ik even gestopt omdat ik een adempauze nodig had. Dit verhaal geeft een vrij harde kijk op de gang van zaken in wat nu Indonesië is, in de eerste jaren na de Tweede Wereldoorlog. Het laat zien dat alle partijen wreedheden begingen om hun doel te bereiken. De opvoeding en oorlogsjaren hebben hun weerslag op hoe de vader later met zijn kinderen en partners omgaat wat natuurlijk ook weer de kinderen vormt, met alle gevolgen van dien. Een goed boek, maar wel heftig.