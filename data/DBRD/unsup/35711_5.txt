Wàt een prachtig Italiaans liefdesverhaal, Simone van de Vlugt heeft het weer fantastisch gedaan om opnieuw zo’n heerlijke historische roman te schrijven!

Antonio en Ginevra waren van kinds af aan vriendjes en zagen elkaar veel, omdat de vaders van deze twee dikke vrienden waren. Als de vaders van Ginevra en Antonio onenigheid krijgen en ze beiden verschillende denkwijzen er op na houden, verbreken ze de vriendschap en dat betekent dat Ginevra en Antonio elkaar niet meer mogen zien. Op dat moment was hun vriendschap veranderd in liefde en elk contact werd door Ginevra’s ouders verboden. In het geheim ontmoeten ze elkaar..
Als de vader van Ginevra hier achter komt, zoekt hij voor haar een welgestelde oudere man waar ze mee moet trouwen. Ginevra en Antonio vluchten naar een andere stad, maar ze worden opgespoord en weer teruggehaald.
Ik leefde helemaal mee met deze twee geliefden en kon mij het gevoel zo goed voorstellen. Als Ginevra uiteindelijk toestemt in het huwelijk met de weduwnaar en dan later ook nog de pest uitbreekt, staat haar leventje volkomen op zijn kop.

Met spanning heb ik dit prachtige verhaal gelezen en je hoopt dat de twee geliefden toch weer bijelkaar zullen komen. Wat een prachtig ontroerend verhaal, ik werd volledig meegesleurd in de levens deze personages.
Ik hou erg veel van de boeken van Simone van de Vlugt en vind het een topschrijfster! Ze weet gevoelens en de sfeer zo goed te verwoorden, dat je alleen wilt doorlezen.
Prachtig! Een topboek die ik waardeer met 5*