Achteraf gezien ben ik blij dat ik niet hoefde te wachten op Dossier Metselaer 2. Beide delen had ik een week geleden in mijn bezit en nu zijn ze allebei gelezen. In één keer achter elkaar uit. De familie Metselaer en consorten hielden mij een week in de greep. Wraak, geheimen, verdriet, daders en slachtoffers, familie intriges. Voor wie voel je sympathie en voor wie niet? De korte hoofdstukken en het vlotte schrijven van Loes den Hollander zorgen ervoor dat je steeds maar weer nog even een hoofdstuk verder leest. Ik hou daarvan. Altijd jammer dat het voorbij is. Bij dit soort boeken voelt het als vallen in een gat als ze gelezen zijn.