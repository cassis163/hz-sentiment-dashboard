MENING


Ik kwam thuis van vakantie en op de mat lag het boek van Johan Klein Harneveld 'Keruga' dit was net voor oud en nieuw. Ik heb me voorgenomen om geen recensies te lezen over dit boek en ook niet de beschrijving. Het enigste wat ik wist is dat dit boek een fantasie is en het eerste deel van 'De Krakenvorst' boeken reeks.
Ik ben zo snel mogelijk begonnen en ben positief verrast.

Het verhaal bestaat uit drie verhaallijnen.
Het begint met Alecia, zij is een priesteres in opleiding die via de Spiegel van Dromen een boodschap doorkrijgt die ze moet overbrengen naar de koning. Haar reis zal niet makkelijk zijn en staat vol uitdagingen om haar woord over te brengen.

De tweede verhaallijn gaat over Frelik en zijn vriend Darnan. Deze twee jongens zijn schapenherders voor Motir, maar wanneer de soldaten van De Krakenvorst een deel van de schapen komen opeisen, houden ze de schapen verborgen. Helaas heeft dit geen succes en hun plan loopt niet goed af. Frelik besluit te vluchten en beleeft een reis vol avontuur.

De derde verhaallijn gaat over Tarid. Zijn oom is verstoten van de troon en Tarid besluit samen met, zijn Hirita vriend, Peritar zijn geboorte recht op te eisen. Op zijn reis maakt hij veel mee en gaat geen gevecht aan de kant.

Zal Alecia haar boodschap kunnen overbrengen? Zal het goed aflopen met Frelik en zijn vriend Darnan? Zal Tarid zijn troon krijgen?

Een heerlijk verhaal met avontuur, spanning, schuld, bedrog, liefde en twijfels.

Het verhaal is duidelijk en overzichtelijk geschreven.Het verhaal bouwt zich langzaam op,maar is niet storend. De hoofdkarakters in het verhaal zijn sterk en goed beschreven, ik kon mijn eigen daardoor goed in hun plaatsen.
De hoofdstukken zijn niet te lang en de verhaallijnen zijn niet verwarrend.
Het boek heeft het mooie aantal van 370 bladzijden en een mooie kaart in het begin van het boek en een mooie kaft wat goed bij het verhaal past.

Ik heb het boek echt met plezier gelezen en kijk heel erg uit naar het volgende deel van 'De Krakenvorst' die eind dit jaar zal verschijnen.


STERREN


Ik geef dit boek ☆☆☆☆


Het boek is een aanrader voor de fantasie en de avonturen lezers.



BOOKLOVERSAPHIRA