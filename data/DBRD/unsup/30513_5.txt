Wat doet de eenzame weduwe Francine Bauer met een verkeerd geadresseerde brief? Terugsturen naar Kees de Rooy, een ouderwetse man aan wie het digitale tijdperk grotendeels is voorbijgegaan?
Nee, veel te spannend, je moet de brief beantwoorden en een hoop leugens verzinnen, dan kunnen we lachen, e-mailt haar onstuimige jeugdvriendin Trudy.

Francine Bauer besluit een antwoord te schrijven en kruipt in de huid van Frans Bauer, de volkszanger en presentator met de gouden strot en de innemende lach. Om zo dicht mogelijk bij de waarheid te blijven en zich te verdiepen in het onderwerp brengt Francine een traumatisch bezoek aan Frans Bauers woonplaats Fijnaart, gevolgd door een undercover actie op het Zeeuwse Walcheren.

Slaagt Francine er in de leugen in stand te houden? Brengt Frans Bauer onbewust twee verloren zielen bij elkaar?

Recensie:
Zodra Francine de brief van Kees de Rooy, gericht aan Frans Bauer ontvangt, is haar nieuwsgierigheid gewekt. Ze e-mailt haar vriendin Trudy met de vraag of ze op de brief zou reageren of niet. Trudy raad Francine aan om net te doen alsof ze Frans is en om erachter te komen of Kees misschien wel relatiemateriaal is.

Dus Francine schrijft Kees een brief terug. Al gauw merkt ze dat het doen alsof ze Frans Bauer is toch niet zo gemakkelijke opgave is. Om zelf meer over Frans te weten te komen, gaat ze op onderzoek uit.
Ze Googelt, ze zoekt op Wikipedia. Maar toch wil ze nog meer over Frans te weten komen.
Voordat ze er erg in heeft rijd ze naar de woning van Frans om hem te begluren en gaat ze zelfs naar een concert, wat niet helemaal volgens plan verloopt...

Ondertussen is Trudy haar steeds meer aan het pushen om Kees uit te vragen. En dat terwijl hij nog steeds denkt dat zij Frans Bauer is.

Langzamerhand weet ze de brieven zogezegd over te dragen aan Frans nichtje, Francine. Waardoor ze in de gelegenheid komt om eindelijk iets meer over haar zelf te vertellen en Kees meer persoonlijke dingen te vragen.

Kees vind het in eerste instantie erg jammer dat hij niet meer met Frans zelf schrijft maar vind Francine erg spontaan en warm overkomen en blijft dan ook graag zijn brieven schrijven.

Na een spontane bui van Francine nodigt ze Kees uit op de koffie. Kees is erg twijfelachtig maar stemt uiteindelijk toch toe. Hoe zal dat aflopen?

Ondanks dat ik mijzelf niet aangetrokken voel tot Nederlandstalige muziek is dit een heel erg leuk boek om te lezen. De gesprekken tussen de twee vriendinnen Francine en Trudy hebben mij meerdere malen aan het lachen gekregen. Ook zie je de veranderingen die Francine zelf doormaakt door de acties die ze onderneemt, en deze zijn niet allemaal zonder slag of stoot. Kortom een geweldig luchtig boek wat een lach op je gezicht tovert!