Rechercheur Jack Cafferty valt, op de eerste dag van zijn nieuwe baan, met de neus in de boter. Er worden vijf lijken opgegraven op een bouwterrein, allen van prostituees. Bij de lijkschouwing blijkt dat er gruwelijke dingen met deze meisjes zijn gebeurd. De jacht op een zieke psychopaat wordt geopend en gelukkig met resultaat. Dan blijkt er nog een flinke adder onder het gras te zitten...
Veel mensen hebben mij dit boek aangeraden en ook op thrillersites staat dit boek genoteerd als zijnde erg goed. Groot was dan ook mijn verbazing toen bleek dat ik me echt door de hoofdstukken heen moest worstelen. Het verhaal 'greep' me niet. Meerdere malen heb ik het boek weggelegd om het vervolgens toch weer te pakken. Ik kon niet geloven dat dit boek, waar alleen maar vol lof over wordt gesproken, niet mijn ding zou zijn. De hoofdstukken zijn desalniettemin vrij kort zodat je het boek toch een kans gunt. Om en nabij hoofdstuk 15 kreeg het boek mij w√©l in z'n greep. De plot is ijzersterk en van de ontknoping krijg je de rillingen. Geweldig! Ook de persoon Cafferty leer je goed kennen en zijn persoonlijke omstandigheden zijn op z'n zachts gezegd intrigerend te noemen. Jack Cafferty is mijn nieuwe held en in thrillerland heb ik een nieuw idool gevonden. Haar naam is Mo Hayder! Ik geef dit boek vier sterren.