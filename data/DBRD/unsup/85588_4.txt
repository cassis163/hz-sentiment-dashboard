Mieke Kosters heeft het in ‘Van XL naar S’ vooral over het vinden van de balans. Tuurlijk mag je die shoarma met patat, maar eet dan tussen de middag een salade. Klinkt compleet logisch en als je jezelf dingen ontzegt, ga je alleen daar maar aan denken. En hoe hou je een gezonde leefstijl gemakkelijk vol? Als je die balans kunt volhouden.

Mieke Kosters stelt dat als je af wilt vallen, het beste voor (X)S gerechten kunt kiezen. Logisch, die hebben minder calorieen. Mieke wil in ‘Van XL naar S’ aangeven dat je kunt varieren, bewust kunt genieten van lekker eten en daarmee een gezond gewicht kunt bereiken.

De recepten in het boek zijn dus ingedeeld van XS tot XL gerechten en geloof me, er staat geen saaie salade in het boek. Er staan voor ontbijt, lunch, avondeten en tussendoortjes genoeg opties, en echt van XL naar S recepten. Je kunt dus genoeg combineren en je zult niet elke week hetzelfde hoeven eten. De recepten zijn gecombineerd met heerlijke foto’s en OMG er staat zelfs een ‘recept’ in van popcorn met de Tony Chocolonely Zeezout-Karamel chocoladereep. Het water liep me echt in de mond.

‘Van XL tot S’ is echt een heerlijk kookboek, ongeacht of je af wilt vallen of niet. Mieke Kosters legt alle recepten duidelijk uit en het feit dat je zoveel keuze hebt, zorgt ervoor dat je echt niet het gevoel hebt dat je aan het lijnen bent. Je bent je meer bewust van wat je eet en ik denk dat dat de key is voor een gezonde leefstijl.