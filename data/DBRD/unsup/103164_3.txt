'Mijnwerkersroman' staat er voor op de kaft. Dit en de foto heeft meteen mijn aandacht als ik dit boek op de schap in de bibliotheek vindt. Het onderwerp fascineert me. Mijn vader en schoonvader vertrokken begin jaren vijftig vanuit de kop van Noord-Limburg naar het zuiden om in de mijn te gaan werken. 'Zwarte droom' speelt zich in deze tijd af. Het dagelijkse leven van Jan Bemelmans en zijn gezin staan centraal in deze roman. Hun leven samen met de andere bewoners van een mijnwerkerskolonie in Heerlen wordt beeldend beschreven. Standsverschil, de kloof tussen werkman en het hogere kader, de macht van de Rooms Katholieke kerk en de immens zware arbeidsomstandigheden worden indringend en goed verwoord. Het verhaal wordt naar het einde toe wat gekunsteld en verliest daardoor aan geloofwaardigheid. Desalniettemin een aanrader voor diegenen die meer willen weten van het mijnwerkersleven in Zuid-Limburg.