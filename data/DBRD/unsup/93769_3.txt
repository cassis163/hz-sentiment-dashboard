Jack en Grace leren elkaar kennen op een bijzondere manier. Direct een stel om ook verliefd op te worden. Alles lijkt perfect te zijn. Zelfs de voorwaarde van Grace weerhoudt Jack er niet van om er vol voor te gaan. Grace heeft een zusje – Millie – met het downsyndroom.
Ze gaan al vrij snel trouwen en dan begint het al een beetje geheimzinnig te worden. Ze gaan daarna samenwonen, maar Grace weet nog niet hoe het huis er uit ziet. Grace stopt met werken en stort zich volledig op Jack en haar nieuwe leven. Voor Grace lijkt dan alles nog perfect te zijn. Als lezer begin je daar al wat twijfels te krijgen en krijg je al vrij snel in de gaten dat er iets niet klopt. Het sprookje is te mooi om waar te zijn.

Het boek leest als een trein. Het leest heel makkelijk weg. Het verhaal zelf is weinig verrassend. De afwisseling in de hoofdstukken tussen heden en verleden leest wel heel prettig en hierdoor wordt de spanning goed opgebouwd.
Er had wel wat meer diepgang in mogen zitten. Het is wel veel van hetzelfde. De persoon Esther had wat meer uitgewerkt mogen worden.
Het debuut is zeker goed, het was een fijn en spannend boek om te lezen, maar er had wat meer diepgang in mogen zitten.