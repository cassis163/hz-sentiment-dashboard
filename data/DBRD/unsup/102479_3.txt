Een liefde in Rome geschreven door: Mark Lamprell.

Het boek gaat over Alec & Meg, Alice, Lizzie & Constance. Ze komen allemaal om verschillende redenen naar Rome. Alec & Meg komen om hun tegel te laten namaken voor hun badkamer en met de achterliggende gedachte een beetje te ontspannen. Alice is op zoek naar de nieuwe Alice, ze is verloofd met Daniel en wou daarvoor op advies van haar leraar nog even rust te nemen in haar hoofd. Lizzie & Constance zijn hier om de man van Constance (Henry) uit te strooien. Dit vinden ze ontzettend lastig en zo lopen ze weer tegen dingen aan uit het verleden.

Alec & Meg hebben een gecompliceerde relatie, dit wordt ook goed uitgedrukt in het boek. Je merkt het met alles, als ze in de taxi zitten, op zoek zijn naar de tegelwinkel (wat niet gaat zonder complicaties) en in het hotel. Alice probeert zoveel mogelijk dingen te doen die de "oude" Alice nooit zou doen, zo gaat ze op stap met een groep jongens die ze ontmoet en een aantal dagen met alleen 1 van die jongens. Constance zoekt een reden waarom Henry juist in Rome uit wou worden gestrooid, Lizzie probeert Constance te steunen maar vind het allemaal een beetje overdreven.

Het boek had een beetje een langdraderige schrijfstijl en was rommelig geschreven. (voor mij geen probleem). Het was een leuk tussenboek om te lezen, maar hij leest niet gemakkelijk door. Het is het zeker wel waard als je even uit een leesdip wil of niet na wil denken, maar als je op zoek bent naar een diepzinnig boek is dit niet de juiste.