De Schotse bestsellerschrijfster is met Profiel aan haar tweede boek toe met als hoofdpersonages Tony Hill, psycholoog/profiler en Carol Jordan, nu gepromoveerd tot politiecommissaris. Er lopen twee zaken samen door het verhaal. Zowel Tony als Carol houden zich bezig met het oplossen van twee moordzaken. Na zijn vorige opgeloste dossier, waar hij persoonlijk wel wat traumas en problemen aan over houdt, mag Tony Hill een groep rekruten opleiden als profiler. Nog altijd is er tegenwerking van het reguliere politiecorps en daar waar ze hun opleidingslokalen hebben worden ze zeker niet als vol aanzien. Carol heeft het ook niet gemakkelijk want zij moet zich als nieuwbakken vrouwelijke politiecommissaris in een echte machowereld een plaats veroveren. Wanneer Tony als oefening de verdwijning van een aantal tieners aan zijn team voorlegt komen feiten naar boven die aanwijzingen geven voor een seriemoordenaar. Op jacht er naar vallen er nog meer doden. Ondertussen is Carol op zoek naar gemeenschappelijke punten in verband met brandstichtingen. Volgens haar onderzoek en volgens de brandweercommandant is er een pyromaan aan het werk, maar haar politiecorps wil dit niet onder ogen zien. Wanneer ook daar in eerder niet vanzelfsprekende en langetenen-kringen wordt gezocht vallen er doden.

Het boek leest zeer vlot en Val houdt de spanning er steeds in. De uiteenlopende combinatie van de ene zaak: we weten wie maar hoe pakken we hem met de andere: 'is er een pyromaan en hoe kunnen we hem klissen geven het boek vaart. Ook omdat de daders in een wereldje te vinden zijn waar men anders ver van af blijft. Waar in het begin Carol bewust afstand neemt van Tony en de baan van profiler (door de ervaringen uit vorig boek De sirene), blijkt op het einde van het verhaal dat de twee toch naar elkaar groeien. Hun vriendschap zal misschien leiden tot een nauwere en structurelere samenwerking in het volgende boek.