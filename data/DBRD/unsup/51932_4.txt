Gevangen Wind is een historisch verhaal (1906), gesitueerd in het vissersdorp Huizen. Een niet zo leuke tijd maar zeer accuraat opgetekend door Janine van der Hulst.
Een verhaal dat uit twee delen bestaat en waarbij je kennis maakt met de familie van Marrie maar ook de leefomstandigheden toen, de armoede, de onderlinge relaties...
Het begin van de vorige eeuw was al niet heel rooskleurig maar bij het lezen over het harde leven van dit gezin krijg je een tip van de sluier opgelicht hoe onze voorouders hebben gezwoegd en geleefd in dezelfde omstandigheden.
Gevangen wind is zeer realistisch geschreven met heel veel kennis van historische feiten. Buiten het wel en wee van Marrie en haar kind, krijg je een mooie kijk op het vissersleven van toen maar ook extra informatie over kaasventers.
Zeer mooi en integer boek dat menig lezer zal weten te boeien en waarbij ik de auteur vergelijk met de historische romans van Simon van der Vlugt.