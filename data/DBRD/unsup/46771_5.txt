Diep onder de indruk van dit boek. Hoewel het een verzonnen verhaal is, had het zomaar kunnen gebeuren in de oorlog. Gaandeweg ontdekte ik raakvlakken met het boek "Haar naam was Sarah" van Tatiana de Rosnay. Het speelde in dezelfde tijd, zo bleek in het nawoord dat zij ook meegeholpen heeft met de totstandkoming van dit verhaal.
Alsof ik er als lezer bij was. Meegeleefd met de twee zussen en de mensen om hun heen. Aan het einde hield ik het dan ook niet droog. Mooi beschreven maar eigenlijk ook gruwelijk. Vijf sterren van mij.