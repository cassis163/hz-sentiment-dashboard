Wat vooraf ging
Eerst een terugblik naar boek 1: Hoofdzaak.
Twee jaar geleden gebeurde er iets heftigs, waardoor Isabel stopte als rechercheur. Maar als er een hoofd op de keukentafel wordt gevonden, thuis bij haar broer David, komt ze direct en biedt haar hulp aan.

Boek 2: Voltooid.
Isabel heeft bijna 3 jaar geleden het politievak vaarwel gezegd. Ze was toen rechercheur en na een moeilijke zaak, nam ze de beslissing te stoppen. En ging daarna verder als specialist postmortale zorg. Vorig jaar was er een zaak, met het gevonden hoofd, waarbij haar expertise nodig was. Teamleider Peter van de recherche belde haar op. Ze moest hier even over nadenken. Dat kwam wel erg plotseling. Nu wordt er opnieuw een beroep op haar gedaan. Er is opnieuw een vreemde misdaad gepleegd.

¶Stap voor stap zou ze de waarheid blootleggen. Stap voor Stap. 1.2.3.¶

Het verhaal
Isabel Dieudonne, werkzaam als specialist postmortale zorg en ex-rechercheur, heeft weer een mooie hoofdrol. Het is alweer 1,5 geleden dat haar broer David is gearresteerd. Hij zit nu in de gevangenis. In Verdoemd ontdekt ze opnieuw iets over haar familie & het verleden. Daarnaast vind er opnieuw een bizarre misdaad plaats. Drie jonge mensen overlijden niet lang na elkaar. Was het zelfmoord? Of is er misschien iets meer aan de hand? Isabel denkt er het fijne van en volgt opnieuw haar instinct.

De bizarre misdaad, de familiebanden en mooie popsongs zijn mooie elementen

De cover is mooi en past bij de eerdere delen. een vrouw met een handpalm voor haar gezicht. Houdt ze iets verborgen? Of wil ze je tegenhouden of iets niet vertellen. Samen met de titel is de spannende toon al gezet.
De vertelperspectief is 3e persoon, wat net als de eerdere delen heerlijk wegleest. Overman vlecht 3 verhaallijnen en 2 tijdslijnen in elkaar., zonder dat het te ingewikkeld wordt. Als lezer val je gelijk binnen in een belangrijk moment van een aantal vrienden. Zij spreken iets af met elkaar, dat grote gevolgen zal hebben. In een ander tijdsbestek (nu) is Isabel druk aan het werk als postmortale verzorger. Ze is een specialist in haar vak en zorgt ervoor dat nabestaanden op een mooie wijze afscheid kunnen nemen van hun overleden geliefden. Naast dit vak komt soms de "rechercheur-voelspriet" boven drijven, zodra ze iets bijzonders aantreft. Er komen dan vragen voorbij die ze niet kan negeren. Zo ook nu als er inmiddels een aantal jonge mensen zijn overleden. Tevens wordt ze getriggerd door iets uit haar eigen verleden.

Verdoemd blijft boeien en raakt een snaar

Overman heeft de lezer opnieuw getrakteerd op een zeer boeiend verhaal, wat zeker ook los te lezen is. Als specialiste op het gebied van "de-dood-bespreekbaar-maken" laat zij op kundige wijze haar expertise zien. In dit 3e deel met Isabel laat de auteur een andere kant zien van dood gaan & overlijden, namelijk zelfdoding onder jonge mensen. Wat gebeurt er precies? En wat dreef hen er toe? Isabel kan dit vragenlijstje maar niet loslaten en dat duidt gelijk op haar speurtalent.

Thema's als de dood, pijn, verdriet, familie, maar zeker ook de liefde, hebben betrekking op meerdere personages. Een aantal komen terug uit het vorige boek en dat is leuk en herkenbaar. Een aantal zijn nieuw en erg spannend, Naast uitgebreid speurwerk, proef je in dit deel ook de nodige emotie, wat heel prettig is. En creëert meer diepgang.

Conclusie
Mariska Overman heeft de lezer opnieuw getrakteerd, met een topper van een boek. Als geen ander kan zij mooi vertellen over postmortale zaken, zodat je als lezer dit ook mooi gaat vinden...zonder dat het heel eng wordt. Verdoemd zal zeker een aantal lezers qua emoties raken. Met een zeer actuele thema's raakt zij zeker een gevoelige snaar. (Zoals dit bij mij gebeurde). Met name zelfdoding onder jongeren komt nogal eens voor. En dat maakt de discussie dan weer los, wat heel mooi is. Het is belangrijk om met elkaar in gesprek te blijven, over belangrijke dingen, blijkt maar weer. En niet alles is wat het lijkt.

Verdoemd heeft een gevoelig thema, eigenlijk meerdere, en raakt een gevoelige snaar. Niets is wat het op het 1e oog lijkt te zijn. Overman spant hiermee de kroon...in de serie met Isabel!

Waardering 5 dikke birdy-sterren.
https://birdysboeken.blogspot.com/2019/01/recensie-titel-verdoemd-auteur-mariska.html