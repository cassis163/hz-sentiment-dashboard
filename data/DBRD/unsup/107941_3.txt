16 x vijf sterren?

Dit boek is nog maar pas uit en ik heb er eigenlijk weinig van gezien betreffende aandacht in de media. Alleen op FB een berichtje over de snelle recensies die waren geplaatst met allen 5 sterren. Op hebban inderdaad 16 x 5 sterren, een topper dus?
Het boek was nieuw op de plank van Mofibo en ben ik dus maar gaan lezen.

Amber, een topvioliste, is getrouwd met Kurt. Hij is haar manager en regelt alles voor haar. Als er in Londen een lichaam wordt gevonden van Lena Miller, ook een violiste, die 3 jaar geleden is verdwenen en toen een relatie had met Kurt, wordt hij al snel opgepakt voor moord.

Het is voor Amber een ramp, want ze kan niets. Gelukkig is er Tommy, de chauffeur, die al snel alles voor Amber gaat doen en haar ook verleid. Amber laat zich wel heel erg snel inpakken. Ze gelooft ook al heel snel niet meer in de onschuld van Kurt.

Luke Connor is een gepensioneerde rechercheur in Londen die 3 jaar geleden de verdwijning onderzocht van Lena. Hij stort zich opnieuw op de zaak en betrekt ook Amber in zijn onderzoek.

Het verhaal is wel leuk, maar kabbelt een beter door. Van plot-twists of enorme spanning is niets te merken. Mijn vallen voornamelijk onlogische dingen op. Een Friese Staartklok, die een Friese Doorloper wordt genoemd. De chauffeur die een peperdure spijkerbroek voor Amber koopt (ongevraagd), omdat ze die niet heeft, en die niet eens past en vervolgens gaat ze met de eerste de beste vlucht naar Londen, in een spijkerbroek (!?). De huishoudster die al jaren in hun huis woont en werkt en vertrekt nadat de ze Tommy en Amber heeft zien zoenen. Waar moet ze heen? De rol van Tommy in het geheel, die in het tijdsbestek van een week of 2 alles overneemt. Het na√Øeve gedrag van Amber ten op zichte van haar echtgenoot. Maar ook het plot rammelt, om niet teveel weg te geven; een auto zonder krasje? en totaal geen bloed? En bepaalde dingen worden niet verklaard.
Kortom, een leuke thriller, leest lekker weg, maar geen hoogvlieger, 3 sterren.