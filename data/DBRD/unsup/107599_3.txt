Na alle boeken van Peter James gelezen te hebben, moet ik zeggen dat dit het minste van de serie was. Maar misschien is het niet mijn genre, ik hou meer van thrillers, terwijl dit meer neigt naar science fiction. Toch verdient het 3 sterren, aangezien het verhaal goed leesbaar is. Zeker de eerste helft van het boek is realistisch te noemen, met een beetje science fiction. Het laatste deel van het boek is dan weer compleet science fiction.

Het einde is zoals altijd bij Peter James verrassend te noemen. Zeker iets dat je niet in eerste instantie zou verwachten.

Een boek dat zeker aan te raden is om te lezen, weinig thriller gehalte, maar meer science fiction.

Het verhaal is te vergelijken met Kevin Guilfoile's "moordenaar zonder gezicht". Dit boek heeft ongeveer hetzelfde gehalte aan science fiction naar mijn mening.