Een Mann, is een op feiten gebaseerde roman over Klaus Mann, de zoon van Thomas, een succesvol schrijver. Klaus begint al op jonge leeftijd met schrijven, zoals toneelstukjes voor zijn zus Erika en hun vrienden. Erika is een jaar ouder. Erika en Klaus worden vaak als tweeling gezien omdat ze in hun kindertijd altijd samen zijn. Klaus vindt het acceptabel dat hij als beginnend schrijver in de schaduw van zijn vader staat. Klaus wil graag van zijn vader horen dat hij goed schrijft. Klaus heeft het gevoel dat hij wordt afgewezen door zijn vader en hij denkt dat zijn vader niet van hem houdt. Tot zijn puberteit was de relatie tussen Thomas en Klaus heel goed. Klaus vraagt zich af wat er veranderd is waardoor hij dit gevoel ervaart. Klaus durft zijn vader hier niet over aan te spreken en besluit zijn
twijfels en gevoel op te schrijven in een lange en open brief. Hij is hierdoor geïnspireerd door Profundis van Oscar Wilde. Op het moment dat hij besluit een brief aan zijn vader te schrijven woont hij in Parijs, alwaar hij een vrij leven leidt en openlijk uit kan komen voor zijn seksuele geaardheid. Hij wil de brief in alle rust schrijven en reist hiervoor af naar een voormalig klooster in Heidelberg.
De brief ontwikkelt zich tot een echte roman, waarin hij zijn leven, het opgroeien in een welgesteld gezin, dat doordrenkt is van schrijven en toneelspelen beschrijft. Klaus schrijft over de onderlinge verhoudingen binnen het gezin, over de voorleesavonden die zijn vader Thomas organiseert en de toneelstukjes die opgevoerd worden. Politiek gezien is het een vurige tijd waar Thomas en zijn broer Heinrich het niet met elkaar eens zijn, hetgeen leidt tot een verwijdering tussen Thomas en Heinrich.
Het Nationaal Socialisme komt op, evenals de Jodenhaat. De moeder van Klaus is Joods.
Begin en einde van Een Mann zijn in het heden geschreven. Het middenstuk is de brief die Klaus aan zijn vader schrijft, onderbroken door enkele intermezzo’s in het heden. Middels deze opbouw leer je Klaus en zijn familie door de jaren heen steeds beter kennen en je de twijfels die Klaus nu voelt ook beter kan plaatsen.