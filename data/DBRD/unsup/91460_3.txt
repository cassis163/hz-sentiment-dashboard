Alex LaDuca heeft een fbi opleiding gehad en werkt nadat ze haar leven er bijna bij verloor, niet meer in het veld zelf. Ze zit op fraude en belastingontduiking. In die hoedanigheid gaat ze met een presidentieel bezoek mee naar Oekraïne. Daar wacht haar de taak om aan te pappen met een topcrimineel die nergens voor terugdeinst. Wanneer een presidentieel bezoek in een bloedbad eindigt, zorgt dit bloedbad ook voor een persoonlijke tragedie waar Alex helemaal kapot van is. Ze valt terug op haar geloof en gaat op vraag van een goede vriend naar een afgelegen missiepost in Zuid-Amerika waar zich eigenaardigheden voordoen. Ook daar volgt het noodlot haar en moet ze vechten om te overleven.
Daarnaast is er ook nog een verhaallijn in Italië.

Iedere lijn op zich is wel spannend, maar het lijkt alsof de delen niet goed samenkomen. Er ontbreekt iets. Bovendien vond ik wat Alex LaDuca allemaal overkwam wat ongeloofwaardig.