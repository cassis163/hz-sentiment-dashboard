Na het eerste boek van Aloka Liefrink 'Verweesd' dat ik een geweldig boek vind, eentje dat na het lezen ervan zelfs dagen blijft nazinderen om niet te zeggen weken, was ik enorm nieuwgierig naar haar volgende boek 'Fotomodel gezocht'. Het verhaal gaat over een jong meisje dat haar gezonde moeder ineens verliest. Omdat haar vader in het buitenland woont met zijn nieuw gezinnetje wordt ze opgevangen door haar stiefvader die het aanvankelijk goed met haar voorheeft maar door omstandigheden een andere weg inslaat, een huiveringwekkende weg met heel onvoorspelbare wendingen als gevolg. De afloop van het boek ga ik hier echt niet verklappen, zoals gezegd....onvoorspelbaar einde dus. Duidelijk een schrijfster die weet hoe een thriller neer te pennen en om de spanning op te bouwen en er in te houden. Een aanrader dus !!