Door een vriendin enthousiast gemaakt, heb ik me aangemeld bij Hebban. Na verloop van tijd me ingeschreven op de giveaway van Laurent Binet: "De zevende functie van taal".
Tot mijn verbazing nog gewonnen ook, en ik kreeg een prachtig gebonden exemplaar thuis gestuurd, met het verzoek een recensie te schrijven.

Het is het eerste boek van Binet dat ik gelezen heb, en ik heb dus nog geen vergelijkingsmateriaal. Ik moet zeggen, het was een hele uitdaging. Vooral het eerste deel vond ik moeilijk. Het verhaal van de moord en de gebeurtenissen daarna, die hiermee verband hielden, had ik geen moeite mee. Wel met de lange uitwijdingen over en door de filosofen. Ik heb een hoop geleerd, al hoewel ik denk dat ik het boek na verloop van tijd nog een keer moet lezen om er nog meer van te begrijpen. Ik voelde me als een eindexamenkandidaat, die verplicht een boek voor zijn lijst moest lezen.
Ik heb me erdoor heen geslagen en het gedeelte waarin Bayard en Simon naar Napels gaan, vind ik het boek interessanter worden en beter te volgen, al blijf je je verbazen over wat er tussendoor allemaal plaats vindt.
Wat betreft de teksten in het Italiaans: ik vind het jammer, dat er geen vertaling achterin het boek wordt weergegeven. De geschiedenis van Frankrijk loopt als een rode draad door het boek heen en dat is interessant. Alle ontwikkelingen over het achterhalen van de inhoud over "de zevende functie van taal" is iedere keer weer verrassend en de uiteindelijke uitkomst nog verrassender. Voor degene die dit ontrafeld heeft, zeker heel knap. Het boek heeft een heel verrassend einde, dat je totaal niet verwacht, maar wel een voldaan gevoel geeft.
Ik vind dit boek, zeker een aanrader, maar wel een hele uitdaging. Zeker voor mij, beginnend lezer. Inmiddels ben ik erg enthousiast over Hebban, en daardoor meer zin om te lezen.