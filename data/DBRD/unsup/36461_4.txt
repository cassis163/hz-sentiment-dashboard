Dit is het tweede deel in de Q-serie met Carl Morck en Assad als speurneuzen in cold case-zaken. Weer een goed verhaal, hoewel ik het minder sterk vond dan 'De vrouw in de kooi', het eerste deel. Ik had hier meer het idee dat Morck en Assad vrij lukraak aan de slag waren. De zaak zelf is gruwelijk. 3 'captains of industry' worden ervan verdacht om vanaf jonge leeftijd samen met een vroegere vriendin willekeurig mensen te hebben mishandeld en vermoord. Morck en Assad krijgen een dossier op hun bureau waarmee ze aan de slag gaan. Ondanks allerlei tegenwerking en een nieuwe assistente die ze op hun dak geschoven krijgen, komen ze langzaam maar zeker dichterbij een oplossing. Prima thriller!

Benieuwd naar deel 3!