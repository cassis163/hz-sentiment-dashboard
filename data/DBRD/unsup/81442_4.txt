‘Rode klok’, Leni Zumas
Rode klok is een boek met vier eigenlijk vijf verhalen in een. Op het einde komen al deze op zichzelf lijkende verhalen bij elkaar te komen. Het is een heel bijzonder boek dat ervan uit gaat dat er een Amerika bestaat waarin abortus verboden is net als IVF en adoptie is alleen voor echtparen “want, zo staat in het boek, ieder kinder verdient twee”. Dit is het verhaal over de biografe, een lerares van 43 jaar die probeert voor deze wet van kracht wordt door middel van IVF, via een donor, zwanger te worden. Dan is er een gezin in de sleur met twee kinderen. Deze vrouw voelt zich niet echt happy in haar huwelijk en mist de kans om een carierre op te bouwen. Dan is er nog de ongewenst zwangere “dochter” die abortus zou willen plegen maar als ze er achter komt dan mag ze geen abortus meer plegen, ze probeert in Canada te komen maar wordt terug gestuurd na een screening. Er is een soort roze muur. Verder is dan nog het verhaal van “de genezeres” die ze allemaal zou kunnen helpen met haar kruiden. Een vrouw heel erg op zichzelf een soort kluizenaar. Zij kan al deze vrouwen helpen met haar problemen door haar kruidendrankjes.

Het is een overzichtelijk boek steeds een hoofstuk over een van de personages, de biografe, de genezeres, de dochter en de echtgenote. Daar tussen de aantekeningen van de biografe die bezig is een boek te schrijven over een poolexpeditie. Die aantekeningen waren in het begin wennen want het zijn duidelijk aantekeningen met doorhalingen en dergelijke. Het bijzondere is dat het chronologisch wordt verteld en daardoor heel overzichtelijk is. Je wordt echt meegenomen in het verhaal. Daarnaast is de taal ook prachtig, zoals Leni Zumas verteld over de Brahma haan met rode lel en meervoudig gezoomde veren, maakt dat je het zo voor je ziet.

Ik heb het boek gelezen voor de club van echte lezers van Atlas Contact en ben heel erg blij dat ik deze parel mocht ontdekken. Het lijkt nog ver van ons af te staan, maar denk dat in Amerika veel conservatieven zijn die graag abortus willen verbieden. Het was ook voor mij een eye opener, ik sta ook kritisch tegenover abortus.

Ik geef boek vier rode sterren.