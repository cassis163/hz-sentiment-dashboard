Als je aan dit boek begint en de eerste 50 paginas hebt doorgeworsteld, heb je geen idee welke kant het op moet gaan met dit verhaal. Wanneer zelfs de hoofdfiguur (Alex Delaware) er geen touw aan vast kan knopen heeft Jonathan Kellerman met succes een rookgordijn opgetrokken.
En dan ben je de eerste honderd paginas voorbij, is de basis gelegd voor het verhaal en gaat het beginnen. Met veel mystiek en geheimzinnigheid lukt het Alex en Robin om stukje bij beetje het grote geheim te ontrafelen. Wat verbergt Bill Moreland en hoe zwart is zijn verleden?
Een lang verhaal met de nodige verwarrende situaties die je tot het laatst in spanning houden en uiteindelijk naar een oplossing voeren die, ik zei het in het begin al, je niet voor mogelijk had gehouden aan het begin van het boek.
Een mooi indringend verhaal met de nodige fantasy die toch ook wel weer realiteit bevat. Knap bedacht en geschreven.