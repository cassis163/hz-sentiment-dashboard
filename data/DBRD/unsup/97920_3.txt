Sommige boeken die liggen me aan te kijken. Lees me! roepen ze. Het zusje is zo'n boek wat me heel de tijd riep. Het lag al een tijdje in de kast maar mijn gevoel zei dat ik moest wachten met het lezen van dit boek. Waarop? Een regenweekend was het antwoord. Met Het zusje kroop ik lekker op de bank en in bed terwijl de regen met bakken uit de hemel viel. Een heerlijk boek om dan te lezen, de ene na de andere bladzijde vloog voorbij.

"Ik heb iets vreselijks gedaan ....."

Grace is de dood van haar beste vriendin Charlie nooit te boven gekomen. Ze wordt achtervolgd door haar laatste woorden. Op zoek naar antwoorden opent ze een doos met persoonlijke aandenkens en brieven van Charlie. Daarna realiseert ze zich dat ze eigenlijk maar heel weinig wist over haar hartsvriendin. Wanneer Grace op zoek gaat naar Charlies vader, komt ze in contact met Anna, die claimt het zusje van Charlie te zijn. Voor Grace voelt het algauw alsof Anna familie is en door haar komst wordt het verlies van Charlie iets draaglijker. Maar er klopt iets niet.

Vriendschap, geheimen en schuldgevoelens zijn de drie belangrijkste elementen in Het zusje. Iedereen voelt zich ergens schuldig over. Iets van vroeger, iets van nu, het brengt daardoor geheimen met zich mee en schuldgevoelens. Grace heeft het ontzettend moeilijk met de dood van Charlie, waarom is ze weg gegaan, wie achtervolgt haar en wie schreef de briefjes. Je leest over vroeger en nu, je leert zo hoe de vriendschap tussen Grace en Charlie was. De stukken uit het verleden helpen je om het heden beter te begrijpen, wat er vroeger gebeurt is speelt zeker mee in het heden. Daarnaast geeft het verhaal meer diepte en het verhaal bouwt wat langzamer op. Boven de hoofdstukken staat Toen en Nu zodat je weet in welke tijd je leest. Het verhaal leest heel lekker weg en zeker met de regen die op het dak tikt lees ik de ene na de andere bladzijde. Het is een psychologische thriller, niet heel spannend maar lekker om te lezen, ik wilde weten wat er gebeurt was, wie achter de briefjes zat en wie er nu Grace achtervolgde. Het is jammer dat de persoon die Grace achtervolgd niet verder uitgediept wordt maar toch een belangrijke rol in het verhaal speelt. Ik heb van dit boek genoten tijdens het lezen, geprobeerd het op te lossen maar voor ik het op dacht te kunnen lossen kwam er een andere draai. Louise Jensen heeft voor een debuutboek zeker een heel goed begin neergezet en ben zeker benieuwd naar een volgend boek van haar.

Nog een kleine shout out voor de mooie cover. Want wanneer ik in de boekenwinkel loopt en ik zie dit boek liggen dan trekt het direct mijn aandacht. Laatst zag ik hem liggen en pakte hem op en toen bedacht ik me o ja die heb ik al. Het trekt door het mooie zwart met de fel roze envelop met uv spotlack direct mijn aandacht.