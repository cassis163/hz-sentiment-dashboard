Het prachtige boek 'over alles' valt meteen enorm op door het heerlijke grote formaat. Hierdoor kun je het boek goed op je schoot leggen en waan je je meteen helemaal 'in' het boek.
Ook de omslag is bijzonder mooi, in reliÃ«f maakt het je meteen nieuwsgierig naar de inhoud van dit bijzondere boek.
De inhoud laat je meteen zien dat dit boek zeer divers is, van wolken tot het menselijk oog en van het Griekse alfabet tot papierformaten, echt vanalles komt aan bod!
Ieder onderwerp krijgt twee pagina's, de linker pagina verteld je over het onderwerp, de rechter pagina laat in prachtige tekeningen een samenvatting zien van wat je hebt gelezen.
En o, wat is er een hoop te lezen en te zien!
Genoten hebben wij en al onze neefjes en nichtjes van dit mooie boek, leuke weetjes die je elkaar kan vertellen, prachtige tekeningen die de tekst nog duidelijker maken en echte kennis waar je ook nog wat aan hebt!