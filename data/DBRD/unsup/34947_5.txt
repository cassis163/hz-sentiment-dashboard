Als je deel I in de project X trilogie (De Dode Kamer,2013) niet hebt gelezen, begin dan nog niet aan dit boek maar lees deel I alsnog voordat je aan de Skinner methode begint.

Bronja Hoffschlag (Schiedam,1981) debuteerde in 2013 met het boek “de Dode Kamer” en won daarmee direct de Hebban Thriller Debuutprijs (2014). Hoewel het boek niet massaal werd omarmd door een groot lezerspubliek wordt het boek alom hoog gewaardeerd door lezers en deskundigen.
Met de Skinner Methode is daar dan het lang verwachte vervolg en middelste deel van de trilogie.

Het verhaal gaat volledig verder waar deel I eindigt, Misha probeert zich te handhaven in New Yorkse detentie, en wordt daar iedere week bezocht door zijn broer Lennart, Skinner dringt zich steeds vaker en nadrukkelijker op aan Misha.Lennart begint met Maren en Colin een zoektocht naar de achtergronden van Skinner die opgroeide in de sekte en ter dood veroordeelde Macchias Dawson, in de hoop een sterkere positie te creëren voor Misha. Naast die zoektocht heeft Lennart ook een relatie gekregen met de politiefunctionaris Elaine, die tevens optreedt als voogd voor de drugsverslaafde Joel, langzaam wordt duidelijk wat deze verhaallijn verbind met Skinner en Misha.

Hoewel bijzonder boeiend is het geen makkelijk verhaal om te lezen, en vraagt het bijna 600 pagina’s lang je volledige aandacht.. (Misschien is dit wel de belemmering om een groot lezerspubliek te bereiken) Gelijk deel I maakt Hoffschlag gebruik van tijdssprongen en verschillende verhaallijnen om een broeiende spanning op te bouwen. De personages krijgen nog meer diepgang door het gebruik van flashbacks op geschikte momenten en vooral “het spel” tussen Skinner en Misha wordt zeer gedetailleerd uitgewerkt. De dialogen zijn zeer sterk wat leidt tot een geloofwaardig verhaal.

Het meest onder de indruk ben ik van het kloppende geheel, een ontelbaar aantal verhaallijnen en lijntjes al die personages en die vele tijdstippen. Het is één geheel en het klopt allemaal tot in detail. Dat is voorwaar een uiterst intelligente top prestatie

Het afsluitende deel 3 is in voorbereiding, en het enige wat ik kan doen is vol ongeduld de dagen tellen tot dit boek verschijnt. De lat ligt hoog, maar dat lag hij ook tussen deel I en II, en die lat is gemakkelijk genomen.

totaal score: 4,5 sterren

Spanning: 4 ****
Plot: 5 *****
Leesplezier: 5 *****
Schrijfstijl: 4 ****
Originaliteit : 5*****
Psychologie: 5 *****