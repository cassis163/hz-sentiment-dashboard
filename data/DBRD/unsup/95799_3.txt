3,5 sterren.

De auteur

Karen Hamilton groeide op in Angola, Zimbabwe, Belgie en Italie. In haar werkende leven was zij jarenlang stewardess bij een grote vliegmaatschappij. In 2006 bleven haar echtgenoot en zij in Hampshire en kregen 3 kinderen. Kortgeleden studeerde ze af in aan de Faber Academy, en begon zij zich fulltime op het schrijven te richten.

Haar beroep heeft haar getriggerd tot het schijven van het verhaal. De perfecte vriendin is haar debuut, en is een psychologische thriller, die gaat over een sociopatische stewardess. Het is, zoals ze zegt “niet autobiografisch”.

Het verhaal

Juliette heeft maar 1 doel voor ogen: trouwen met haar vriend. Wanneer Juliette wordt gedumpt door haar pilootvriend, Nate, worden haar dromen van een 'happy-ever-after-sprookje' in gevaar gebracht. Ze raakt in de put, maar laat het er zeker niet bij zitten en zal hem terug winnen, wat het ook kost. Ze sluipt zichzelf heimelijk in zijn leven door een nieuwe persoonlijkheid aan te nemen. Het verhaal begint, als ze nog 5 weken heeft voor het examen om een stewardess te worden bij dezelfde luchtvaartmaatschappij. Als waar Nate werkt. Dit is nog maar het begin van het grote masterplan, dat ze voor ogen heeft. Hoever gaat één vrouw om haar dromen te verwezenlijken? En hoe is dat zo gekomen?

Je leest het in De perfecte vriendin!

De elementen

De cover is mooi en nodigt echt uit. De titel past er goed bij. In de vertelperspectief van de ik-vorm, lezen we het verhaal over Juliette. Zij staat centraal en zorg er ook wel voor dat ze dat bij iedereen blijft. Als haar relatie ten einde is, neemt ze dit niet zomaar voor lief. Ze maakt een gedetailleerd plan om haar lief weer voor zich te winnen. En ze gaat hier best ver in. In vlotte zinnen lezen we over Juliette en haar snode plannen. De voorliefde voor het vliegen en stewardess-zijn, zit de auteur in haar bloed en dat is te bemerken. Haar job heeft haar dan ook getriggerd om dit verhaal op te schrijven. Juliette gaat deze opleiding ook volgen, om zo haar droom achterna te kunnen "reizen". Wat mij opvalt is de schrijfstijl, deze is vlot, maar het verhaal toont weinig gevoel en emotie. Meestal bij de ik-vorm zit je er helemaal "in", maar dit verhaal komt wat afstandelijk over. Het boek houdt mij niet continu vast, wat erg jammer is. En zoals op de flap vermeld staat "erger dan Fatal Attraction" is helaas wat overdreven gesteld. De spanning ligt hier echt meer naar het einde.
De verwachting lag mogelijk wat te hoog, door deze quote op de achterflap.

De perfecte vriendin is een bijzondere roman, over schuldgevoel, jaloezie en wraak. Over verdriet en pijn en er graag bij willen horen. Een mooi debuut, maar mag meer spanning en emotie hebben.

Waardering: 3,5 sterren

Originaliteit: 3 Het verhaal is niet uniek.
Schrijfstijl: 4 Fijn taalgebruik.
Leesplezier: 3 Er mag meer gevoel in.
Plot: 4 Goed plot.
Spanning: 3 Er is geen "hoge "spanning.
Psychologie: 4 Personages en situaties worden helder neergezet.

Hartelijke groeten, Annete Overvoorde
Birdy's Boeken