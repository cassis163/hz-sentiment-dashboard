Geweldig boek al was het alleen maar vanwege de tijd en de omgeving waarvoor thriller-schrijver Tom Rob Smith heeft gekozen: het Rusland onder Stalin. Iedereen, zonder uitzondering, wordt gewantrouwd door de Almachtige Staat.

In die sfeer komt inspecteur Leo Demidov op het spoor van een seriemoordenaar die het heeft gemunt op kinderen. Maar in het communistische systeem kan dat helemaal niet. Misdaad en seriemoordenaars al helemaal bestaan immers niet de Sovjet Unie van die tijd. Net zoals trouwens werkloosheid. Dat werd allemaal weg gedefinieerd.

Leo Demidov zet door, maar betaald daarvoor een hoge prijs: degradatie en dat is in het Rusland van die tijd bijna net zo erg als verbannen worden naar een werkkamp. Een van zijn ondergeschikten ziet zijn kans schoon, pikt Leo's positie in. En laat niets na om zijn voormalige chef en diens familie te vernederen.

Kind 44 is a la Stalin een sinister boek.