Dit boek is deel 1 van 'De ontwrichting van de werkelijkheid'.
Als in 2600 ergens in de verre uithoeken van het heelal een kosmische verandering optreedt, ontstaat er een gat tussen de ons bekende werkelijkheid en iets anders, dat veel weg heeft van de hel of het voorgeborchte. Alle getergde zielen die zich er bevinden, proberen hun kans te grijpen en onze realiteit in te vluchten. Hier bezetten ze de lichamen van de levenden en overheersen ze die volledig. Het verhaal volgt een aantal personen aan de kant van de levenden en de doden en beschrijft de Melkweg-omspannende strijd die ontstaat. De strijd van de doden om zo veel mogelijk plek te krijgen in ons universum en de strijd van de levenden om het gat te dichten.

Peter F. Hamilton krijgt het voor elkaar om een bizar gegeven, het verdwijnen van de barri√®re tussen de werkelijkheid en een afschuwelijk 'voorgeborchte', realistisch te beschrijven en er een groots space-opera avontuur van te maken.Dit hele epos had makkelijk een platvloerse zombie-apocalyps kunnen worden, maar dat is niet gebeurd. De personages zijn op hun eigen onrealistische manier volledig realistisch.
Begin er niet aan als je geen zin hebt in techno-taal of als je een hekel hebt aan veel kruisende verhaallijnen. En helaas: het derde deel is niet in het Nederlands vertaald. Maar ben je liefhebber van epische space opera en een spannend verhaal: een absolute aanrader!