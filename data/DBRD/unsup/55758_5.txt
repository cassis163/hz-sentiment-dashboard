Samenvatting

Peter gaat met zijn zusje Aisha winkelen. Als Aisha in een pashokje een jurk gaat passen is ze plotseling verdwenen. Peter gaat op zoek maar iedereen ontkent dat hij samen met Aisha was. Steeds meer mensen ontkennen dat Peter een zus heeft, zelfs zijn aan de drank geraakte vader. Peter denkt dat hij gek wordt. Hij komt in verschillende situaties terecht op zoek naar zijn zusje. Het blijkt dat hij als het ware steeds wisselt tussen een droomwereld en de werkelijkheid. Als Peter beseft dat hij het echt meemaakt komt hij in een spannend en bizar experiment terecht.

Leeservaring
Een vlot lezend verhaal, soepel geschreven een ware pageturner dat niet opzij te leggen is.
Een boek vol verrassende wendingen een beetje in Stephen King stijl. Het is niet echt een horror boek maar wel een boek waarin onvoorstelbare en onverklaarbare dingen gebeuren. Je hebt geen idee waar het verhaal heen gaat en dit maakt het vanaf het begin af aan een boeiend boek.
De schrijfstijl is vlot, soepel en in begrijpelijke taal geschreven. De hoofdstukken zijn van prima lengte, niet te lang en niet te kort.
De personages zijn goed uitgewerkt. Je weet wat van hun achtergrond en karakter. Vooral de hoofdpersoon Peter leer je goed kennen. Je beleeft het verhaal vanuit Peter en ervaart hoe hij zich voelt en zijn twijfels tussen werkelijkheid en onwerkelijkheid en de onzekerheid die dit met zich mee brengt.

Conclusie
Een vlot lezend verhaal, soepel geschreven een ware pageturner dat niet opzij te leggen is. Heerlijk boeiend en zeker een aanrader!