Boeiende roman over het leven van de beroemde uitvinder en vliegenier Alberto Santos=Dumont. Na een intrigerend begin, bouwt Japin Alberto's levensverhaal langzaam op. In eerste instantie vond ik dat het verhaal hierdoor een beetje inzakte, maar toen ik doorlas, besefte ik de waarde van dit deel van het boek. Hierdoor maak je kennis met de bron van Alberto's passie, waardoor de rest van het verhaal leest als een geschiedenis die niet anders kan eindigen dan met de val van Icarus. Als een wetmatigheid waaraan niet valt te ontkomen en waarin alle puzzelstukjes op hun plaats vallen.