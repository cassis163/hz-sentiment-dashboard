Geweldig was het, dat ik van Not Just Any Book, dit schitterende boek
mocht lezen én bekijken. Er staan vele prachtige foto’s in die een levend beeld
vormen achter het verhaal.
De auteur, Hannelore Vandenbussche heeft het zó natuurgetrouw geschreven dat je
haast het idee krijgt naast haar aan het werk te zijn. Ze geeft ook toe weleens angstig te zijn geweest. Ze heeft een geweldige schrijfstijl die zó lekker leest dat je bijna weer een uur verder bent voor je er erg in hebt. Niet alleen het grote werk, maar Hannelore heeft écht oog voor details, zelfs voor de kleinste.
Ik dacht veel van de stammen te weten, maar heb toch met verwondering verschillende belevingen meegemaakt waar ik totaal geen notie van had.

Samen met fotograaf Jimmy Nelson en cameraman Bram Vis en soms bijgestaan door diverse gidsen, is er een boek verschenen dat uniek is. Ik ben verder helemaal in de ban geraakt van de prachtige foto’s die er in staan. En prachtig staaltje van uitgewerkte fotografie.
Ze hebben in 3 jaar tijd 14 landen bezocht en wij hebben mogen meegenieten van hun reis.

Heel leuk vond ik de informatie vooraf, voordat de reis begon. Hoe lang de reis ging duren, kilometrage van hier tot daar, of het er warm was etc...
Duidelijker en uitgebreider als in dit boek omschreven kan bijna niet.
.
Het boek heeft ook een chique uitstraling, een soort van linnen kaft, zelfs de lintjes voor waar je bent gebleven met lezen ontbraken niet. Een prachtig cadeau voor de liefhebber. Ik vind het een echte aanrader en ben erg blij dat ik dit boek in mijn bezit heb.