Bont en blauw, smerig en schaars gekleed wordt de 31-jarige Yara gevonden in haar achtertuin. Ondanks dat zij niet weet wat er gebeurd is en zij enkele dagen kwijt is uit haar geheugen wil ze geen aangifte doen . Uiteindelijk besluit zij om door middel van hypnose te achterhalen wat er is gebeurd. Zij komt er achter dat zij enkele dagen gevangen is gehouden en door haar ontvoerder gedwongen werd om in haar verleden te duiken.

Het boek is geschreven vanuit het perspectief van Yara en wisselt tussen heden en verleden , dit laatste door de beschrijving van de hypnose-sessies. Langzaam wordt duidelijk welke invloed het verleden heeft gehad op Yara en hoe dit haar blijft achtervolgen. Gaandeweg komen de verhaallijnen bij elkaar en vallen de puzzelstukjes op zijn plaats.


Hoewel dit niet het eerste boek is van deze schrijfster is het wel haar eerste thriller. Zij sluit zich met “ In Onschuld “ met stip aan bij de bekende rijtje vrouwelijke thrillerschrijfsters.

Het is een vlot geschreven ,spannend boek, met eenvoudige zinnen en korte hoofdstukken. Een boek waarin je blijft lezen en goed voor enkele uren leesplezier. Een mooi thrillerdebuut!


Spanning: ****
Plot: ****
Schrijfstijl: ***
Originaliteit: ****
Psychologie: ****

Algemeen ****