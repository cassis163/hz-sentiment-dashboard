'Tussen twee werelden' gaat over een jongen Martino en zijn voogd Leo. Martino is een speciale jongen aangezien hij het syndroom van Asperger heeft.

Het bijzondere is dat je er pas vrij laat achter komt dat Martino autisme heeft maar dat er wel al allerlei voortekenen zijn waaraan je het zou kunnen herkennen.

Het verhaal wordt vanuit de ogen van Leo verteld. Hij neemt je mee op reis vanuit Milan tussen de bergen. Dat contrast tussen de wilde drukke stad en rustige natuur wordt sterk benadrukt in dit boek. Het is de kracht van dit verhaal.

Ik vond het heerlijk om de eerste 100 bladzijden te lezen en daar was ik dan ook zo doorheen. Alleen daarna had ik het gevoel dat het verhaal een beetje voortkabbelde, dat er niks bijzonders meer gebeurde. Ik had het idee dat er een plot miste. Dat hoeft natuurlijk niet heel groot te zijn. In mijn ogen heeft elk verhaal een doel, werkt het ergens naar toe en ik miste dat een beetje in dit verhaal.

Al met al vond ik het een zeer boeiend boek en heb ik het met plezier gelezen, alleen duurde het verhaal net iets te lang wat mij betreft.