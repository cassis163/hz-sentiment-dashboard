Oke, het boek heeft Paardenkracht en gaat ook veel over auto's, maar voor mijn gevoel hoef je niet perse veel van auto's te weten of te houden om van deze debuutroman van Lars Mytting te kunnen genieten.
Erik Fyksen is wel gek op auto's en weet er ook ontzettend veel van en is er heel handig mee. In zijn jeugd werkte hij bij Werner Grundtvig op de autosloperij. Vanwege de auto's maar de dochter Tora blijkt ook wel heel erg leuk. Toch wordt het niets tussen Erik en Tora omdat Erik haar bij Harald Jotul in de auto ziet zitten. Later neemt Erik een benzinestation over aan de rijksweg. Wanneer door toedoen van diezelfde Harald Jotul de weg mogelijk verlegd gaat worden waardoor Erik zijn klandizie zou gaan verliezen, laait zijn afkeer tegen Harald Jotul weer helemaal op. Erik stort zich volop in de strijd. Hij probeert al het mogelijke om de verlegging van de weg tegen te gaan. Dit lijkt te gaan lukken, tot het noodlot toeslaat ...