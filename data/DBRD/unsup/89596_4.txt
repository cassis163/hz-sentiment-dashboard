Van de uitgever mocht ik Lek van Don Winslow lezen. Het is een dikke pil van 462 pagina's. De kaft laat de stad New York bij avond zien. Ik denk dat de kaft en de tekst op de achterkant in eerste instantie mannen zal aantrekken. Zelf had ik het boek niet gekocht omdat ik de schrijver niet kende.
Wel houd ik van politie thrillers! Het boek was voor mij een verrassing. Het begint met een situatie in de toekomst. Omdat je dit weet, wil je ook weten hoe deze politie agent daar gekomen is. Welke situaties en beslissingen hebben hiertoe bijgedragen en welke normen en waarden? Hebzucht, de New york gangs, drugs....de schrijver laat een New York zien die de gemiddelde toerist niet ziet.

Het verhaal is stoer, mannelijk en bij tijd en wijle in grof taalgebruik geschreven. Bij het lezen ging mij herhaaldelijk een tune van een tv programma door het hoofd. Het verhaal leest goed weg, het is spannend en was zo verslavend dat ik, omdat ik vooral voor het slapen gaan lees, een paar hele korte nachten heb gehad.

Het boek begint met een vrij lange introductie. Het duurde even voordat ik doorhad waar het naar toegaat. Ik kan alleen maar zeggen, lees hier even door. De schrijfstijl van de schrijver maakt dat het lezen prettig is.

Al met al. Een top boek, alhoewel ik wel denk dat niet iedere vrouwelijke standaard thriller lezer deze snel zou pakken op basis van de kaft....Maar probeer hem eens en je zult verbaast zijn over dit boek! Aanrader!