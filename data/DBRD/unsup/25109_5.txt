Ik hoop dat we nog veel meer werk uit de hand van Jan Van Der Cruysse tegemoet mogen zien. De korte hoofdstukjes, de boeiende personages, de onverwachte plotwendingen en goed gevoel voor spanning maken Bling Bling tot een thrillerdebuut dat je niet weg kunt leggen.
Albertien is eigenlijk een competente veiligheidsadviseuse die niet door iedereen graag in haar functie gezien wordt. Ze is voor menigeen misschien wat te gewiekst en moet daarom ten onrechte het veld ruimen. Maar goed dat ze een vooruitziende blik had. Met een degelijke dosis intelligentie en zelfvertrouwen neemt ze het dan ook op tegen de mensen die haar in diskrediet brachten. Het zou me niets verbazen als de filmrechten snel verkocht zijn. Ik zie een nieuw avontuur met wellicht hoofdpersonage Albertien in de hoofdrol dan ook al helemaal voor me.