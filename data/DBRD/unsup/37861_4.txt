Did I Mention I Love You, een boek dat al zo lang op mijn To Be Read lijst stond, dat ik er nu wel aan moest beginnen. En man, hoewel ik het verhaal in het begin verschrikkelijk vond en mijn irritatie aan Tyler en Eden alleen maar hoger kwam, werd het verhaal naarmate de tijd verstreek en je de hoofdpersonen beter begon te begrijpen, eigenlijk best wel een heel leuk verhaal!

Eden komt voor de zomer naar Santa Monica om meer tijd met haar vader door te brengen, en zijn nieuwe familie. Nadat haar vader een aantal jaren geleden is weggelopen uit haar leven en dat van haar moeder vindt Eden het maar moeilijk om hem te vergeven. Vooral als ze de nieuwe familie van haar vader ziet. Haar stiefmoeder is veel te lief voor haar en dan krijgt ze er, als enigstkind, ook nog drie stiefbroers bij. Chase, Jamie en Tyler. Tyler is de oudste en weet niet goed wat hij met zijn leven aan moet. Ook hij heeft een hele geschiedenis en Eden wordt hierdoor steeds meer tot hem aangetrokken.

Een ding dat in het begin erg opviel is dat Eden eigenlijk niet eet. Vanaf het moment dat ze uit het vliegtuig stapt, totdat ze vijf dagen al bij haar vader verblijft eet ze amper wat. Schudt haar wakker en prop wat eten in haar. Later wordt duidelijker waar de schrijfster op doelt. Tyler was de grootst mogelijke 'asshole' die er in het universum van Eden bestond. Hij krijgt het voor elkaar om het bloed onder je nagels vandaan te halen.

En hoe verder het verhaal vordert, hoe meer je erint komt en hoe meer er duidelijk wordt. De achtergronden van Tyler en Eden wordt duidelijker en geleidelijk komen ze steeds meer tot elkaar. Er was een moment in het boek dat jij je realiseert dat ze voor elkaar beginnen te vallen, heel langzaam, heel licht, maar vooral heel lief.
Het is realistisch en je voelt de liefde door de bladzijdes heen sijpelen.

Wanneer je zin hebt in een boek vol met liefde, emotie en zomer dan kom je met dit boek het dichtste bij perfectie.