Het schrijffabriek James Patterson levert met grote regelmaat nieuwe boeken af. Daar zijn goede bij maar natuurlijk ook wel die iets minder zijn. Patterson heeft ook veel series lopen die af en toe ook weer een stapje moeten maken. De meest bekende serie is wel de serie waarin Alex Cross de hoofdrol in speelt. Psycholoog en in bij de politie van Washington heeft hij al een flinke carrière achter de rug. Maar in Ren, Alex Cross moet hij toch wel meer dan een stapje maken om de serie overeind te houden.

Er komt een oproep binnen dat een vrouwlichaam van Elizabeth Reilly, aan een touw hangt te bengelen. Alex Cross gaat er op af en trekt het lichaam uit piëteit naar binnen. Op nagenoeg hetzelfde moment komen er telefoontjes binnen dat er nog meer dode en verminkte lichamen zijn gevonden. De gedachte aan een meedogenloze moordenaar komen op maar niet alle moorden lijken op elkaar. Ook blijft de vraag open staan waar het kindje van Elizabeth Reilly is gebleven want autopsie wijst uit dat ze drie dagen voor ze werd vermoord is bevallen.
Alex Cross tast volledig in het duister en zal eerst meer informatie moeten vinden vooraleer hij gericht kan gaan zoeken. Maar de dode lichamen blijven onverminderd komen..

De boeken van James Patterson en met speciaal uit de Alex Cross-serie blijven aangenaam om te lezen. Ook al is de familie Cross met de grootmoeder als stabiele onsterfelijke factor in het centrum in het gezin, toch verveelt het niet. Verder is Ren, Alex Cross weer een spannend verhaal waarin Cross niet zonder gevaar voor eigen leven, alles uit de kast moet halen om het zinloze moorden te stoppen. Maar dan wordt hij verrast door een paar oude bekenden van hem die Cross niet zijn vergeten en hij hun ook niet. Tijd voor een smakelijk leeshapje!

Eindoordeel: 4 sterren

Spanning: 4 sterren
Plot: 4 sterren
Leesplezier: 4 sterren
Schrijfstijl: 5 sterren
Originaliteit: 3 sterren
Psychologie: 4 sterren