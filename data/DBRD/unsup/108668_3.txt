De voornaamste personages zijn Eva, Stephen en een onbekende die vanop afstand verliefd is op Eva. Het boek is voornamelijk geschreven vanuit twee standpunten: je leest een aantal hoofdstukken vanuit het perspectief van Eva en daarna vanuit haar love interest Stephen. Af en toe komt de (dreigende) stem van de aanbidder aan bod. Hij is duidelijk dol op Eva, maar zijn vleiende woorden klinken tussen de lijnen door echt griezelig. Was zeer goed gedaan.
Het boek is een combinatie van feelgood en thriller. Uitgezonderd een paar te lang uitgesponnen passages over waarom uitgaan tof of niet tof kan zijn, waar ik het nut niet zo goed van inzag. Of een stuk waarin Eva zweeft tussen "behandel mij als een prinses" en "wat denk dat alfamannetje wel, ik kan de rekening best zelf betalen" vond ik het wel in balans.
"Zie jij mij" gaat goed vooruit: mooi opgebouwd, spannend, ... En een groot stuk speelt zich af in New York, een van mijn favoriete steden!
Ik had natuurlijk wel door wie de slechterik was, maar toch niet direct-direct van in het begin omdat er bedreigingen zijn uit verschillende hoeken. Meestal kijk ik hier snel door en vind ik het super obvious... Al te veel films gezien en boeken gelezen denk ik :) Maar nu viel het dus mee.