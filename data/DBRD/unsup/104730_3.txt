Na een ballonvaart ongeluk beland Jeremy Jargo op het magische eiland Magistraal. Samen met zijn vrienden Cherry en Semi gaat hij op zoek naar zijn vader Jerry en ontrafelt hij steeds meer geheimen van zijn ouders, zijn verleden en van zijn gave De Passage.
Melissa heeft een leuk verhaal geschreven. In het begin is de schrijfstijl nog wat stroef, maar als het verhaal vordert merk je dat ze beter gaat schrijven. Het verhaal is met vaart geschreven en het eindigt met een spannende finale. Hier en daar wil Melissa wel eens afdwalen van het hoofdlijn, maar hierdoor leer je Magistraal wel beter kennen.
Bij elkaar genomen is het een leuk boek geworden voor jong volwassenen en iedereen die graag dit soort boeken leest. Ik ben benieuwd naar deel 2.