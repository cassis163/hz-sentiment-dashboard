Na een pakkende proloog gaan we drie maanden terug in de tijd en maken we kennis met Trudy en Senna. De verteller neemt ons mee in korte hoofdstukjes met als titel de naam van de dame bij wie we op dat moment over de schouder loeren. Want zo voelt het .. of je er zelf naast staat.

Beek-Visser heeft een prettige en vlotte, realistische schrijfstijl, het verhaal verloopt snel en de spanningsopbouw is goed. Er zijn diverse wendingen, je komt steeds meer te weten van de hoofdpersonen en je wordt af en toe flink op het verkeerde been gezet. Dit komt met name door de gefrustreerde geest van Trudy, wat heel goed is weer gegeven.

Ik geef zelf weinig om het soort programma’s waar het om draait in dit boek. Ik snapte de hele hype er om heen ook totaal niet. Het zou dus een boek zijn wat ik puur op ondertitel niet zou kiezen.(De kaft vond ik wel heel pakkend en er uit springen!) Maar omdat ik de titel een paar keer voorbij had zien komen op sociale media en later las dat de schrijfster voor een presentatie hier op dorp zou zijn heb ik het boek aangeschaft en in één zucht uitgelezen. Een schitterend debuut!

Een heerlijk boek wat je niet weg kan leggen!