Chris die in zijn voetsporen treedt, zijn van hem vervreemde dochter Sayre en zijn jongste zoon Danny.
Wanneer Danny wordt vermoord ziet Sayre zich gedwongen terug te keren naar huis. Ze wordt geplaagd door schuldgevoel omdat ze de telefoontjes van Danny vlak voor zijn dood negeerde. Wie heeft hem vermoord?
Samen met maar ook tegengewerkt door de advocaat van haar vader, Beck Merchant, gaat ze op onderzoek uit.

Bij vlagen boeiend boek waarbij langzaamaan duidelijk wordt wat Sayre er 10 jaar geleden toe heeft bewogen om helemaal met haar familie te breken. Haar vader is maar op 1 ding gefocust: nageslacht om de familielijn voort te zetten. Danny is dood, Chris ligt in scheiding; op machiavellistische wijze probeert hun vader nu Sayre voor zijn karretje te spannen. Tussen alle bedrijven door speelt ook nog de sociale onrust in de ijzergieterij, het familiebezit.
Al met al genoeg om de lezer een boek lang geboeid te houden, ware het niet dat Sandra Brown soms wat al te gemakkelijk over problemen heen stapt en de spanning niet echt hoog opvoert in het boek. Het resulteert in een boek dat lekker weg leest en een paar aangename leesuurtjes bezorgt. Maar niet meer dan dat.