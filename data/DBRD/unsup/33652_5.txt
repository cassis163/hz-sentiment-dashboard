Haast Romeins aandoende schrijfstijl vanuit een sterk auctoriële verteller. Grote spankracht in het verhaal met zeer heldere structuur (4 hoofdstukken = 4 periodes in het leven van Grenouille). Süskind is een meester-verteller. Het thema ‘het reukzintuig’ wordt in alle mogelijke geledingen aangeboord zonder te vervelen. Integendeel. Bijzonder boeiend plot voor een op het eerste gezicht niet onuitputtelijk onderwerp (de geur) in een meesterlijk geschapen verhaalkader. Een absolute aanrader.