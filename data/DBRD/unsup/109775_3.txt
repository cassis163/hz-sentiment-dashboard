Had eerder "Wat doen we met Fred?" gelezen en dat vond ik ook zeer vermakelijk doch voorspelbaar. Een beetje gelouterde thriller-lezer heeft al halverwege het verhaal door hoe de vork in de steel zit. Zo ook in "Als zand door mijn vingers". Geen verrassende wendingen dus en wat er gebeurd was en wie het had gedaan lag er al snel duimendik bovenop. Desalniettemin heel prettig geschreven, mooie personages en een aangename dosis humor. De voorspelbaarheid mocht de pret niet drukken. Het soort boek dat ik zeker zou aanbevelen aan minder doorgewinterde lezers van whodunnits.