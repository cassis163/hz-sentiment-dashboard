Als wiskunde-junk lees ik natuurlijk elk boek dat over dat prachtige vak gaat. Want - of je wiskunde nu wel of niet leuk vindt, of zelfs oersaai - laten we eerlijk zijn: wiskunde is de basis van alles om ons heen. Deze roman geeft een leuk inkijkje in het leven van wiskunde-nerds op de universiteit. De plot is wat dunnetjes maar de schrijfstijl maakt veel goed. Je leeft helemaal mee met Isaac Swift die het ene moment denkt een eeuwenoud probleem te hebben opgelost, het volgende moment wordt beschuldigd van plagiaat en niet veel later door een collega wordt gewezen op een fout in zijn bewijs. Goed geschreven en leest lekker vlot weg.