Kismet van Stefaan Van Laere gelezen, meteen mijn eerste maar zeker niet laatste boek van deze auteur. Het is een behoorlijk spannende thriller, geen voorgekauwde kost met een voorspelbare plot en als lezer moet je gewoon verder lezen tot aan de ontknoping. Ik ben het dus niet eens met de kritiek van de recensent van deze website die het blijkbaar minder spannend vond...
Ik ben zelf geen Gentenaar maar heb als buitenstaande wel het gevoel dat de lokale situaties en personen erg accuraat beschreven zijn. Dit jaar zal ik zeker naar de Gentse Feesten gaan maar toch wel even uitkijken, want de auteur waarschuwt ons voor mogelijk gevaar...
Nog een opmerking over de sterren die je op deze site kunt geven: ik vind dat heel moeilijk. Vijf sterren lijkt mij utopisch omdat je dat alleen maar aan het perfecte boek mag geven en dat bestaat niet. Na enig aarzelen tussen 4 en 3 dan maar 4 voor Van Laere omdat hij erin slaagde mijn aandacht (en ik ben een kritisch lezer) tot het einde vol te houden.