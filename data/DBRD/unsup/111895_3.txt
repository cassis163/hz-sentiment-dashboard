Quisco is een gemeenschap die leeft in zelfverkozen ballingschap, een gemeenschap van zonderlingen die hun verleden achter zich willen laten, maar ook geen toekomst plannen. In dit dorp komt journalist Evander terecht om een verdwijningszaak te onderzoeken. Het plot twijfelt het hele boek lang tussen thriller en roman, zonder tot een conclusie te komen. Bovendien wordt net iets te vaak vermeld dat niets is wat het lijkt. Zonder het mysterie zo expliciet uit te spelen zou het verhaal nog bevreemdender geweest zijn. Geen Twin Peaks-gehalte, maar een verdienstelijke poging.