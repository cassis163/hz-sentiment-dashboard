Welcome to the jungle, we've got fun and games...
En of ik fun had tijdens het lezen. Het verhaal van Junglekoorts is origineel en het wordt zorgvuldig opgebouwd. Na de verkenningsronde krijgt het echt vaart wanneer de hoofdpersonages in Ecuador voet aan de grond zetten. In Resort Kolibrie ontmoetten ze een rits boeiende gasten. Iedere gast heeft zo zijn eigenaardigheden en geheimen. De broeierige sfeer van de jungle wordt knap beschreven. Gevaar loert om iedere hoek of tussen iedere plant. Dit doet me vermoeden dat de auteur een band met dit land heeft. De grens tussen feit en fictie is flinterdun. De uitleg die bij het onderwerp hoort, die wordt netjes in het verhaal ingebouwd en verveelde me geen seconde (omdat genetica me interesseert). Dit boek is echt een aanrader.