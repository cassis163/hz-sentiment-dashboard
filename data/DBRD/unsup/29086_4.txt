Tja, wat kun je nog meer van de boeken van Dan Brown zeggen. Ik ben absoluut geen lezer. Ik heb het ooit gepresteerd om 3 vakanties te doen over 1 boek. Het is voor mij dan ook absoluut een wereldprestatie om in 1 vakantie 1 boek te lezen. Welnu ik heb nu in 1 vakantie (en een beetje) 2 boeken gelezen. De Da Vinci code en meteen daarna Het Bernini mysterie.

Ongelofelijk hoe knap de boeken in elkaar gezet zijn. Als je fictie en werkelijkheid zo goed weet te vermengen en het wordt (behalve op het einde van Het Bernini mysterie) nergens echt ongeloofwaardig, dan ben je een knap schrijver. Als je bovendien zoveel lezers over de gehele wereld zo in je greep weet te houden, dan kan het niet anders zijn dan dat we hier te maken hebben met een fenomeen dat zijn weerga niet kent.

Omdat geschiedenis en geloof in het algemeen mijn interesse heeft, is dit boek en De Da Vinci code bij uitstek "leesvoer". Nou ik heb gesmuld van begin tot het einde.