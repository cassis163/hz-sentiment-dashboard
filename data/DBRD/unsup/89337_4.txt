IJsmoord – Fred Vargas
Auteur: Fred Vargas
Uitgever: Geus B.V., Uitgeverij De
• Nederlands
• 376 pagina's
• Geus B.V., Uitgeverij De
• januari 2016

De omslag
Een hele mooie omslag waarbij mijn gedachten alle kanten op gaan. Hij is mysterieus, heeft mooie kleuren en je ziet meerdere dingen tegelijkertijd. Kortom een boek wat ik in de winkel wel gelijk zal op pakken. Het heeft de uitstraling van een Scandinavische thriller maar bij nader onder zoek blijkt Fred Vargas uit Parijs te komen.
Fred Vargas (Parijs, 1957) is historica en archeologe. Ze deed jarenlang bodem- en botonderzoek op verschillende plaatsen in Frankrijk. Afgaand op grootte, vindplaats en ontwikkeling trok Vargas conclusies ten aanzien van dorpen en hun sociale structuur door de eeuwen heen; hetzelfde deed ze voor Europa. Haar fascinatie voor en kennis van restjes, sporen en oude botjes komen goed van pas in haar romans.
Het verhaal
In Parijs worden kort na elkaar twee doden aangetroffen. Alles wijst op zelfmoord, op één ding na: het vreemde symbool dat in de buurt van beide slachtoffers wordt gevonden. Is het de letter H, of moet het soms een guillotine voorstellen? Wanneer commissaris Adamsberg erbij wordt gehaald, ontdekt hij nog een overeenkomst: jaren geleden hebben beide slachtoffers deelgenomen aan dezelfde, met mysteriën omgeven reis naar IJsland. Terwijl in Parijs de moorden op het voormalige reisgezelschap doorgaan, vertrekken Adamsberg en zijn team naar het hoge noorden. Wat is daar ooit gebeurd? Zullen de ijsnevelen rond deze zaak ooit optrekken?
Mijn mening
Een boek wat ik heb gewonnen als troostprijs. Nou, ik wil wel vaker zulke troostprijzen winnen. Het is een deel uit de Adamsberg- reeks, ik hoop dat je dit verhaal ook los kan lezen want ik heb de eerdere delen niet gelezen. Het is voor mij de eerste keer dat ik kennis maak met Fred Vargas. En ik moet zeggen daar ben ik niet rouwig om, wat een fijne schrijfstijl heeft deze schrijfster.
Wanneer de “zelf” moorden zijn gepleegd en de tekens zijn gevonden, en commissaris Adamsberg het er al gauw over eens is met zijn collega`s dat het om moord gaat. Is mijn interesse gewekt, ik wil weten wat of er is gebeurt in IJsland tien jaar geleden, maar ook naar de mysterieuze jeugd van Amèdèe de zoon van één van de slachtoffers, ben ik erg nieuwsgierig. Vanaf het begin van het verhaal ben ik gepakt door de schrijfstijl van Fred Vargas, ik merk dat ik mijn nieuwsgierigheid slecht in toom kan houden, waardoor ik blijf lezen, en mee gezogen word in de wereld van commissaris Adamsberg. Adamsberg en zijn collega inspecteur Danglard, intrigeren mij en zijn uitgesproken personages waar ik meer van wil weten, de alleswetende Danglard is degene die lang van stof is, erg van witte wijn houdt en Adamsberg is de doortastende commissaris, welke een zwak heeft voor vrouwen, twee stilstaande horloges draagt en zijn collega`s tekent. En dan Lucio de buurman van Adamsberg die met zijn opmerkingen onbewust de commissaris op het juiste pad zet. Wel zitten er veel personages in het verhaal, waardoor ik soms even moet nadenken wie ben jij ook al weer? Er zijn vooral veel verschillende collega`s van Adamsberg en Danglard, dat had van mij iets minder gemogen. Het maakt het wat warrig.
Op een gegeven moment neemt het verhaal een aparte wending en die moet ik echt even verwerken, die had ik niet zien aankomen en ik weet eigenlijk niet of ik die wending wel zo leuk vind. Maar ja, nu heb ik het boek niet geschreven en dus ga ik verder met lezen, een tijd lang blijf ik toch verbijsterd lezen. Maar dit wordt allemaal goed gemaakt. Tot het einde toe blijft het boek me verrassen en ook Adamsberg word een man waar je wel van moet gaan houden, wat een heerlijk personage.
De woordkeuze van Vargas is beeldend, zo zit ik regelmatig met een glimlach op mijn gezicht te lezen, bolletjes kleefkruid, de rekenheks, kluwen algen, allerlei beeldende bewoordingen die de schrijfstijl iets eigens geeft. Iets unieks. Maar vooral vermakelijk is. Het maakt het lezen van IJsmoord tot een feestje.
IJsmoord is mijn eerste boek van Fred Vargas, maar zeker niet de laatste, gelukkig kun je IJsmoord los lezen zonder dat je dingen mist. Maar het maakt me zeker nieuwsgierig naar meer van deze mooie personage, Adamsberg.
Schrijfstijl: ·5
Leesplezier: ·4
Plot: ·4
Spanning: ·4
Psychologie: ·5
Dikke vier en een halve ster van mij voor IJsmoord van Fred Vargas.