Het is een heerlijke feel good roman. Het verhaal is vrij voorspelbaar, maar dat is in dit geval niet erg. Je waant je echt even met de vriendinnen in Frankrijk. Zeker als je in de tuin in de zon dit boek leest. Het is een echt zomerboek die je heerlijk kan lezen als je even de ellende van de wereld zat bent of nadat je een boek met een ingewikkeld of bloederig verhaal hebt gelezen. Het boek leest heel vlot weg en je leeft echt mee met de vriendinnen. Je hoopt dat ze het geluk vinden en dat ze weten wat ze daarna gaan doen. Ook kan je af en toe heerlijk lachen om sommige stukken.
Stiekem hoop ik dat er een vervolg op komt, maar dan wel als de vriendinnen rond de tachtig zijn en hun leven terug kijken vanaf waar het boek gestopt is. Ik ben namelijk wel benieuwd hoe het ze hierna vergaat. En ja, dat vervolg mag ook voorspelbaar en zoetsappig zijn.