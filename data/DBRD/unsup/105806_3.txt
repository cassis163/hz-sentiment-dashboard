Overdosis is een jeugdboek wat laat zien wat de gevaren zijn van drugsgebruik. Een boek wat verplichte kost zou moeten worden voor de jeugd, maar wat ook zeer interessant is voor ouders om te lezen.

Overdosis heeft 3 verhaallijnen; Het onderzoek door de recherche, de drugsdealers en de jeugdgroep. Persoonlijk had ik meer van de jeugdgroep willen lezen, omdat dit mij het meest boeide. De gedachtegang van de jongeren vond ik ook zeer interessant om te lezen. Mijn aandacht verslapte wanneer ik las over het rechercheteam of over de drugsdealers.

Hoewel het een lekker dikkertje is leest het zeer snel en makkelijk weg. Ik vind het een goed boek en ook zeker een aanrader, maar doordat één van de drie verhaallijnen mij het meest boeide geef ik het toch maar 3 sterren.