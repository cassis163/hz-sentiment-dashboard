Anja die Anja... ongelooflijk, maar je hebt het toch maar weer gedaan!! Femme fatale is zijn titel meer dan waard. De mooie boektrailer snap ik nu volledig. Vanaf de eerste zin word je gegrepen en beetje bij beetje word je het verhaal ingezogen om uiteindelijk het boek niet meer neer te leggen. De spanningslijnen worden prachtig opgebouwd tot zover dat je zal vergeten te ademen. De zenuwen hebben het hard te verduren. Kathleen Verlinden verrast het ganse boek door tot het zinderende einde. Het erotische gehalte is respectvol en laat je erotiserend meevoelen. Heel goed verwerkt doorheen het verhaal en zeker niet storend. Bij een titel als Femme fatale hoort ook een femme fatale. Effenaf een prachtig super spannend boek. Het verhaal van June en Lexie is een leven op zich. Wat betekenen ze voor elkaar? Zijn ze te vertrouwen of spelen ze een rolletje? Het huwelijk van June en Robbert dooft uit. Wat heeft Robbert te maken met het overlijden van hun dochtertje Imke? Heeft hij er Ã¼berhaupt iets mee te maken? De geheimen stapelen zich op en daarin speelt Kathleen Verlinden geen onbelangrijke rol. Veel ga ik niet verklappen het zou enorm jammer zijn voor de fans die het boek nog moeten lezen. Ik voel me nog steeds verweesd en ik heb het boek al 2 uur uitgelezen en dit zal morgen nog nazinderen. Dus lezers niet twijfelen en zo snel mogelijk Femme fatale lezen!!!!