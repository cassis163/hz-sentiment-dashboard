In Oorlogskind word je meegenomen in het arme bestaan van de familie Dietz in Hamburg ten tijde van de puinmoorden (1947). Hanno en Wiebke vinden tijdens hun strooptocht door Hamburg een klein jongetje dat helemaal alleen is. Ze nemen hem (Joost) mee naar huis en hij wordt daar liefdevol in het gezin opgenomen.

In de tweede verhaallijn wordt de welgestelde familie Anquist gevolgd aan het einde van de Tweede Wereld Oorlog. Ze worden door de russen hun huis uitgezet en dochter Clara is van plan om met haar vader, schoonzus, neefje en nichtje een veilig bestaan in Spanje op te zoeken.

De derde verhaallijn speelt zich in de jaren 90 af. Anna Meerbaum, de dochter van Clara Anquist, ontmoet Joost Dietz. Hij gaat als architect aan de slag het de restauratie van het voormalig landgoed van de familie Anquist. Zo komen de twee eerdere verhaallijnen bij elkaar.

De drie verhaallijnen worden met elkaar afgewisseld en zodoende krijg je een steeds beter beeld van wat er in het verleden heeft plaatsgevonden. De schrijfster weet de spanning heel goed op te bouwen, waardoor je wilt blijven lezen richting de ontknoping. Al had ik in begin wel wat moeite om er in te komen, doordat ik de verschillende personages nog niet zo goed kon plaatsen.