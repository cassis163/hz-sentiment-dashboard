Langs het Pad van de vrijheid dat kilometers lang is en omzoomd met bomen, hangt in iedere boom een opgehangen en gemartelde neger.
Cora is nog jong wanneer ze samen met Caesar ontsnapt. Door te ontsnappen weet je als slaaf dat je je leven op het spel zet en dat van je dierbaren. Er zijn speciale slavendrijvers die contracten aangaan om ontsnapten tegen een prijs terug te halen. Eens terug worden de weggelopenen als voorbeeld gesteld, ze worden gemarteld en gedood voor de ogen van andere slaven.
Cora maakt gebruik van de ondergrondse trein. Wie heeft ze uitgegraven en de rails gelegd? Wie bedient die treinen. Het gaat om ontsnapte slaven zelf, maar ook om blanken die de negers toch wel goedgezind zijn. Ook zij lopen uiteraard gevaar.

Dit boek bevat best wel heel heftige en gedetailleerde beschrijvingen van folteringen.
Ik vraag me af, ongeacht of het correct is om een hele bevolkingsgroep uit te roeien want dat doe je gewoon niet, waarom dat dan ook nog met foltering moet. Is het echt nodig dat wanneer je iemand wil doden, die eerst nog stevig moet afzien? Komt dit nog ergens uit onze oertijd, van een of ander instinct?