Recensie : De Voltooiing â€“David Baldacci
Uitgeverij A.W. Bruna
Juni 2015
ISBN : 98789400505179
Over het boek:
The Finisher- of Vega Jane-reeks werd in februari voor het eerst uitgebracht voor de 15+ doelgroep. Dit boek, met de ondertitel Vechten voor de waarheid, verscheen bij jeugduitgever Leopold en bevatte de helft van het eerste boek van de serie. Op 30 juni verscheen het tweede stuk van dit eerste deel, met de ondertitel Sprong in de wildernis. Tegelijk met dit tweede deel verscheen bij uitgeverij A.W. Bruna een volwassen editie dat wel het volledige eerste deel van de serie bevat en dus gelijk staat aan het Engelstalige eerste deel van de serie. Wat hier de reden van is, is niet duidelijk.
Het verhaal gaat over de bijna 15 jarige Vega Jane, die in een wereld woont waarin iedereen zijn eigen taak heeft, zijn eigen plek kent en iedereen gehoorzaamt. Ze wonen bij het Bitterbos en een Moeras, waar je beter niet heen kan gaan. Niemand is ooit buiten hun wereld geweest. Als op een dag Quentin Hermes verdwijnt, is iedereen in paniek. Quentin is de mentor van Vega en hij heeft voor haar een kaart achtergelaten. Hierdoor beseft ze dat er een veel groter geheim achter zijn verdwijning zit dan iedereen denkt. Er is iets dat de machthebbers angstvallig geheim willen houden en Vega is vastberaden achter het geheim te komen. Ze gaat op zoek naar de waarheid. Dit alles doet ze met gevaar voor eigen leven.
In haar eentje maar wel gesteund door haar beste vriend Delph, probeert ze er achter te komen wat er vroeger gebeurd is toen haar grootvader zijn Hindernis nam.
Het is verhaal vol fantasy wezen zoals jabbits en adars maar ook mensachtige wezens zoal zijzelf. Het is een verhaal dat in een ander tijd afspeelt. Of het het verleden of de toekomst is, is niet op te maken uit het verhaal. Er zitten dystopische trekken in omdat het nou niet echt een fijne wereld is om in te wonen.
De karakters zijn goed uitgediept, vooral Vega en Delph worden goed beschreven.
Het verhaal is vanaf de eerst bladzijde spannend en omdat het een trilogie is, is er geen echt eind. Wel zijn sommige stukken wat langdradig maar het leest lekker. Wat mij betreft een goed geslaagd YA-fantasy debuut.
4 sterren