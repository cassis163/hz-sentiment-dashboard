Mark, Blum en hun dochtertjes leven een heerlijk leventje in een Oostenrijks dorpje. Blum is begrafenisondernemer en Mark is rechercheur. De vader van Mark, Karl, woont bij hun in nadat hij door een tekenbeet zijn werk niet meer kon uitoefenen. De ouders van Blum zijn op een mysterieuze wijze om het leven gekomen. Ondanks dit lacht het leven hun toe maar schijn bedriegt.
Mark verongelukt voor haar ogen en sterft in de armen van Blum. Blum is kapot van verdriet maar spoedig herpakt ze zich en besluit de werkkamer van Mark op te ruimen. Op zijn mobiele telefoon vindt ze talloze gesprekken van Mark met een jonge Moldavische vrouw, Dunja. Het is een gruwelijk relaas van opsluiting, martelen en verkrachten in een kelder. Bijna te erg om te geloven.
Blum die door haar adoptieouders Br√ºnhilde werd genoemd, heeft zelf een afschuwelijke traumatische jeugd meegemaakt en iets in haar zegt dat het verhaal van Dunja waar is. Ze is vastbesloten om Dunja op te zoeken en de waarheid boven tafel te krijgen. Ze zet het werk van haar grote liefde Mark voort.
Als een wonder vindt ze enkele dagen later Dunja en neemt haar mee naar haar villa. Dan begint haar speurtocht. Ingegeven door wraak want Blum is er inmiddels achter dat haar man vermoord is omdat hij iets groots op het spoor was. Er zijn mensen die heel graag willen dat deze beerput gesloten blijft.
De lieflijke Blum, de moeder die alles voor haar kinderen wil doen, en een fijne schoondochter is blijkt een zeer morbide, creepy vrouw te zijn. Ze neemt het recht in eigen hand en wel op bloederige wijze.
De schrijfstijl is staccato, korte zinnen, korte hoofdstukken. Een manier waarop de vaart in het verhaal blijft. Maar deze schrijfstijl moet je wel liggen.
Het manco bij dit boek vind ik de manier waarop Blum te werk gaat, ze kan ongezien en ongestraft haar werk doen en is niet te stoppen. Door de systematische manier van werken is het boek voorspelbaar. De vraag die bij mij blijft hangen, is Blum nu sympathiek, begrijp ik haar daden of is het gewoon een vals loeder? Haar werkwijze in onorthodox en als je van gruwelijk en bloederig houdt zal dit boek je zeker aanspreken. Haar werk als begrafenisondernemer als dekmantel vind ik een interessant gegeven. Voor wie van een snel boek met bloederige details houdt is het uitstekend leesvoer.