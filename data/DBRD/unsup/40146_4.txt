Wat een heerlijk boek is Twilight. Ondanks ik niet zo veel heb met vampieren was het een geweldig verhaal.
Isabelle gaat weer bij haar vader wonen in het regenachtige dorpje Forks. Isabelle is hier opgegroeid, maar is destijds met haar moeder mee gegaan toen haar ouders gingen scheiden. Nu is ze weer terug. Ze gaat naar school, en maakt hier al snel nieuwe vrienden. Vanaf het eerste moment is ze verliefd op Edward. Hij is bloedmooi, heeft schitterende ogen, en zijn huid is zo bleek dat je er bijna doorheen kan kijken. In eerste instantie wil Edward niets van haar weten, maar dat is niet omdat hij Bella niet leuk vindt. Ook Edward voelt zich van begin af aan aangetrokken tot Bella.
Er is echter één probleem: Edward is een vampier. Zijn hele familie bestaat uit vampieren. Dit bemoeilijkt de liefde tussen Bella en Edward, maar ze laten zich door niets tegenhouden.
Twilight is een geweldig boek. Het is een schitterend verhaal over de liefde, een hele lastige, mysterieuze en gevaarlijke liefde. De schrijfstijl is ontzettend toegankelijk en zorgt ervoor dat je door wilt lezen, en ook de andere delen wilt verslinden.
De Twilight-serie is bedoeld voor een jeugdig publiek. Toch is het net als de Harry Potter-boeken voor iedereen weggelegd. De personages veroveren in beide series je hart.
Twilight is een pageturner ten voeten uit. Het heeft romantiek, spanning, en een mysterieus tintje.