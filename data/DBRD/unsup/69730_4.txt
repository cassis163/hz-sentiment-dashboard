Sarah Loudin Thomas schreef 'Wachten op een wonder' als eerste deel van serie van drie. In elk deel staat iemand centraal

{ "God's wegen zijn ondoorgrondelijk, zei Perla"}

De elementen:
De cover ziet er vrolijk en kleurrijk uit. De titel Wachten op een wonder, maakt nieuwsgierig en geeft de hoop en verwachting op een mooi verhaal. Graag lees ik meer over dit wonder. Het verhaal is geschreven in de 3e persoon. Hoofdkarakter is Casewell een man van boven de 30 jaar, hardwerkend en zorgzaam voor zijn ouders. Daarnaast is Perla ook een bijzonder karakter, zij is een bijzondere vrouw. In meerdere opzichten.

Het verhaal wordt helder en duidelijk uiteen gezet. En is een christelijke roman, wat inhoud dat kerk en bijbel regelmatig voorkomt en een belangrijk item is in het verhaal. Met name het oude testament wordt aangehaald.

{ "En opeens opperde iemand.. dat het eten een wonder was "}

Mijn mening over het boek:
De uitspraak “Wachten op een wonder” heeft voor mij een speciale betekenis. Daarom was ik erg nieuwsgierig, naar het boek dat is gelezen voor de leesclub van Puur!.

Het boek is heel bijzonder en met prettige hand geschreven. Casewell, al over de 30, woont in het streng gelovige stadje Wise. Het is een verhaal zoals ik ze niet vaak lees. Eenmaal in het verhaal word je meegesleept met de hoofdpersoon Casewell en wat hij allemaal meemaakt. Je krijgt als lezer een goed beeld van West Virginia in 1954 en de gemeente Wise, met hun strenge geloof en regels.

En wat vond ik daarvan, als christelijke lezer? Ik vond het heel mooi om het zo te mogen lezen. Het boek leest goed weg, de karakters worden goed omschreven en hebben voldoende diepgang voor het boek.

Het boek was een soort golf en ik liet mij hierin meevoeren.. naar open zee. Ik wilde elke beweging ervaren, gewoon lezen en ervaren hoe het was in die tijd. Het gaat er aardig streng aan toe met nieuwe bewoners. En bijvoorbeeld bij een periode van droogte, krijgen de burgers en/ of situaties hier de schuld van. Er is veel te lezen over boosheid, schuld, boete en vergeving. En tenslotte liefde voor elkaar.

Ik vond het prachtig en heb genoten. Gewaardeerd op 4 sterren.