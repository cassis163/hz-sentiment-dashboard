Peter Perceval (1966) is een Vlaams auteur, toneelregisseur en -producent. Hij schreef onder andere scenario's voor de televisieserie Thuis. In 1997 richtte hij samen met zijn huidige echtgenote een theaterproductiehuis op. Ook regisseerde en produceerde hij meer dan 60 comedyshows. De Hollywoodfactor (2015) is zijn debuut als thrillerauteur.

Alessandra Vaccaro, voor vrienden Sandra, is hoofdinspecteur moordzaken bij de federale politie. Ze wordt betrokken bij een moord op George Waltz , een bekende beursmakelaar en filantroop. Hij wordt op een nogal bijzondere manier, in het bos, dood aangetroffen. Heeft de dader dit bewust zo gedaan? Het onderzoek dat volgt zorgt ervoor dat Alessandra een paar oude bekende tegenkomt en er een paar oude littekens weer opengaan. Als snel blijkt dat niets is wat het lijkt en dat zij alle zeilen bij moet zetten om de zaak op te lossen voor de door haar zelf gestelde deadline verstrijkt. Dat ze daarbij zelf niet ongeschonden blijft maakt het alleen maar moeilijker.

Het boek begint met een epiloog die zoveel vragen oproept dat je meteen het verhaal wordt in getrokken. De hoofdpersoon Alessandra is een personage die de nodige geheimen bij zich draagt wat nieuwsgierig maakt om door te lezen. Als het verhaal vordert worden een aantal geheimen duidelijk, een aantal zaken blijven echter in nevelen gehuld wat er voor zorgt dat je niet altijd snapt waarom ze bepaalde dingen doet.

Doordat de schrijver gebruik maakt van zinnen zoals:"ze had een voorgevoel, maar ze wist nog niet waarvan" en "Er scheelde iets aan dit beeld, maar ze vond niet wat het was.", blijf je door willen lezen.

Aan de schrijfstijl merk je dat de schrijver een achtergrond heeft van scenario's schrijven. Zeker in het begin zijn er veel dialogen en wordt er heel beeldend geschreven. Soms is het zelfs wat grof en heel gedetaileerd, ook worden bepaalde types wat clich√©matig neergezet. Dat de schrijver Vlaams is merk je af en toe door het gebruikt van bepaalde uitdrukkingen en woorden, maar is zeker niet storend.

Het plot is verrassend en zet je verschillende malen op het verkeerde been. Het is alleen jammer dat de vele verhaallijntjes die in het boek zitten niet allemaal helemaal uitgewerkt worden.

De Hollywoodfactor betekenis in het boek is : applaus voor je daden en gezien worden. Voor dit debuut is dit zeker een goed begin, maar nog geen staande ovatie.