De jongen in het bubbeltjesplastic is een lekker sarcastisch boek vol humor, maar met tegelijkertijd hele serieuze onderwerpen. Op sommige vlakken is het boek verassend. Het maakte dat ik mee ging denken rondom sommige "mysteries".
Het boek leest makkelijk weg en is een fijn boek om "even tussendoor" te lezen.

Het boek is bedoeld voor jongeren en ik denk dat het voor hen een zeer goed boek is. Luchtig, maar met serieuze onderwerpen als "anders zijn", "gepest worden", "vrienden" en "familie". Misschien voor sommige jongeren herkenbaar op bepaalde punten waardoor ze merken dat het vaker voorkomt. Ondanks de humoristische en sarcastische schrijfstijl van Earle in dit boek.