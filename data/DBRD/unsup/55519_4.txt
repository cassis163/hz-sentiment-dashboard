Dosia Brewer is in het kook- en bakwereldje geen onbekende. Al jaren schrijft zij recepten voor tijdschriften als delicious., Seasons en Margriet. Hiernaast heeft zij een bakblog, waarop recepten voor koekjes van over de hele wereld de hoofdtoon voeren. In Dosia bakt vegan laat zij door middel van recepten, technieken, tips en trucs zien dat vegan bakken echt niet zo moeilijk is.

De prachtig vormgegeven cover van Dosia bakt vegan zorgt ervoor dat het boek vanuit de schappen in de winkel al opvalt. De fris blauwe achtergrond doet de ananas-merengue taart, want dat blijkt het te zijn, nog beter uitkomen. Het is bijna niet mogelijk om deze taart niet te willen maken. Omdat de letters er bovenop liggen, springt de titel je tegemoet. De achterflap vertelt het verhaal achter het boek. In duidelijke bewoordingen wordt duidelijk gemaakt dat vegan bakken helemaal niet moeilijk hoeft te zijn. Hoewel daar door diezelfde woorden ook direct aan getwijfeld zou kunnen worden. Want wat houdt aquafaba nou eigenlijk in? En hoe komt de binding van lijnzaad eigenlijk tot stand?

Deze vragen worden bij het openslaan van het boek vrijwel direct beantwoord. Onder het hoofdstuk “Info” worden de termen verklaard, gevolgd door een uitleg hoe deze ingrediënten gebruikt kunnen worden.
De mooie kleuren van de cover worden in het boek doorgevoerd. De hoofdstukken worden op pastelkleurige bladzijden aangekondigd. De achtergrond van de foto’s laten dezelfde kleuren zien. Het zorgt voor een mooi, rustig geheel.

Na de informatie openen de zoete gebaksoorten, in het hoofdstuk cake & taart, de 100 recepten die volgens de cover in het boek staan. Heerlijk klinkende namen als pecan-karameltaart en de op de voorkant prijkende ananas-meringuetaart maken de keuze moeilijk. Wellicht allemaal maar eens proberen?

Het hoofdstuk koek is het paradapaardje van Brewer. En dat blijkt. Koek in allerlei vormen kan worden gemaakt. De ingrediënten zien er op het eerste oog niet heel ingewikkeld te verkrijgen uit. Dit roept om een grote schaal verschillende koekjes.

De hierop volgende hoofdstukken, zoet brood en hartig, zien er zeker net zo verleidelijk uit. De gevarieerdheid in moeilijkheidsgraad zorgt ervoor dat er voor iedereen wel iets te maken valt. Al doet de filoslang met pompoen verwachten dat er enige ervaring in het bakken nodig.

Het afsluitende hoofdstuk, basis, bevat recepten voor, niet geheel onverwacht, basisproducten, zoals bijvoorbeeld vegan boter. Handig in dit hoofdstuk is ook “wat ging er mis”, de bloopersectie. En juist dit deel doet vermoeden dat al het vergaande toch niet zo makkelijk is als het oogt en wordt beschreven.

Met haar eerste kookboek laat Dosia Brewer zien dat vegan bakken voor iedereen geschikt is en zeker niet altijd caloriearm en gezond hoeft te zijn. De smaak staat voorop!