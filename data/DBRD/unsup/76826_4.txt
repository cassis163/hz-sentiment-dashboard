Mirabel komt in de problemen als ze haar huis en bedrijf ( met de prachtige pluktuin) dreigt kwijt te raken. Ze heeft geld nodig, dus ze neemt een klus aan van Snezana. Als snel komt ze tussen twee kwaden in te staan. Snezana is bestolen en Mirabel, voelt zich gedwongen om deze Oversteker te helpen. Ze komt in ruzies terecht, die ze probeert te sussen. Dat is iets waar ze heel goed in is. Haar krachten onder controle proberen te krijgen, is een taak die erg moeilijk blijkt te zijn. Ze probeert het toch, maar haar kracht lijkt sterker te worden. Hoe kan ze dit en haar omgang met een daimon nog lang geheim houden?

Pucai mogen natuurlijk niet ontbreken. Ze komen weer voorbij, deze ondeugende wezentjes en zorgen voor nog meer problemen. Mirabel krijgt veel voor haar kiezen. De kerberiden en Sha’s houden haar in de gaten. De krachten van deze wezens, zijn zeer bijzonder. Best een creepy idee wat zij met je kunnen doen. En de hellehonden, prachtig beeldend op papier gezet. Genieten.

Natuurlijk is Terya ook weer van de partij en haar liefde voor het mannelijke geslacht, is weer volop aanwezig. Mirabel moet ook maar eens met een mens daten.
Mirabel is officieel een prinses van een andere wereld, maar wil zich ergens anders thuis . Daarom heeft ze de oversteek gemaakt. Ze voelt zich echt thuis in haar huisje, omringd met natuur.

Het boek is erg dik, maar de hoofdstukken lezen vlot en het lettertype is echt heel erg fijn. De cover is prachtig en een scène uit het boek. Altijd mooi, omdat te kunnen plaatsen. De schaduw van de Sha is een mooie titel. De sha’s geven mij de kriebels. Duistere wezens hoor. Veel actie, naarmate je verder in boek komt met lezen.
Veel magische wezens en magie. Het einde is erg spannend. Natuurgeweld en prachtige fantasy creaturen, waarvan je zult smullen. Het komt wel langzaam opgang, maar dat is een goede opbouw naar de Endgame. En… dit is een echte Endgame. Filmwaardig! Daarom krijgt Het boek 4,5 sterren van mij.