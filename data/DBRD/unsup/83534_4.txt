Wow, wat een leuk boek is Geek Girl! Het is super hilarisch en vertederend en grappig en schattig en in een weg geweldig! Precies het boek dat ik nodig had op deze regenachtige dag om me een beetje op te vrolijken. Na al die regen had ik dringend behoefte aan een straaltje zonlicht en daar heeft dit boek zekerste weten voor gezorgd!

Wat het lezen van dit boek zo leuk maakte, zijn alle feitjes die in het boek verwerkt zijn. Zoals het feit dat een kolibrie niet kan lopen of dat er knopen op de mouwen van een jasjes zitten, omdat Napoleon niet wilde dat zijn soldaten hun neus afveegden. Briljant! Ze worden op de meest ondenkbare momenten gebruikt, wat het alleen nog maar meer hilarisch maakt.

Dan hebben we natuurlijk ook nog Harriet zelf, die op sociaal vlak niet altijd de beste keuzes maakt, haar hart wel op de juiste plaats heeft zitten (links) en samen met haar vader af en en toe een bangerik is. Die aspecten samen creëren één geweldig hoofdpersonage, waar je om gaat geven en met wie je meeleeft. Een personage dat je laat lachen totdat je je buik vast moet houden. Het was geweldig om te zien hoe ze zichzelf in dit boek leerde kennen. Natuurlijk maakt ze ook fouten en kon ze sommige dingen beter op een andere manier benaderen, maar ze is en blijft een top meid waar ik graag meer over wil lezen.

Tot slot nog even wat over de eveneens hilarische bijpersonages die het boek nog leuker maakten. Met een stalker, een beschamende vader, een to-the-point stiefmoeder, een BFF en een mode goeroe: wat kan er nog mis gaan? Ik heb oprecht genoten van elke minuut die ik met hen doorbracht!

Conclusie

Een super grappig boek dat ik iedereen aanraad om te lezen. Of ze nu van mode houden of niet. Het is te hilarisch om te laten liggen en het perfecte boek als je in een dip zit of als het minder mooi weer is buiten.

Deze recensie is als eerste geplaatst op CarpeLibra.nl