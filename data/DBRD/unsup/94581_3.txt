Ik kwam dit boek onlangs tegen in een tweedehands boekhandel en omdat het zon bekend verhaal is, wie kent de film niet, heb ik hem maar meegenomen. Op de achterflap staat Het boek is nog beter dan de film. Nou dat wilde ik wel eens testen.
Nu heb ik de film jaren geleden 1 of 2 keer gezien, en een aantal elementen die ik me kan herinneren (bijv. de aanwijzing over Ms. Moffet) komen ik het hele boek niet voor. Grotendeels volgt de film het boek maar er zijn duidelijk afwijkingen zoals een andere rescencent ook al schreef.
Tijdens het lezen heb je uiteraard in je geestesoog constant Jodie Foster en Anthony Hopkins in beeld. Persoonlijk vond ik het boek minder spannend. Misschien omdat het verhaal bekend is. Naar mijn smaak was de film beter. In ieder geval grotesker en angstaanjagender. Zeker de scènes met Hannibal Lecter. Als je de film gezien hebt zie ik geen reden om nog dit boek te lezen. Er zijn voldoende betere boeken die niet verfilmd zijn om je kostbare tijd aan te spenderen.