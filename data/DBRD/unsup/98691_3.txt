YES! eindelijk een YA boek over vikingen.

In dit boek volgen we Eelyn, zij is één van de Aska. En een echte vikingsdochter die mee gaat het slagveld op. Ieder jaar gaan ze het slagveld op om tegen de Riki te vechten. Dit is een oude traditie.

Lang geleden is haar broer omgekomen tijdens één van deze veldslagen, tenminste dat is wat Eelyn en haar familie denken...

Tijdens het laatste slagveld wordt Eelyn ontvoert door een Riki en wordt gevangen genomen en tot slaaf gemaakt. In het dorp bij de Riki komt ze erachter dat de Riki en de Aska helemaal niet zoveel van elkaar verschillen. Ze wordt betrokken bij allerlei rituelen van de Riki en krijgt ze steeds een hechtere band met Fiske, een Riki man.

Adrienne heeft een fijne schrijfstijl, alleen heb ik heel erg het gevoel dat het boek afgeraffeld werd. Vooral het einde wordt snel afgekapt. Wat ik ook erg jammer vond is dat de auteur niet de Noordse Mythologie gebruikt heeft, nu heeft ze maar goden 'bedacht'. Juist die combinatie van non-fictie en fictie hadden het wat interessanter kunnen maken.

Ondanks dat vind ik het wel een leuk boek en zeker een aanrader als je een snel iets wilt lezen.