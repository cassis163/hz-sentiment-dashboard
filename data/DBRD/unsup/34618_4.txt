'De man die probeerde de Dood te slim af te zijn' is een bijzondere novelle met personages die op hun eigen, soms kinderlijke manier ook bijzonder zijn.
Het verhaal van een man die vooral met zichzelf bezig is en niets meer van een vrouw wil dan dat hij haar weer kan vergeten. Dan komt hij Marianne tegen en ondanks dat hij alle onvolkomenheden van haar kan zien, wil hij geen leven zonder haar.
Op het moment dat hij aan zijn gedeelte van hun afspraak niet kan voldoen, houdt zijn leven in de hem bekende wereld op.

De auteur heeft wat daarop volgt beschreven alsof Waldemar een trip beleeft, veroorzaakt door een geestverruimend middel. Wellicht was de dood van Marianne dat middel. Dat was de trigger die er voor zorgde dat hij niet verder ging in de echte wereld en er tevens voor zorgde dat hij niet dood hoefde te gaan. Hij probeert onbewust op zijn manier 'de Dood te slim af te zijn'.

Het is een bijzonder en beeldend verhaal over het groeien van een man als mens en het toch niet verder kunnen komen in een wereld waarin hij wel zou kunnen leven. De teleurstelling en de reactie daarop.
Ik heb het verhaal even moeten laten bezinken om dit neer te schrijven. Het is een aanrader!
4,5/5*