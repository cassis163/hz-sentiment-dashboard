Ik heb begrepen dat dit een eenmalig uitstapje naar het thrillergenre was van Isabel Allende. Gelukkig zou ik zeggen want het is een hele opgave om erdoorheen te komen.
De eerste helft van het boek is niet spannend, het duurt en het duurt allemaal en het is me ook te zweverig. De laatste honderd pagina's komt er eindelijk vaart in en wordt het een beetje spannend. Maar ik kan me voorstellen dat vele lezers tegen dan al afgehaakt hebben.

Ripper verwijst uiteraard naar Jack de rippper. In dit geval is het ook de naam van een bont gezelschap, verspreid over heel de wereld, dat probeert om moordzaken op te lossen. Het gaat dan vooral om tieners die veel tijd achter de computer doorbrengen, al dan niet gedwongen door een ziekte.

Amanda Jackson is de 'baas' van het spel. Amanda is de dochter van Bob Martin, hoofdinspecteur van de politie en Indiana Jackson. Haar ouders zijn gescheiden. Haar moeder werkt in een kliniek waar ze mensen heelt, maar niet via de reguliere gezondheidszorg, maar door middel van spiritualiteit, esothere olieÃ«n, massage, handoplegging, stenen en dergelijke. Dit spirituele zit in heel het boek vervlochten en maakt dat het me allemaal te zweverig is.
Het boek speelt zich af in San Francisco, zowat de meest ruimdenkende stad van Amerika waar alles kan en mag.

Binnen een tijdsbestek van enkele maanden zijn er verschillende moorden gepleegd die ogenschijnlijk niets met elkaar te maken hebben en die de politie ook niet opgelost krijgt.
De spelers van Ripper gaan zich ermee bemoeien en dat heeft de nodige gevolgen.