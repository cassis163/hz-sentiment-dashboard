In de laatste engel lees je over een van moord verdachte zwerver, Karl Dahl. Rechter Carey Moore krijgt de zware taak hem te berechten en besluit dat zijn strafblad niet mee mag wegen in deze zaak.
Terwijl de hele gemeenschap een veroordeling wil zien moet Moore het uiteindelijke besluit nemen.
Als ze wordt aangevallen na een rechtzitting worden twee rechercheurs ingezet om de zaak te onderzoeken.

De, op non actief gestelde, oud rechercheur die de moordzaak bij familie Haas heeft onderzocht is nog geobsedeerd met de zaak bezig, maar als Dahl ontsnapt kan hij niet stil blijven zitten.

Hoag heeft kans gezien van begin tot eind de spanning er goed in te houden door regelmatig te wisselen van vertelperspectief. Tot aan de climax blijft onduidelijk hoe het plot in elkaar steekt en langzaam vallen de stukjes in elkaar.
De karakters van vooral Moore en rechercheurs Sam Kovak en Liska zijn goed uitgewerkt.

Een thriller van formaat, die je boeit tot het eind.