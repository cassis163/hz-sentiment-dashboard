Deze uit het Spaans vertaalde roman is gesitueerd in Bogota, de hoofdstad van Colombia en is geschreven vanuit het perspectief van Claire Dalvard, een rijke vrouw van aanzien in de stad. Zij is een goede klant van de schoonheidssalon en wordt daar behandeld door Karen Vald√©s, een jonge vrouw uit Cartagena, waar zij met haar vierjarig zoontje bij haar moeder woonde. Zij is naar Bogota gekomen om daar te werken en voldoende te verdienen om haar zoontje te laten overkomen.
Op een dag komt een jong meisje, Sabrina, bij haar voor een behandeling en vertelt haar dat zij een afspraakje heeft en ook met wie.
De volgende dag leest Karen in de krant dat Sabrina vermoord is.
Op een bijzonder boeiende manier wordt beschreven hoe deze misdaad plaats vond en welke gevolgen dit gebeuren heeft voor Karen.
Het verhaal eindigt heel heftig en onvoorstelbaar en bewijst dat in landen waar corruptie zegeviert, arme onschuldige mensen vaak moeten boeten voor de wandaden van de rijken en aanzienlijken.
Een aan grijpende roman, die de lezer tot nadenken aanzet.