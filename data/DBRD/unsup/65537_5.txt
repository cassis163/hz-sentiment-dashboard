Saman Amini is op elfjarige leeftijd naar Nederland gevlucht en heeft de eerste zes jaar doorbracht in een vluchtelingencentrum. Verder betekent hij tegenwoordig veel in de theater- en muziekwereld. Samenloop van Omstandigheden is een bewerking van zijn gelijknamige theatervoorstelling.

Tijdens het lezen ervaar je als lezer verschillende emoties: boosheid, zwakte, verdriet, blijdschap, nervositeit en kracht. De aaneenrijging van woorden die Saman Amini gebruikt zetten je aan het denken, ze maken iets in je los, houden je vast tot je het boek dichtslaat. En dan nog buitelen je gedachten over elkaar heen, blijf je nadenken over de gebeurtenissen, over zijn verhaal. Want alles wat de auteur beschrijft is oprecht, hard, eerlijk en rauw. Het is niet zozeer alleen negatief, want het belicht ook mooiere momenten. Maar dit gaat over zijn verleden en daarin was niet zo heel veel moois om op terug te kijken. Of toch wel?

De illustraties zijn adembenemend. Ze passen perfect bij het verhaal en zorgen voor een extra laag. Je ervaart het verhaal hierdoor op een andere manier dan wanneer het alleen zwarte letters op een wit vel zouden zijn. Het is beeldend en vormt een groter geheel rond het verhaal. Soms illustreert het een omgeving, soms een persoon, soms iets dat denkbeeldig is maar altijd iets dat het verhaal ondersteunt. Ook de afwisseling tussen zwart en wit past goed bij het verhaal. En het feit dat de linker bladzijde vol staat met tekst en de rechter bladzijde maar één woord bevat bouwt een soort dynamiek op die je niet vaak tegenkomt in een boek.

Het is prachtig hoe de auteur verschillende gebeurtenissen uit zijn leven in dit boek verwikkeld. Aan elkaar verbonden door krachtige woorden en uitzinnige ‘gedichten’. Want sommige stukken tekst rijmen en lijken perfect symmetrisch in elkaar te zitten. Terwijl andere stukken weer onstuimig zijn alsof ze geen leidraad bevatten. Maar dat doet het boek wel. Één grote leidraad want aan het eind komt alles samen.

Amini heeft met dit prachtig geïllustreerde boek een krachtige en ontroerende theatershow op papier gezet. Een kunstwerk op zich.