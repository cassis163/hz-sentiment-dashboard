Daphne Parrish is de aantrekkelijke vrouw van miljonair Jackson Parrish. Ze lijkt het perfecte leven te hebben: geld, schoonheid, prachtige huizen, luxe, twee prachtige meisjes en een aantrekkelijke man. Amber Patterson wil wat Daphne heeft en bedenkt een sluw plan om dat te krijgen. De vraag is natuurlijk: is het al goud wat er blinkt?? Natuurlijk is dit niet het geval. En die wetenschap maakt dat ik het boek met enige scepsis ging lezen. Toch wist de auteur me te boeien. Het eerste deel werd geschreven vanuit Amber, het tweede deel vanuit Daphne. Je ontdekt wat de beweegredenen zijn van Amber, wat haar achtergrond is en hoe ze denkt. Vervolgens bekijk je de situatie vanuit Daphne's perspectief. In het laatste deel komen de verhaallijnen samen. Ik vond de ontknoping toch nog verrassend en amusant en sloot het boek met een glimlach af!