Ik had nog nooit iets gelezen van deze schrijver. Ik zag het boek liggen op de kijkplank van de bibliotheek en nam het meteen mee. Het is een dun boekje van 150 pagina's met grote druk en veel witranden. Stond het mij niet aan dan gaf ik het maar meteen terug. Maar groot was mijn verbazing als ik begon te lezen. Een jongen gaat op bezoek in een home voor bejaarden om iemand gezelschap te houden. Zijn ouders zouden liever hebben dat hij met vrienden omgaat van zijn leeftijd maar hij doet liever andere dingen. De man weet hem zo te boeien met zijn verhaal dat hij er niet meer weg te slaan is. Stukje bij beetje kom je meer te weten en de schrijver houdt u strak bij de les. Hoe het afloopt tussen de personages moet u zelf maar lezen want het is zeer verrassend.