Pier Vittorio Tondelli. Zulke prachtige namen kunnen alleen Italianen hebben. Tondelli (1955-1991) heeft vooral in Italie al decennialang een grote schare fans, maar sinds kort is zijn laatste roman (1989) dankzij de Nederlandse vertaling ook voor Nederlands publiek beschikbaar. Helaas heeft Tondelli een beperkt oeuvre na kunnen laten aangezien hij reeds op 36 jarige leeftijd overleed aan de gevolgen van aids. Aids speelt ook een belangrijk rol in Gescheiden Kamers.

Gescheiden Kamers gaat over de homofiele schrijver Leo die zich met moeite staande houdt in de turbulente jaren 80. Hij twijfelt voortdurend aan zijn relatie met Thomas en raakt voorgoed op drift als deze laatste aan aids overlijdt. Hij besluit om een bedevaarttocht te houden door Europa en filosofeert en denkt ondertussen na over het leven, de liefde en de dood. Dat levert soms prachtige zinnen en beeldspraak op, maar het maakt het lezen van Gescheiden Kamers niet altijd tot een gemakkelijke ervaring.

Het is zaak om tijdens het lezen er goed bij te blijven aangezien Tondelli regelmatig schakelt tussen heden en verleden en de locaties regelmatig wisselen. Verder is het taalgebruik van Tondelli niet altijd even simpel. Wie echter door het soms wat pompeus aandoende taalgebruik heen kan kijken, zal hier en daar een prachtige observaties tegenkomen over allerlei menselijke themaâ€™s waarbij ook bijbelse en literaire verwijzingen niet worden geschuwd. Verder weet Tondelli de vaak oppervlakkige tijdsgeest van de jaren 80 op een rake en soms indringende manier te beschrijven. De symboliek moet je aanstaan, maar wie zich daar niet door laat ontmoedigen en bereid is de nodige tijd en aandacht aan Gescheiden Kamers te besteden staat een interessante leeservaring wachten.