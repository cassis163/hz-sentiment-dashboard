In Hartslag volgen we dokter Abby DiMateo, een jonge chirurg in opleiding. Wanneer juist zij gevraagd wordt voor het transplantatie team voelt ze zich enorm vereerd. Maar al snel blijken er een aantal dingen te kloppen. Een hart dat eigenlijk voor een jonge knul is bedoeld wordt toegewezen aan een rijke vrouw. Ook de herkomst van het donorhart is compleet onduidelijk. Abby beland in een spiraal van leugens, bedrog, macht en geld in de zoektocht naar de waarheid.

Persoonlijk ben ik gek op de reeks Rizzoli en Isles van Gerritsen. Ik zag dat dit het eerste boek is dat naar Nederlands is vertaald van Gerritsen dus besloot dit boek ook eens te lezen.

Vrijwel meteen word je in het verhaal meegezogen. Je voelt aan alles dat het niet klopt en dat er sprake is van duistere praktijken.

De toegankelijke schrijfstijl is zoals we gewend zijn van Gerritsen. Het boek leest vlot weg. Echter had ik, in tegenstelling tot veel andere boeken van haar, vrij snel door wie er allemaal betrokken waren in het verhaal. Ik had nog niet precies door hoe alles zat, maar ik bleek wel goed te zitten met mijn daders. Persoonlijk vind ik het altijd leuker als je aan het einde een wauw effect hebt, zo van nou dat had ik echt niet verwacht. Vandaar 4 sterren. Zeker geen slecht boek, maar Tess heeft betere!