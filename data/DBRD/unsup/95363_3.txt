Roel Richelieu Van Londersele (1952) studeerde Germaanse filologie aan de universiteit van Gent. Naast zijn werk als docent Nederlands schrijft hij thrillers en is actief als dichter. Met "Reis naar mijn vader" schrijft hij naar eigen zeggen een roman met vele autobiografische elementen.
Robbert Van Lierde is zes jaar als op een avond de voordeurbel gaat en zijn leven voorgoed veranderd. Op de stoep staat een man die met de boot naar Amerika wil en de vader van Robbert, die naast een sigarenfabriek, ook voor de Cunard Line werkt kan dit regelen. Zijn vader regelt dit en leent de man, die beweert een moordenaar te zijn, ook nog een fors geldbedrag. Sinds deze gebeurtenis wordt Robbert door zijn moeder op alle vlakken tegengewerkt terwijl de drie andere kinderen in het gezin buiten schot blijven. Het gezin kan moeilijk rondkomen van de kleine sigarenfabriek van vader en als deze ook nog ziek wordt is de situatie nog lastiger. Mede door een juf op de lagere school pakt Robbert het plan op te gaan studeren in Gent, waar hij het liefst journalist wil worden. Hij gaat samenwonen met Louise en met de steun van haar vader lukt het Robbert iets van zijn ambities waar te maken. Echter zijn moeder blijft waar het kan, hem dwars zitten zeker waar Robert probeert meer met zijn vader in contact te komen.
Met een vlotte schrijfstijl, poÃ«tische beschrijvingen en in korte hoofdstukken weet de schrijver je meteen in het verhaal te trekken. Zeker het begin is met vlagen hartverscheurend en bevat genoeg elementen om de lezer vast te houden. Robbert vertelt vanuit het ik-perspectief over zijn jeugd zoals hij er als volwassen man op terug kijkt. Naarmate het verhaal vordert wordt het echter steeds fragmentarischer en sommige gebeurtenissen lijken losse verhalen die de lezer met een aantal vragen achterlaat. Tegen het eind van het boek vormt het verhaal weer meer een geheel om je bij de plot toch weer danig te verrassen.