Ik ben aangenaam verrast door dit debuut van Tom Bergs.
Dubbelleven is een spannend verhaal, dat heel gemakkelijk leest. Ik vind het niet echt een thriller met veel bloed vergieten en moeilijke wendingen, het is eerder een politieroman met de nodige spanning.
Ik vond het ook wel fijn om opnieuw een verhaal te lezen, dat zich afspeelt in ons eigen Vlaanderen en geschreven door een Vlaams auteur.
De personages zijn makkelijk te volgen, geen moeilijke structuren. Al vrij vlug had ik een idee wie de schuldige zou kunnen zijn, maar toch draait het allemaal wat anders uit. Het plot is goed uitgewerkt en het einde doet je onmiddellijk zin krijgen om verder te lezen!
Het 2de deel staat al te wachten, ik wil zeker weten hoe het verder gaat met de hoofdpersonages.