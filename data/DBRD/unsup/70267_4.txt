Frederick leeft met zijn oom Theobald en hun stokoude huishoudster Truda in een oud,vervallen kasteel. Frederick heeft niets beter te doen dan skeletten aan elkaar te plakken zodat de meest uitzonderlijke vormen , nieuwe dieren ontstaan. Buiten dit is hij ook graag bezig met uitvinden. Zo heeft hij zijn fiets aangepast met een hoop snufjes maar ook de rugpuistenknijper ( hoe verzin je het? ) en nog vele anderen. Op school wordt hij dan ook niet voor niets Griezel genoemd. Het bos achter het kasteel is ook nog eens verboden terrein dus daar kan hij ook niet naartoe. Wanneer de rivaal van oom Theobald hem uitdaagt om verkiezingen te houden voor het burgemeesterschap en deze met alle middelen wil winnen.Een ongelijke strijd wordt getreden en Frederick ontdekt het eeuwenoude geheim van zijn oom.

Mijn mening

Lees als je het boek in handen zou hebben eerst eens hardop de proloog. Geweldig hoe deze in je mond ligt. Ik weet zeker dat je het boek op basis van deze eerste indruk meeneemt.

Frederick is een jongen die het door zijn situatie niet makkelijk heeft. Hij staat er meestal alleen voor. Niemand heeft tijd en interesse in hem dus kan hij enkel zijn gedachten de vrije loop laten tijdens het knutselen/uitvibden. Bij Truda vindt hij ook geen uitlaatklep omdat hij haar zelfs niet verstaat. Die gekke taal die ze spreekt en de gerechten die ze maakt... Maar hoe verder je leest hoe meer hij de held wordt van het verhaal.

De monsterkermis is een kinderboek of beter gezegd een boek voor alle leeftijden. Peter van Roermond weet je vanaf de eerste pagina's te boeien. Deze schetsen een oud, vervallen en bijna verlaten kasteel. Door de gedetailleerde beschrijving zie je een spookkasteel voor je. Door de schrijfwijze is het ook uitnodigend om voor te lezen als de luisteraar van spanning houdt. Doorheen het verhaal zul je regelmatig lachen, fronsen en een bedenkelijk gezicht trekken. En dit maakt het juist zo leuk om te lezen. Je stelt je regelmatig de vraag hoe krijg je het verzonnen? Doorheen alle fantasyelementen blijf je toch met je voeten op de grond staan. De verhaallijn blijft spannend en verrassend hoewel de uitkomst voorspelbaar is.

Conclusie

De monsterkermis is een boek zoals ik verwacht en gehoopt had. Fantasie op een hoog niveau verwerkt in een spannend verhaal. Een goed voorleesboek maar ook een boek waardoor stoere jongens en meisjes het lezen leuk kunnen gaan vinden. En als ouder ? Lees het en je zult begrijpen waarom .