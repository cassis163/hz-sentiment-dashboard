Wat een hete zomer en windmolens kunnen aanrichten in een klein dorpje waar iedereen iedereen kent en roddels zelfs zonder reden of oorzaak hun weg vinden.
De dorpsslager kan niet meer slapen sinds er windmolens aan de rand van het dorp geplaatst zijn. Hij hoort een bepaald gebrom en dat kruipt in zijn kop en geraakt er niet meer uit. Om zijn dagen toch goed door te komen drinkt hij energiedrankjes. De slager is bekend van zijn pat√© en iedereen in het dorp is er verzot op. Tot hij een keer een slecht lot maakt. Dan gaat het helemaal mis in het dorp. Komt daar nog de hitte van de zomer bij waardoor iedereen al sneller in zijn wiek geraakt is en je hebt de poppen aan het dansen. Het ene incident leidt tot het andere. Als het allemaal zo tragisch niet was, zou je er eens goed mee lachen.
Weer een dun boekje dat op een dag uit is.