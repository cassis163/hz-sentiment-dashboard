Ik ben ooit begonnen met Honden van Riga. Daarna op volgorde alle Wallanderverhalen gelezen. Behalve De witte leeuwin, maar die heb ik nu dus gelezen. En straks dan nog de Moordenaar zonder gezicht. Zoals alle Wallanderverhalen vind ik dit ook weer een heeeel goed boek. Mede door de meeslepende en logische onderdelen over Zuid Afrika. Een zeer sterk verhaal, goede plot, een menselijke, weifelende Wallander, zoals wij die maar al te goed kennen. En natuurlijk wordt ook dit opgelost. Net als altijd niet onmiddelijk rechtstreeks te danken aan ons aller Kurt. Ik was helemaal vergeten dat ik nog twee Wallanders niet gelezen had. Gelukkig heb ik er nog 1 te gaan. Want na De blinde muur, de laatste Wallander ooit, bleef ik achter met een triest en leeg gevoel. Of 1 van mijn betere vrienden voorgoed uit mijn leven verdwenen was. Henning Mankells Wallanders zijn absolute aanraders voor enerzijds thrillerfans en anderzijds romanliefhebbers.