Livia Prescott zit middenin een (v)echtscheiding en wordt op een avond, bij het verlaten van haar werk, in een parkeergarage aangevallen door een gemaskerde man. Zij weet de man te verjagen, maar al snel begint Livia dreigbriefjes te ontvangen. Als er meer brieven volgen en haar vriendin bij een auto-ongeluk ernstig gewond raakt, dringt de ernst van de situatie pas goed tot Livia. Met de hulp van rechercheur Rachel Quest probeert ze de dader te ontmaskeren. Livia bevindt zich ineens in een situatie waarin zij niemand meer kan vertrouwen en waarin zij moet vechten voor haar leven.

De auteur beschrijft de personages goed en weet de lezer telkens op het verkeerde been te zetten. Hoewel de eerste hoofdstukken redelijk traag zijn, wordt de sfeer steeds grimmiger. Daarna wordt de spanning wordt flink opgevoerd. De auteur weet de beangstigende sfeer goed over te brengen. Een angstaanjagende thriller die boeit tot de verrassende en onverwachte ontknoping. Een absolute aanrader.