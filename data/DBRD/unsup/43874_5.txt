Het boek bevat de unieke kijk in het leven van de Duitse Christine Bolz, en haar onafwendbare liefde voor de Joodse Isaac. Een prachtig verhaal dat je meevoert in het leven van de Duitse burgers in WOII. Waarbij duidelijk naar voren komt, dat naast de Duitsers die achter het regime van Hitler stonden, er ook altijd een groep is gebleven die zich heeft verzet tegen de Duitsers, en wat er met die groep gebeurde die daarvan opgepakt werden.

Met name naar het einde toe wordt het boek steeds pakkender. Je wil het gewoon niet meer weg leggen. Een absolute must om te lezen als je houdt van oorlogsverhalen. Een boek wat van begin tot eind goed te lezen is, je meesleept in het verhaal, de liefde, het verdriet. De impact op een familie in oorlogtijd. Het leven als Duitse vrouw in een concentratiekamp. Maar bovenal een boek met een prachtige ontknoping, die ervoor zorgt dat je de tranen achter je ogen voelt tijdens het uitlezen. Prachtig gewoon.