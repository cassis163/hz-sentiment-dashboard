Titel: Colheita
Auteur: René Gademann
Uitgeverij: aquaZZ
Publicatiedatum: 29 oktober 2016
196 pagina’s

Gademann werd in 2008 genomineerd voor de Dutch Bloggies. Het jaar daarop startte hij zijn eigen column op Arnhem Direct. Intussen verschenen zijn korte verhalen die later bekend werden als Mowl’etjes op mowl.eu.

In 2014 begon Gademann aan Colheita, zijn eerste psychologische thriller. Het verhaalt van de oudere en welgestelde Jacques en diens dagelijkse demonen. Zijn allesbepalende relatie met zijn moeder, de onmogelijke liefde voor Maurice en de daaruit volgende ramp die doorechoot naar vandaag en dit alles overgoten met port - véél port: dat is Colheita.

Colheita is een bijzonder verhaal. Jacques, die samen met zijn vriend Marck een leuk gezellig leven probeert op te bouwen, worstelt nog met zijn verleden. Wat er precies is gebeurt is in de eerste fase nog niet helemaal duidelijk.

Het verhaal bevat flashbacks en gaande weg het verhaal kom je steeds meer te weten over Jacques en zijn verleden. Ondanks dat zijn vriend Marck het beste met Jacques voor heeft wordt de relatie tussen hen steeds lastiger.

Op het moment dat een oude vriend van Jacques, die meer weet over enkele gebeurtenissen van vroeger, zijn verhaal gaat doen tegenover Marck,, dreigt het met Jacques helemaal mis te gaan. Onderdrukte gevoelens, weggestopte angsten en verbitterdheid komen naar boven drijven. Durft hij eindelijk alles aan Marck te vertellen? Of verliest hij op dat moment zijn realiteitszin? Onder het genot van een glaasje Colheita wordt vast alles weer beter.

Voor J.
Aut Ceasar, aut nihil
M.

Colheita is een ontroerend verhaal waarvan de kringen van de port nog lang als afdruk in je hoofd achterblijven.

Ik geef “Colheita’ 4 sterren.
Danielle

Met dank aan aquaZZ waarvan ik dit exemplaar heb mogen ontvangen.