In dit boek neemt de auteur je mee naar mensen die familieleden verliezen door een vliegtuigramp. Als er een nieuwsbericht komt dat er weer een vliegtuig is neergestort, komen alle oude gevoelens weer naar boven uit hun eigen herinneringen.
Het boek heeft vrij veel personages. Annemiek is een vrouw met een verleden dat ze liever geheim wilt houden. Maar toch kriebelt het en wil ze weer terug naar die tijd.
Bridget werkt in een tweedehands kledingzaak en is vrijgezel. Ze probeert haar ex-man te ontlopen: Maxim. Hij heeft nogal losse handjes en ze wil nooit meer naar hem terug. Ze heeft een zoon waar ze dol op is.
Maxim is een man, waar ik de kriebels van kreeg. Hij is gewelddadig als hij zijn zin niet krijgt. Hierdoor werkt hij zichzelf enorm in de problemen. Hij maakt een fout die hij niet meer kan rechtzetten. Toch doet hij er alles aan om er mee weg te komen.
Er is iets met de personages, ze hebben iets met elkaar te maken. Als lezer voel je dat gewoon. Een ding had ik al vrij snel in de gaten. Je wilt de personages helpen, je wilt dat ze er zelf ook achter komen. Meeleven met hun verhaal dat doe je in dit boek echt.
Er zit ook een vrouw in waar mijn haren van overeind gingen staan. Een moeder die nogal gelovig is en daarom de verkeerde keuzes maakt voor haar dochter. Ze komt op mij over als een soort heks. Dan ben je blij dat je het zelf er goed getroffen hebt thuis!

Ik heb het niet snel bij een boek van deze auteur, maar het verhaal moest op gang komen. Ik had ook een beetje moeite om in het verhaal te komen, omdat er brij veel personages waren. Ik wist even niet meer wie er bij wie hoorde af en toe. Dus moest ik even terug bladeren. Maar na 100 blz. zat ik er helemaal in en werd ik weer helemaal ondergedompeld en op het verkeerde been gezet. Dit blijft ze telkens weer doen en dat is echt heerlijk. Je denkt te weten wat er aan de hand is. Maar je zit er weer faliekant naast. Ze schrijft geen voorspelbare thrillers. En dat vind ik heerlijk.
Ik lees een Loes in 1 of twee dagen uit. Deze heb ik een paar dagen langer over gedaan. Een heerlijk boek om te lezen in het zonnetje en er helemaal in op te gaan!

De cover vind ik echt super goed gekozen bij dit verhaal. Een hand op de grond met akelig lange nagelsâ€¦.. Er zit een scene in het boek, waar dit in voorkomt. En daar kreeg ik de kriebels van. Het geeft de cover een ander gevoel, als voor het lezen. Hoe dat komt? Dat moet je zelf gaan lezen. Dan begrijp je helemaal wat ik bedoel.

Ik geef het boek 4****