Een eersteling van 570 bladzijde kom je niet dikwijls tegen. Immers de uitgeverij weet nog niet of het een succes zal worden en dan zijn ze meestal voorzichtig met de kosten (lees=aantal drukwerk) Maar goed voor ons lezer want direct een uitgebreid verhaal. Wat mijns inziens ook nodig, is want de schrijver heeft weer fantasie te over. Een wereld die absoluut niet doorsnee is, met allerlei vreemde volkeren, een hoop 'hogere' en 'lagere' goden en een volk dat al of niet bestaan heeft en duizenden jaren oud kan worden. Tegen die achtergrond maken we kennis met de drie hoofdpersonages en volgen hun gebeurtenissen vanaf het moment dat hun vader de keizer gestorven is. We komen al wat te weten over het verleden, de goden, de wezens, enz. Maar er blijft ruim genoeg over om ook de volgende delen op te vullen. Dat klinkt misschien wat oneerbiedig, maar ik bedoel het goed. Ik hou er wel van dat de kruimels op heel het pad liggen i.p.v. eerst de voederplaats te moeten aandoen. Voor mij is dat een schrijfstijl die er voor zorgt dat de aandacht voldoende blijft en dat ik alle achtergrond informatie beter kan onthouden. Mij boeit dit boek wel, ik ga alvast morgen deel twee halen ook al heb ik nog vijf boeken klaarliggen om te lezen. Hopelijk is deel twee minstens evengoed.