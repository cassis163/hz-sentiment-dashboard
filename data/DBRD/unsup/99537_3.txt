Waverly begint met een mysterieuze proloog die niet veel goeds voorspelt....
Daarna start deze vlotte politiethriller met de "vermeende" zelfmoord op een jonge,zwangere dame. Al snel blijkt dat deze zaak een moord verdoezelt en Tim Sackley en zijn partner Mike Delano moeten op onderzoek. Ondertussen gebeuren er een eind van Corvallis ook moorden die de FBI onderzoekt. Uiteindelijk blijken deze verschillende misdaden in verband te staan en de politie en FBI moeten samenwerken om de oplossing te zoeken. Doorheen het verhaal groeit de relatie tussen Tim en Jude. Uiteindelijk volgt na een verbijsterende ontdekking het onvoorstelbare.. De dader zal voor velen een verrassing zijn want pas aan het einde van het boek vallen alle puzzelstukjes in elkaar.

Persoonlijk vond ik dit verhaal een goed,vlot leesbaar boek. Christine Bols is een aanwinst in dit genre en ik wacht vol ongeduld wat moois zij in de toekomst nog te bieden heeft...