De schrijfstijl is niet heel gemakkelijk om te lezen, maar dat weegt niet op tegen de schitterende beschrijvingen van de kou en het overleven hierin. Ook de psychologische groepsprocessen die kunnen ontstaan tijdens het moeten samenwerken met elkaar in een vrije grote groep op een steeds kleiner wordende ijsschots worden op een boeiende manier beschreven. De afwisseling tussen dagboekfragmenten geschreven door de Amerikaan Tyson en hoe de Duitser Kruger dezelfde situaties beleeft, geeft het verhaal meer dimensie. De schrijver heeft historisch materiaal gebruikt voor deze roman. Het blijft helaas onduidelijk wat nu werkelijke feiten zijn. Naast het overleven op de ijsschots worden ook de levens van een aantal hoofdpersonages gevolgd na terugkeer op het vaste land. In deze roman komen ook de verschillen tussen meerdere culturen goed naar voren.