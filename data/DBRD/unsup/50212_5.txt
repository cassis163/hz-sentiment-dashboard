Dit boek beschrijft met veel aandacht voor de omgeving hoe een meisje opgroeit in een moeras onder bijzondere omstandigheden. Haar moeder is als jong meisje ontvoerd en meegenomen naar deze plek. Ze heeft daar een dochter gekregen van haar ontvoerder, Helena. Deze dochter is de hoofdpersoon van het boek.
Het boek speelt zich af als Helena volwassen is en zelf inmiddels een gezin heeft. Haar vader is ontsnapt uit de gevangenis, waar hij terecht is gekomen nadat zij met haar moeder wist te ontsnappen uit het moeras. Helena weet dat zij haar vader kan opspeuren, omdat hij dit haar vroeger geleerd heeft,
In het boek wisselen heden en verleden elkaar af. Helena denkt veel terug aan gebeurtenissen in het moeras. Op een mooie manier wordt beschreven hoe ze als klein meisje ‘niet beter’ wist, en hoe ze tegen haar ouders aan keek. Heel mooi zijn dan naar het nu toe de innerlijke conflicten beschreven, omdat ze aan de ene kant dol en trots was op haar vader, maar later ging inzien dat hij een ‘slechte man’ was. In haar botsen deze gevoelens, zowel in het verleden als in het nu.
Het lezen over haar jeugd maakt indruk. Je leeft met Helena mee. In het nu is het spannend: zal ze haar vader kunnen vinden en wat gaat ze dan doen? Komt ze uit de wirwar van emoties en welk besluit neemt ze als ze haar vader vinden zal?
Ik vond het een bijzonder boek: een aanrader!