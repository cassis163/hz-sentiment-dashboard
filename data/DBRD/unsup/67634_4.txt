Na een aantal jaren alleen stand-alone boeken te hebben geschreven weer een Myron Bolitar verhaal van Harlan Coben. Het wachten was niet voor niets. Het is een ouderwetse Coben. Spannend, grappig en met veel plotwendingen. Myron is ouder geworden. Hij heeft een prille relatie met Ali Wilder. Weduwe met twee kinderen.

Myron laat Aimee, de dochter van zijn oude vriendin Claire, en Erin, de dochter van Ali Wilder, beloven dat ze hem bellen als ze in de problemen zitten. Vanzelfsprekend gebeurt dit. Aimee belt hem en vraagt Myron hem af te zetten bij het huis van een vriendin. De volgende dag is Aimee verdwenen. Omdat Myron de laatste is die haar gezien heeft, wordt hij gezien als verdachte. Myron moet zijn onschuld aantonen en probeert Aimee te vinden. Zijn er overeenkomsten met een ander meisje dat ook verdwenen is? Natuurlijk krijgt Myron weer hulp van zijn oude vriend Win, zijn zakelijke partner en vriendin Esperanza en Big Cindy.

In de loop van het verhaal worden diverse personages opgevoerd. Het mysterie wordt stukje voor stukje ontrafelt, zoals we Coben kennen. En dan nog weet Coben diverse plotwendingen in het verhaal te voegen die de lezer weer op het verkeerde been zetten.

Een goed, snel en spannend verhaal.