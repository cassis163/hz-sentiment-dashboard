Schaduwvechters is het tweede deel uit de Hartlandtrilogie. Ik heb het eerste deel (nog) gelezen en in het begin van het boek, heb ik dat wel als een gemis ervaren. Er wordt dan heel veel informatie over je uitgestrooid en kost het je als lezer even tijd om erin te komen. Ook het wennen aan een boek in 5 delen en drie verhaallijnen kost je tijd om te wennen maar daar krijg je dan wel wat voor terug! Walter Lucius heeft een spannende thriller afgeleverd. De corruptie is alom aanwezig in het boek, vertegenwoordigd in o.a. veiligheidsdiensten en regeringen over de hele wereld. Farah Hafez, een journaliste, wordt door de veiligheidsdiensten gezocht vanwege haar aandeel (maar niet heus) in een gijzelingsactie in Moskou. Ze vlucht maar zet haar onderzoekswerk naar de criminele organisatie van een Rus voort. Daarbij wordt ze geholpen door Paul Chapelle die haar vertrouwt en steunt, ook hij gaat op onderzoek uit. Aan de andere kant van de wereld, in Nederland, heeft de Amsterdamse recherche de handen vol aan de hit-and-run op een Afghaans jongetje. Wat heeft de Nederlandse politicus Lombard hier mee te maken? Na spannende gebeurtenissen over de hele wereld met veel tegenwerking, ingewikkelde intriges en vooral veel spanning, blijkt de connectie ertussen. Walter Lucius heeft een prettig leesbare en spannende thriller geschreven! Een dikke 4 sterren.