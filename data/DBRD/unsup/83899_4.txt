van het menselijk lichaam tot regelmatige veelhoeken en van de fiets tot planeten, over alles is wel wat te vinden in dit onhandig grote boek.
Hoewel de vormgeving mooi is en de feitjes grappig, is het boek bij ons niet in de smaak gevallen. Er staan wat irriterende foutjes in (het kraken van je knokkels is het geluid van de vloeistof die KOOKT tussen de botten die je buigt). En hoewel het boek geschikt zou zijn voor alle leeftijden vond ik het toch niet echt geschikt voor mijn neefjes van bijna 5.
Mijn dochter van 11, vond het wel interessant, maar vond het formaat onhandig, het past alleen overdwars in de kast. En het leest zo niet prettig op de zitzak.
Voor op de koffietafel/bij het toilet is dit een leuk boek, het is een leuke aanvulling op de "kennis-feitjes en weetjes"-boeken die er al zijn.