Sara maakt het uit met haar vriend op nieuwjaarsdag. Elf jaar hebben ze een relatie gehad. Sara wil opnieuw beginnen. Ze zoekt nieuw werk en verhuist naar de grote stad. Daar maakt ze kennis met het datingswereldje en het singles bestaan. Haar vriendinnen Nathalie en Lois staan haar bij.

Ik vind de schrijfstijl van dit boek prettig. Het leest lekker vlot. Ik zie het allemaal al voor me gebeuren. Toch verliest het verhaal wel af en toe zijn vaart.
De opbouw/opzet van het verhaal moest ik even aan wennen. Eigenlijk zijn, ondanks dat het verhaal wel een groot geheel is, de hoofstukken losse verhaaltjes in een verhaal. En zo moet je het ook lezen.
Ik kan niet goed meeleven met hoofdpersonage Sara. Ze maakt het uit omdat te single wil zijn, maar in plaats van daarvan te gaan genieten rent ze meteen achter een nieuwe verliefdheid aan en wil zich aan hem vastklampen. Ze komt hierdoor niet echt als een sterk personage op mij over. Dat vond ik een beetje jammer. Als ze daadkrachtiger was geweest om voorlopig geen vastigheid aan te willen gaan, was ze als personage veel sterker overgekomen. Ze denkt ook te vaak eerst alleen maar eerst aan zichzelf, alsof alles alleen maar om haar draait, en daarom mag ik haar niet zo.
Wel vind ik de twee vriendinnen Nathalie en Lois hele leuke personages, ze zijn totaal anders en komen veel beter uit de verf omdat ze goed en geloofwaardig zijn neergezet.

Short stories of a single girl is een fijn feelgood boek dat lekker wegleest.