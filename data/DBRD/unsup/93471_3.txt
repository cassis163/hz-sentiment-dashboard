"18 graden onder 0" is het derde deel van schrijver Stefan Ahnhem over rechercheur Fabian Risk.
Een boek dat bestaat uit twee hoofd verhaallijnen.
Een deel speelt zich af in Zweden waar Fabian en zijn team, naast zijn steeds groter wordende privé problemen, een aantal weerzinwekkende moorden probeert op te lossen.
Het andere deel speelt zich af in Denemarken waar Dunja Hougaard zich op geheel eigen naïeve wijze en ondanks flinke tegenwerkingen van hogerhand, vastbijt in een andere reeks gruwelijke moorden. Niet altijd even geloofwaardig maar de twee verhaallijnen over hedendaagse misdaden komen uiteindelijk op een dusdanige wijze samen dat je daarna uitkijkt naar een eventueel vierde deel in deze reeks.
Een boek dat snel leest door de korte en heldere zinnen maar waar je wel goed bij moet op blijven letten door de vele verhaallijnen en personages die verweven worden in de hoofdlijnen.