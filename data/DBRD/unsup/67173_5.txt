Aan de cover zie je meteen dat je een verhaal gaat lezen over een bijzonder persoon waar je nieuwsgierig wordt naar waar hij aan denkt, waar hij naar zit te kijken.
Vanaf het eerste hoofdstuk wordt je meegesleept in het verhaal, is het boek lastig weg te leggen omdat je alleen maar verder wilt lezen. Je wilt weten wat er precies is gebeurd, of het verhaal dat aan de mensen is verteld wel echt is. Je begint net als Kolja te twijfelen aan de doodsoorzaak van Petja, krijgt steeds meer het gevoel dat het een en ander niet klopt, dat er meer achter moet zitten. Je vraagt je af waarom iedereen ofwel een ander verhaal verteld ofwel dingen verzwijgt. Langzaam aan kom je achter de waarheid, maar of het verstandig is dat het openbaar wordt gemaakt?
De hoofdstukken zijn om en om geschreven, door Kolja's ogen in de tegenwoordige tijd en door Modest's ogen in de verleden tijd. Het is niet verwarrend, omdat dat bij het begin van Modest's hoofdstukken erboven staat dat het door zijn ogen is bezien. In het verleden zie je Kolja groeien van een jongen waar niemand iets van verwacht, die niet kan spreken, tot een zelfverzekerde volwassen man die vol met vragen zit, alles wil weten en mensen daarom soms gek maakt met zijn ondervragingen. Je hebt steeds met hem te doen als bepaalde personen hem laten vallen, maar bent ook trots op wat hij uiteindelijk bereikt. Je leeft met de gebroeders Tsjaikovski en Kolja mee. Het is een bijzonder leven dat Kolja heeft geleid vanaf het moment dat hij kennis maakte met Modest.
Je krijgt een mooi kijkje van hoe het aan het eind 19e eeuw eraan toe ging in Rusland en hoe bepaalde dingen langzaamaan veranderen. Hoe men met doven en een ieder die anders was omging.
Aan het eind verteld de auteur hoe hij op het idee is gekomen om het boek te schrijven en hoe het de belangrijkste personen in het boek is vergaan.
Kortom; als je van romans houdt die deels op waarheid is berust en waarbij je ook een mooi stukje geschiedenis over Rusland kan lezen, is dit een echte aanrader.

Lees verder op https://surfingann.blogspot.nl/2017/10/kolja-arthur-japin.html.