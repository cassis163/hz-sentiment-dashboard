Ik ben een grote fan van Baldacci, vooral omdat hij spannende, vlotte en boeiende thrillers schrijft. Het patroon is meestal wel hetzelfde, maar hij weet elke keer weer de spanningsboog hoog te houden. Ik moet eerlijk zeggen dat ik de boeken niet van een hoogstaand, literair niveau vindt, maar dat is volgens mij ook niet de bedoeling van Baldacci. Het verhaal zit goed in elkaar en hoe ongeloofwaardig soms ook - hij weet er altijd een zodanige draai aan te geven dat je denkt dat het ook zo gebeurd kan zijn. Daarbij zijn zijn personages meestal van het type ruwe bolster, blanke pit, komt er een vleugje romantiek bij kijken en is er over het algemeen een prettig duidelijke scheidslijn tussen de 'good guys' en de 'bad guys'. En dat maakt het geheel wel zo overzichtelijk.
Al met al boeken waar ik met veel plezier in wegduik; en Onschuldig is wat dat betreft geen uitzondering. Vlot lezend (ik had de ruim 360 pagina's binne 24 uur uit), korte hoofdstukken met spannende cliffhangers en een spetterende finale.