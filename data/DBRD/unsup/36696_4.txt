Bij andere Nicci French boeken heb ik vaak vijf sterren gegeven, maar nu neigde ik eerder naar drie. Toch vier omdat ik het wel in één keer heb uitgelezen en vanwege de interessante wending halverwege. Tot op dat moment is het (in tegenspraak tot wat andere recensenten willen doen geloven) heel lastig uit te maken wie van de hoofdpersonen de moorden heeft gepleegd en waarom.
Spanning ontbreekt in het boek, maar boeien doet het wel. Pas aan het slot dreigt het spannend te worden, maar voor je het weet is de ontknoping voorbij. Alsof de schrijvers een beetje genoeg hadden van het verhaal en er op een achternamiddag nog even snel een eind aan hebben gebreid.