Een boek over Maxime. En over Lev, een klasgenoot. Beiden krijgen ze balletles van juf Br. Een gewone jeugd hebben ze niet. Zomaar buitenspelen of iets snoepen kan niet. Ze worden voorbereid op een auditie bij het gerenommeerde instituut 'Dans!'.

Nog meer is dit een verhaal over Maxime en Boris, haar Russische vader. Boris is een topballetdanser.
Hij is perfectionistisch. Dit be√Ønvloedt de liefdevolle relatie die tussen hen bestaat.

Dit is beslist geen typisch balletverhaal. De mooie opvallende omslag zou dit kunnen doen vermoeden. Het gaat over ontdekken en weten wat je echt wilt. Hoe ga je om met de druk van verwachtingen, prestaties? Over familie, samenwerken en de balans vinden tussen prestatie en ontspanning.

Dit zeer goed lezende jeugdboek is opgedeeld in vijf dagen en korte hoofdstukken. Deze vijf dagen is de vader van Maxime op tournee in Rusland en belt zij iedere morgen met haar moeder met hem. Haar moeder staat anders in het leven, soms los je 'gewoon' iets op en anticipeer je op een onverwachte gebeurtenis zonder de gedegen voorbereiding van haar vader. Nergens lees je exact de genoemde grote thema's, de emoties blijven behapbaar voor de lezers vanaf ong. 10 jaar.

Dit verhaal heeft een paar mooie wendingen. Een verwachte ook, maar hoe die wordt bereikt? Lees zelf!

Aanrader voor alle lezers.