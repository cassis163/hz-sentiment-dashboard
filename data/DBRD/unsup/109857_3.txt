‘Dodenreis’ is Kathy Reichs zestiende thriller. De thrillers van Kathy bevatten een hoop wetenswaardigheden en flink wat humor.

De hoofdpersoon in het boek is Temperance (Tempe) Brennan, zij is forensisch antropoloog. Forensische antropologie draait om botten en beschadigde lichamen.
Het verhaal speelt zich afwisselend af in Amerika en Afghanistan.
Als langs de kant van de weg het verbrijzelde lichaam van een jong meisje wordt gevonden, start voor bottenexpert Tempe een nieuw onderzoek.
Samen met Rechercheur Slidell onderzoekt ze deze zaak, doet ze ondervragingen en gaat mee met nachtelijke invallen van de politie. Slidell is echter van mening dat het om een hoertje gaat terwijl Tempe er een heel andere mening op na houdt. Hierdoor bijt ze zich vast in deze zaak. Tempe denkt steeds aan de familie van het meisje. Ergens op deze aarde is een moeder die niet weet wat er met haar kind is gebeurt en hoopt dat het goed met haar gaat. Hierdoor denkt ze ook veel aan haar dochter die in het leger dient en momenteel in het oorlogsgebied Afghanistan zit. Tempe kan alleen maar hopen, waarschijnlijk net als de moeder van het dode meisje, dat haar dochter veilig is en heelhuids thuis komt.
Tussendoor gaat Tempe op verzoek van haar (ex)man 10 dagen naar Afghanistan om daar een zaak te onderzoeken van een Amerikaanse soldaat die twee mensen heeft neergeschoten. Ze verblijft op de legerbasis waar ook haar dochter Kathy zich bevindt.
Zodra ze terugkomt gaat ze meteen verder met de zaak van het dode jonge meisje. Hierbij wordt ze zelf bedreigt, en de mensen met wie ze praat gestraft.

Het boek bestaat uit drie delen. Het eerste deel gaat over het onderzoek van het dode tienermeisje en het onderzoek daarna. In deel twee gaat Tempe naar Afghanistan en onderzoekt daar een zaak voor haar (ex)man Pete. In deel drie werkt Tempe weer verder aan de zaak van het dode meisje.

Het plot is spannend en goed uitgewerkt. De personages zijn goed neer gezet.
Ik vind het wel een moeilijk geschreven boek door veel medisch en militair jargon. Hierdoor verzwakte mijn aandacht bij dit boek en had ik moeite met het doorlezen ervan. Het derde deel leest een stuk vlotter en de spanning stijgt zienderogen.

Samengevat: ‘Dodenreis’ is voor mij een boek waar teveel moeilijke vaktaal in zit. Ik zal niet gauw meer een boek van Kathy Reichs gaan lezen hierdoor.
Ik zou het boek aanbevelen bij mijn vrienden maar er wel bij vermelden dat er veel moeilijke vaktaal inzit.