Ik las dit boek in 2016 en sinds toen is het ook écht mijn favoriete boek. Toch durfde ik het nooit te herlezen. Voornamelijk omdat ik bang was dat het een tweede maal niet meer zo goed zou zijn. Daarom besloot ik om het boek te herlezen, maar dan in het Nederlands.

De taal heeft op zich wel veel voor mij gedaan. Bij het Engelse boek had ik het idee dat er meer met de taal gespeeld werd, dat het toch net wat poëtischer en meer gebruik van metaforen. Ik had het idee dat de Nederlandse vertaling een beetje te vlak was. Met sommige stukken misschien zelfs langdradig. Dat vond ik super jammer omdat ik het vorige keer verslonden heb.
Daarnaast is het ook geen boek dat je tweemaal zou moeten lezen. Ik wist al wat er ging gebeuren, wat het twistje was in dit krankzinnige verhaal. Dat maakte het helaas soms wat minder spannend. De 'mindfuck' zoals ze dat noemen, die ik de eerste maal had, heb ik nu niet ervaren.
Ik twijfelde over 4.5 sterren, of 5. En toch besloot ik voor de volle vijf sterren te gaan.

Het verhaal is fantastisch en zo gemaakt dat je helemaal doordraait. Je ziet dingen die er niet zijn. Al hoort dat ook gewoon bij dit boek.
Door het een tweede maal te lezen had ik de kans om de personages beter te begrijpen. Om te weten wat ze dachten en wat hun doel in het leven was. Om de familie en de hele reputatie omtrent hun naam te begrijpen.
Ik mocht dan niet meer gegrepen worden door de plot of op een emotionele rollercoaster belandde. Deze keer was het 'echter'. Ik kon begrijpen wat de personages bezighield en waarom ze net die twist in het verhaal veroorzaakt.
Je ontdekt nieuwe dingen als je een boek herleest en bij dit verhaal is dat vooral het ontrafelen van die 'mindfuck'.