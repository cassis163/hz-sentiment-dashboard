Inspecteur Vincent Ruiz wordt meer dood dan levend uit het water gevist, schotwond in het been, vinger eraf geschoten en hij heeft dagen in het water gedobberd.
Hij weet niet wat hem overkomen is, waaraan hij werkte, of hij wel werkte want blijkbaar was hij met verlof.
Flitsen over een vermist meisje van drie jaar daarvoor, daar heeft het mee te maken. Wanneer hij voor 2 miljoen diamanten in zijn huis vindt, wordt het mysterie nog groter.

Ik vond het een moeilijk te volgen boek, warrig omdat de geheugenflarden doorheen het heden liepen en dat kwam stuntelig over. Na het vorige boek van Robotham had ik hoge verwachtingen maar die zijn niet helemaal ingelost.