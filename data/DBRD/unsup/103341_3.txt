Voor mij was dit het vierde boek van Asa Larsson dat ik las. Omdat ik erg enthousiast ben over de andere boeken begon ik vol verwachting aan het boek. Wat een teleurstelling. Het boek komt heel langzaam op gang, er is naar mijn mening veel te veel zakelijk "geklets" dat ik het liefst over had geslagen (en dan was het boek de helft dunner geweest). Inna Wattrang wordt vermoord aangetroffen in een ijshut. Anna Maria Mella leidt het onderzoek, samen met Rebecka Martinsson. Het onderzoek leidt al snel naar de familie Kallis, een zakenman die op een groot landgoed woont samen met zijn zakenpartners, Inna en haar broer. Familieproblemen vermengd met zakelijke problemen beheersen het verhaal. Het spannendst zijn de ontwikkelingen tussen Anna Maria Mella en Sven Erik, tijdens de ontknoping. Dit verhaal wordt vervolgd in het volgende boek.
Ik ben blij dat ik het boek gelezen heb om de verhaallijn over de hoofdpersonen beter te kunnen begrijpen, maar buiten dit is het boek zeker over te slaan. Jammer, de minste uit de reeks tot op heden.