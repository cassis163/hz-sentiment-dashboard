Voor de leesclub van Thrillzone mocht ik deze keer de YA thriller ‘Gevarenzone’ van Jennefer Mellink lezen. De achterflaptekst trok gelijk mijn aandacht en komt zelfs dan al wat griezelig over. Dit boek was zeer welkom en ik keek er dan ook echt naar uit om het verhaal te gaan lezen. Aangezien ik het altijd heerlijk vind om dit genre na wat inhoudelijk zwaardere boeken te lezen.

In dit boek volgen we Pip. Een jonge meid die graag zo snel mogelijk haar ouderlijk huis uit wil omdat zij constant ruzie heeft met haar moeder. Ze is namelijk gestopt met haar opleiding. Na een moeilijke tijd lijkt ineens alles op een mooie september dag goed te komen. Als zij en een baan en een leuk eigen huisje krijgt. Maar of dit alles nog zo leuk blijkt te zijn als één van haar vrienden aankomt zetten met een ouijabord en er na gebruik van alles mis gaat? Dat is de grote vraag.

In de eerste instantie leer je Pip en haar vrienden kennen. Vooral Pip en haar beste vriendin Sanne. Haar situatie wordt duidelijk en waarom zij bepaalde keuzes maakt. Dit zorgt voor een goede spanningsopbouw. Het is een lekker griezelig en spannend verhaal wat voor mij las als een trein. Ook mede dankzij de soepele schrijfstijl die goed past bij de YA doelgroep. De plottwist is verrassend en passend in het geheel. Wel vond ik persoonlijk het einde wat abrupt, ik had nog wel verder willen lezen namelijk. Het had wat meer afgerond mogen worden, nu zijn er nog heel wat vragen en losse eindjes over waardoor ik als lezer nieuwsgierig blijf. Maar wellicht is dit juist de bedoeling en creëert het ruimte voor een vervolg?

Ik geef dit boek 4 sterren.

Spanning: 8
Plot: 7,5
Leesplezier: 9
Schrijfstijl: 10
Originaliteit: 7
Psychologie: 7