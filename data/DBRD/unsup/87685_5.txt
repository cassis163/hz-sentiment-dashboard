We maken in dit verhaal kennis met een familie, bestaande uit grootouders, zoon Robert en schoondochter Celeste. Robert en Celeste hebben hun zoon Jack verloren aan leukemie. Dan komt hun neefje Bruno voor 5 dagen bij hun logeren. Celeste wil dit eigenlijk niet maar Bruno arriveert toch.
Hoe Celeste hier mee omgaat, om dit te weten te komen dien je het boekje (het is een dun exemplaar, maar wel een prachtig compleet verhaal) zelf te lezen.

Ik was echt onder de indruk en vind dit boek een pareltje. Mooi geschreven over een moeilijk onderwerp, namelijk het verliezen van je kind. Een aanrader.