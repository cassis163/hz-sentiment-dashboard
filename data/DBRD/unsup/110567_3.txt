De eerste bladzijden moet je redelijk inkomen in het verhaal; lastige namen van magische wezens, zoals Rumfuss en Brigan, maken het lezen lastig. Zeker voor de doelgroep kinderen. Daarbij is het voor een kind een uitdaging om dit boek te lezen; Maggie Stiefvater hanteert een redelijk volwassen schrijfstijl. Daardoor is het verhaal wel goed voor de ontwikkeling van een kind voor de uitbreiding van de woordenschat. Verwacht alleen geen gemakkelijk hapklaar leesboek. Het boek is het tweede deel uit de ‘Spirit Animals’-reeks. Een erg fantasievol boek, wat het soms ook erg onwerkelijk maakt. Een extra beleving bij de serie is de website die er is om te testen welke ‘Spirit Animal’ jij bent. De kaft trekt direct de aandacht en zorgt ervoor dat het boek niet onopgemerkt blijft. Ook vrij lastig zijn de verhaallijnen in het boek; Elk hoofdstuk is een ander deel van het verhaal dat weer bij een van de vier hoofdpersonen hoort. Dit maakt het lastig te lezen, zelfs voor een volwassene.

Al met al een vrij pittig boek, dat enige concentratie vraagt en niet alleen van kinderen, maar zelf voor volwassenen onder ons. Het thema van het boek is goed en uniek. Dus wil je een bijzonder boek voor jezelf of je kinderen? Kies dan zeker voor dit boek.