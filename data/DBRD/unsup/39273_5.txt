Dit was het eerste boek wat ik heb gelezen van deze schrijfster en ik was erg verrast. Wat heb ik genoten van deze beklemmende thriller!
De hoofdpersoon is Kate, zij heeft narcolepsie en daarbij vreselijke nachtmerries . Je zal het maar hebben!
Ze is verpleegkundige en niemand van haar collega’s is op de hoogte van deze slaapziekte en dit wil ze graag zo houden, bang dat ze anders haar baan zal verliezen.

Je realiseert je maar al te goed tijdens het lezen hoe riskant dit is met zulk verantwoordelijk werk, omdat je zomaar op ieder moment onverwachts in slaap valt en dat je dit niet onder controle hebt. Als Kate dingen ziet die het daglicht niet kunnen verdragen wordt ze overgeplaatst naar een andere afdeling, speciaal voor vips.
Kate mag het dochtertje verzorgen van een bekend echtpaar. Het meisje is erg gesloten, maar Kate weet uiteindelijk tot haar door te dringen.
Als er vreemde en onverklaarbare dingen gebeuren, krijgt Kate te maken met de roddelpers. Haar leven komt volledig op z’n kop te staan en ze weet niet meer wie ze kan vertrouwen. Ze voelt duidelijk dat haar leven in gevaar is….

Ik vond het een supergoed boek en wil meer van deze schrijfster lezen. Dikke aanrader 5*