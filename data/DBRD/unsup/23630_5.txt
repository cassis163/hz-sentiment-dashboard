Je leest hem misschien snel uit, maar vergis je niet, deze novelle is behoorlijk heftig. Een fascinerend verhaal over een Romeins rijk waar de goden werkelijkheid zijn (een faun en een huisgod maken hun opwachting), met een harde, onsympathieke hoofdpersoon. Je zou het kunnen categoriseren als een esoterische historische horror fantasy, maar ik denk dat dit nu een fantastische vertelling is die je gewoon moet lezen zoals ze is, zonder teveel in hokjes te willen denken. Het is een beetje als een drankje waarvan een enkele teug genoeg is, en dat misschien wat bitter smaakt, maar dat je toch door de ervaring rijker achter laat. Niet alleen is deze novelle heel goed geschreven, de historische details zijn overtuigend (en tonen de achtergrond van de auteur), maar zonder dat het erom gaat te imponeren. Het zorgt alleen voor meer geloofwaardigheid en de auteur is ook moedig door het tonen van het leven in deze harde era, op een manier zoals de lokale bevolking het leven ervoer en zonder moderne roze brillenglazen. Het is bijtend met een satirisch toontje (onderstreept door de ironische en levendige illustraties). Ik juich het toe dat 'Fantastische Vertellingen' het heeft aangedurfd dit boekje te publiceren en de auteur heeft gedurfd het te schrijven, en raad het aan voor iedereen die het aandurf van zijn stuk gebracht te worden (maar op een goede manier?). Ik hoop binnenkort het YA-debuut van deze auteur te kunnen lezen, maar verwacht niet dat dat zo schokkend en moedig zal zijn als dit.