De glazen troon is het eerste boek van de reeks, van Sarah J. Maas. Het is een YA, Fantasy boek met in de hoofdrol de achttienjarige personage: Celaena. Zij werkt in de zoutmijnen van Endovier als slaaf. Daarvoor was zij de meest gevreesde sluipmoordenaar te wereld. En nog steeds. Dan wordt ze door de garde kapitein Chaol Westfall meegenomen naar Klooffort, een plaats in Ardalan. Ze wordt gebracht naar een Glazen kasteel, waar ze de kroonprins Dorian ontmoet. Celaena wordt voor een keuze gesteld om met een toernooi mee te doen. Als ze wint, wordt ze kampioen van de koning en kan ze haar vrijheid terug krijgen. Tijdens het toernooi gebeurt er een hoop.

Het is overduidelijk dat Dorian en Chaol een oogje hebben op Celaena, en misschien andersom ook wel. Ik vind op zich dat de schrijver dit niet teveel op de voorgrond heeft geplaatst zodat er nog genoeg ruimte over zodat het hoofdthema meer op de voorgrond blijft. Alhoewel het natuurlijk wel een leuke bijkomt is. Naast het verhaal, vond ik de wereldkaarten voorin het boek echt een positief punt. Ik hou er onwijs van als je je een voorstelling kunt maken van waar ze zich precies bevinden! De magie die is toegepast in het verhaal komt ook zeker tot zijn recht en aan het einde van het verhaal ben je echt benieuwd hoe het verder gaat. De spanningen en actie ontbreken hier zeer zeker niet en is aanwezig van het begin tot het einde.

De kaft vind ik heel erg mooi om te zien, zo krijg je een beetje een beeld van hoe Celaena eruit ziet, en kun je een beetje in de sfeer komen. Ik vond het heerlijk dat ik in dit boek ook af en toe lekker kon wegzwijmelen.

Deel 2 ligt klaar om te lezen want na dit boek smaakt het zeker naar meer. ik ben in ieder geval erg onder de indruk over het eerste deel. Daarom beoordeel ik dit boek met 5 sterren.