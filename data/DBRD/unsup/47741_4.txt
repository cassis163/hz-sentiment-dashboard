De IJslandse vrouw Heiða zou, als ze er volledig voor gegaan was, een internationale modellencarrière kunnen hebben gehad. Maar deze bijzondere vrouw koos voor haar roots: IJsland. En nee, ze koos niet voor het hippe, rumoerige Reykjavik, maar voor een afgelegen boerderij met 500 schapen aan de voet van de IJslandse highlands.

Weinig emotie, maar wel een andere wereld
In het boek neemt de schrijfster je mee naar dit toch wel harde leven en laat je proeven aan het bestaan van een schaapherder aan de rand van de wereld. Ondanks dat het boek weinig emotie kent (dit is wel een beetje jammer), waan je je even in een andere wereld en krijg je meer respect voor de natuur. Maar ook voor  Heiða, die kiest voor een bestaan zonder partner en kinderen. 

Dit boek is een bestseller in IJsland en is bekroond met verschillende prijzen, waaronder de Women's Literature Prize. De auteur toont met dit waargebeurde verhaal het leven van de IJslandse boerin, maar vooral het verhaal van een stoere vrouw (ze neemt het ook nog op tegen een energiebedrijf die haar streek en haar schapen bedreigt), wat voor de verandering erg fijn is.

Waarom zou je het dan moeten lezen?
Op een mooie lentedag in de tuin, kun je je meditatie even laten zitten :-), en dit boek lezen. Het leest als een trein, omdat het redelijk korte hoofdstukken zijn en de schrijfster je meeneemt naar het leven van de boerin tijdens de verschillende seizoenen (herfst, winter, lente en de zomer). 

Meer lezen? Of lid worden van onze bookclub? www.lifestuff.nl