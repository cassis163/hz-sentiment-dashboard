Mijn mening: 9.3/10

Het is lang geleden dat een fantasieboek die niet over vampiers gaat met heeft kunnen meesleuren in zijn verhaal. Erika Johansen is er absoluut is geslaagd om me met het verhaal van Kelsea helemaal gek te maken!

Het boek zit vol met spanning, intriges en mysteries in mysteries. Telkens wanneer er een geheim wordt onthuld komen er weer andere vragen in mij opborrelen. Ik denk dat dat één van de beste eigenschappen is van dit boek!
Maar ook de verrassend sterke karakters geven een frisse toets aan het boek. Het hoofdpersonage Kelsea heeft mij toch wel het meest verrast met haar intrigerende karakter. Toen ik aan de eerste pagina’s van het boek begon, had ik even de indruk dat Kelsea een schuchter meisje was die de Tearse troon zo bestijgen, maar na de eerste vijftig werd het me al heel duidelijk dat Kelsea een geboren koningin is met gezag en volharding.
Erika Johansen heeft er ook voor gezorgd dat Kelsea geen stereotiep YA-meisje is met het perfecte lichaam en het liefelijke karakter. Nee, Kelsea is mollig. WAUW! Lang geleden dat een hoofdpersonage eens niet een prachtige gevallen engel is! Ook al is Kelsea de almachtige koningin, ook zij wordt geconfronteerd met haar uiterlijk. Dit is dus wel een fantasieboek waarmee een alledaags meisje zich in herkennen.

Ook de verhaallijn die vol zit met intrigerende plottwisten wist mijn hart te veroveren. In De Kroon van de Tearling vind je alleen maar spanning en wil je het boek gewoon niet meer neerleggen omdat er geweldige verrassingen en gevechten op de loer liggen. Ja, dit boek is echt een aanrader en ik zou er eeuwig over kunnen vertellen. (Helaas vertel ik dan graag spoilers…) Maar wat ik wel kan vertellen is dat dit boek heel herkenbaar is voor een mens. De soms verdorven karakters van de mensen komen heel erg veel aan de pas in De Kroon van de Tearling. Er komt natuurlijk niet alleen ‘het slechte’,die vele vormen aanneemt in het boek aanbod, maar ook ‘het goede’. In het boek lees je dus de eeuwige strijd tussen goed en kwaad…

Niet alleen de verhaallijn die erg sterk is opgebouwd heeft zich een weg naar mijn hart gebaand, de knappe en vooral talrijke mannelijke personages mogen er ook wel wezen. Omdat Kelsea de koningin is, beschikt ze dan ook over de nodige bescherming, de Koninklijke Garde. Een hele reeks mannen en toch weet Kelsea mij te verbazen door niet in een allesvernietigende relatie te belanden. Maar Kelsea is natuurlijk niet ongevoelig voor mannelijke charmes, nee, ze heeft wel een paar vlinders in de buik voor de beroemde ‘de Fetch’, de vader aller dieven. Zijn identiteit is helaas bij het einde van het boek nog altijd niet onthuld en ik zou alleen het volgende boek kopen om te weten te komen wie hij is. Ja, mysterieuze mannen…

Erika Johansen heeft mij dus niet teleurgesteld met dit boek. Haar vlotte schrijfstijl en haar bekwaamheid om kleine hints te geven over de epic final van Kelseas verhaal zorgden ervoor dat ik op het puntje van mijn stoel bleef zitten tot en met de laatste pagina. Een schrijver die zo een lezer kan meesleuren is voor mij de perfecte schrijver!