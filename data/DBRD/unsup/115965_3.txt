Hoofdpersoon in dit verhaal is Dewey, een kat, die te vondeling is gelegd, of liever, gestopt in een boekenkist.
Zijn start in het leven was miserabel, maar hij kwam terecht in een bibliotheek, waar veel mensen komen en om hem zijn gaan geven. Dewey houdt van mensen en dat wordt in dit boek wel heel duidelijk. De auteur beschrijft zijn leven, het opgroeien van een speels kitten tot een volwassen kat met hebbelijk -en onhebbelijkheden.
Als kattenliefhebster was dit leuk om te lezen.
De stukjes over de geschiedenis van Spencer, de stad waar die bibliotheek ligt vond ik ietwat storend.
Met veel gevoel heeft de schrijfster duidelijk willen maken, dat een dier heel veel kan doen met mensen in zijn interactie daarmee.
Hij heeft de respectabele leeftijd van 19 jaar gehaald.
Toch een aardig boek om tussendoor te lezen.