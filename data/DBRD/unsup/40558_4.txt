Het verhaal wordt verteld in de ik-vorm door Julia. Julia gaat op onderzoek uit naar het dubbelleven van Kate en tijdens haar onderzoek creëert ze haar eigen geheimen, die net zo spannend en opwindend zijn als die van haar zusje. Ze heeft haar ideeën over de identiteit van de moordenaar, maar weet het niet zeker.
'Ik heb dit al een keer meegemaakt. Ik ben verslaafd aan iets wat me kapotmaakt. Vluchten kan niet.'
Een wat langzaam begin van deze thriller mondt uit in een rollercoaster van gebeurtenissen. Je wilt dit boek niet meer wegleggen. Telefoon uit, deur dicht en lezen maar!

Geloofwaardig, een thriller met een knappe plot en een spannende verhaallijn.
De hoofdpersoon wordt op een indrukwekkende manier in een isolement gedreven, maar door wie? Dat wordt pas in de laatste paar bladzijden duidelijk gemaakt. Ik had vrij vroeg in het verhaal een vermoeden, maar werd toch verrast op het eind.
Een heel abrupt einde, alles is gezegd door de hoofdpersoon. Voor Julia is het een einde, maar op welke manier?

Wie zijn we, wat is onze identiteit en wat maakt ons tot wat we zijn? Dat zijn vragen die naar boven komen tijdens het lezen van deze (psychologische) thriller.
Ik waardeer deze spannende thriller met 4/5 sterren