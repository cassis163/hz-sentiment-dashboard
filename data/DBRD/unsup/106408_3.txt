Dr Nate McCormick werkt bij het CDC en wordt naar Baltimore gestuurd om er de besmetting van enkele verstandelijke gehandicapten te onderzoeken. Ze vertonen hemoragische verschijnselen zoals Ebola maar niet zo uitgesproken, wel even dodelijk. Hij gaat op zoek naar de eerste persoon, de vector, terwijl het ziekenhuis waar de vrouwen behandeld worden in quarantaine gaat, evenals, na lang aandringen de woongemeenschap. De stijl van Nate McCormick maakt dat hij iedereen tegen zich in het harnas jaagt, inclusief zijn meerdere. Die wil van hem af en stuurt hem naar een zijspoor dat naar San Fransisco loopt.
Daar wil Nate McCormick niet echt naar toe want daar wordt hij geconfronteerd met zijn verleden dat ook al niet zo fraai is. Samen met Dr. Brooke start hij aan de andere kant van het land een onderzoek, op zijn gebruikelijke lompe manier en hij heeft dan ook snel alweer met iedereen ruzie. Hij negeert alle orders en brengt zichzelf en anderen in levensgevaar.
Ik heb me in dit boek ontzettend geÃ«rgerd aan het kinderachtige gedrag van Nate McCormick en vraag me af of dit er niet over was. Als je een lastige dokter wil neerzetten die een getroubleerd verleden heeft en een probleem met gezag en dat alles overgoten met sarcasme, ok, dat kan voor mij, maar doe dat dan zonder dat kinderachtige gedrag want dat komt ongeloofwaardig over. Zeker voor een dokter.