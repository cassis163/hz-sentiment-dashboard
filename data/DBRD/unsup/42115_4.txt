Rendez-vous, de eerste psychologische thriller van Esther Verhoef. Een boek dat iedereen gelezen moet hebben. Nergens vind je een boek met zoveel verschillende aspecten, een mengeling van liefde, passie, spanning, intriges, 
Esther verhoef, geboren in s-Hertogenbosch in 1968, begon al zeer snel met schrijven. Vanaf 1989 schreef ze een wekelijkse column in het tijdschrift Flair. Daarnaast schreef ze 50 informatieve boeken over huisdieren. Desondanks werd ze pas echt bekend toen ze thrillers begon te schrijven. Met haar debuut Onrust in 2003 werd ze genomineerd voor de Gouden Strop. Maar daar bleef het niet bij. Haar thriller Onder druk won de Diamanten kogel 2005, een prijs voor de beste Nederlandstalige thriller van het jaar. Zij was de eerste Nederlandse die deze prijs won. Haar eerste psychologische thriller kwam uit in 2006, genaamd Rendez-vous. Het boek werd genomineerd voor NS publiekprijs 2006 en won de Zilveren Vingerafdruk in 2007. Rendez-vous is een boek vol spanning, intriges en diepgang.
Simone is een 34-jarige vrouw uit Nederland en besluit om samen met haar man, Eric en hun twee kinderen een bouwvallig huis te kopen in het zuiden van Frankrijk. Ze willen het samen renoveren, erin gaan wonen en het andere deel verhuren als chambres dhôtes. Maar het loopt allemaal niet zoals verwacht, Simone en de kinderen hebben het moeilijk met emigreren. Simone voelt zich verwaarloosd door Eric omdat hij alleen maar tijd heeft voor het huis en de kinderen missen hun vroegere thuis. Simone begint zich eenzamer te voelen en kan de stress rond het bouwen niet meer aan. Ze vlucht in een passionele affaire met een aantrekkelijke twintigjarige jongen, Michel, één van de bouwvakkers die hen helpt bij de bouw. Maar haar droom verandert snel in een echte nachtmerrie wanneer Peter, hun aannemer, haar affaire ontdekt en ze uiteindelijk in de gevangenis terecht komt.
Esther Verhoef maakt gebruik van twee verhaallijnen waardoor je al dingen te weten komt over het heden. De eerste verhaallijn gaat over hoe Simone en haar gezin emigreert in Frankrijk, over hun leven daar en over haar passionele relatie met Michel. Deze verhaallijn loopt over een klein jaar. De andere verhaallijn is in het heden geschreven. Deze gaat over Simones belevenissen in de gevangenis en haar leven na alle gebeurtenissen. In tegenstelling tot de eerste verhaallijn loopt deze maar over een paar dagen. Door het combineren van deze twee verhaallijnen creëert Verhoef spanning, je wilt weten hoe het verder loopt, het verhaal slokt je helemaal op. Doordat het verhaal verteld wordt in de ik-persoon kom je veel te weten over Simone, het hoofdpersonage. Je weet wat ze denkt, je kent haar verleden en je weet wat ze doet. Hierdoor krijg je begrip voor het feit dat ze een affaire begint met Michel en heb je medelijden met haar situatie. Volgens mij wil Esther Verhoef met het verhaal aantonen dat je niet meteen moet oordelen over mensen met een affaire maar moet praten met deze mensen want meestal hebben ze dieper liggende problemen. En anderzijds toont ze aan dat verhoudingen vele problemen met zich mee brengen en dat je door leugens te vertellen je alleen maar eenzamer gaat voelen.
Rendez-vous is een boek dat je niet los laat. Je wilt steeds weten hoe het verder gaat. Dit komt doordat het zo ontzettend goed geschreven is en zon goede inhoud heeft. Ik vond het een geweldig goede thriller omdat er naast spanning ook liefde en vriendschap aan te pas komt. Het was spannend maar helemaal niet eng of griezelig, dat is wat ik leuk vind aan deze thriller. Nadat ik het boek gelezen had, ben ik toch wel even gaan nadenken over sommige dingen, over wat je allemaal wel niet kan tegenkomen in je leven. En ook over het feit dat het moeilijk is om mensen helemaal te kennen, want Eric denkt ook dat hij zijn vrouw kent, maar uiteindelijk blijkt hij haar helemaal niet zo goed te kennen.
Spannend, meeslepend, romantisch,  wat wil je nog meer van een boek. Ik spoor iedereen aan om het boek te lezen want Esther Verhoef is een geweldige schrijfster net zoals haar geweldige boek.