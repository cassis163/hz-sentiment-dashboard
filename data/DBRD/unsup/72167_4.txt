Bij het zien van de man op de cover van Van patriot tot activist van René Gaspar krijg je het gevoel dat het een vrolijke man was waar geen kwaad in zat, maar toch wilde vechten voor zijn vaderland omdat hij dat als zijn plicht zag. Je wordt mede door de titel en subtitel nieuwsgierig naar zijn verhaal.
Het is een aangrijpend verhaal van een jonge man uiteindelijk gevangen wordt genomen door de Duitsers in de Eerste Wereldoorlog. Dankzij zijn dagboekaantekeningen, de foto's en kranteberichten krijg je een goed beeld van hoe het er in het leger en in de kampen aan toe ging in de Eerste Wereldoorlog, hoe hij gevangen werd genomen, hoe de reis naar het eerste kamp was, wat ze aten en dronken en hoe ze hun tijd door kwamen, wat ze deden en wat de prijzen waren voor eten, drinken en andere dingen, hoe velen elkaar hielpen, hoe René alles ervaart en hoe anderen hem zagen.
Je ziet René groeien van een jonge man die een beetje naïef was, naar een geharde jonge man die uiteindelijk opkomt voor het Vlaams, wil zorgen dat dat niet verloren ging. Je kan daar eigenlijk alleen maar bewondering voor hebben, anderzijds kan je je ook afvragen of hij daar weer niet te fel in was zoals bijvoorbeeld een van de eisen aan zijn toekomstige vrouw.

Lees verder op https://surfingann.blogspot.com/2018/08/van-patriot-tot-activist-rene-gaspar.html.