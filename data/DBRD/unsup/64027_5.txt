Ik heb dit boek in het Engels gelezen onder de naam The Kiss Quotient en ik vond het echt een heel leuk boek.

In dit boek volgen we Stella en Michael, twee personages die in eerste instantie totaal niet op elkaar lijken. Stella komt wat onzeker, onervaren en terughoudend over, terwijl Michael altijd zijn woordje klaar heeft, werkt als een escort en ervaren is op seksueel gebied.

Eigenlijk wil ik niet te veel over dit boek verklappen, aangezien het anders misschien wat te voorspelbaar wordt.

Naast het feit dat het over romantiek, passie en liefde gaat, blijft het hier niet bij. Stella heeft namelijk autisme en vindt het daarom moeilijk om zich staande te houden in nieuwe en onverwachte situaties, dit boek bespreekt hiermee dus wel degelijk een serieus topic en geeft een kijkje in het hoofd van Stella.

Zeker een aanrader als je van sexy, passievolle New Adult verhalen met een diepere, serieuze laag houdt.