Anne-Fleur van der Heiden (1987) is schrijfster, ook dicht ze en ze is redacteur bij De Optimist en de PoÃ«ziebus. Ze is vierdejaars student als ze debuteert met Klaproos.

Het boek verteld het verhaal van Noor (Nora) die is opgegroeid met verslaafde ouders. Zij werkt in een autobedrijf maar langzaamaan stort ze in. Wanneer ze uiteindelijk thuis komt te zitten moet ze gaan nadenken over haar leven en de keuzes die ze gemaakt heeft en nog moet maken. Wanneer ze weer contact opneemt met haar moeder (Jossie) komen alle herinneringen weer terug over haar jeugd. Haar stiefvader Las is ernstig ziek en Noor probeert op haar manier haar ouders bij te staan, haar moeder te ontlasten en te helpen met het verdriet wanneer Las is overleden.
Klaproos is een indringend boek over verstoorde relaties tussen een kind en haar verslaafde ouders. Het laat je kennis maken met de onmacht die je als kind hebt maar ook het gebrek aan aandacht en liefde.
De schrijfstijl is zeer prettig, het zijn korte hoofdstukken die elkaar afwisselen in tijd (heden/verleden).
De vraag of deze debuutroman autobiografisch is beantwoord Anne-Fleur als volgt in een interview met Schrijversvakschool : Ik houd er niet van om het zo te noemen, daarvoor is het toch te gestileerd, teveel fictie en lijken de personages te weinig op mensen die ik ken. Maar het klopt dat mijn ouders beide verslaafd waren, net als de twee ouders in mijn boek.

Al met al een prachtige debuutroman die nog lang blijft hangen bij de lezer.