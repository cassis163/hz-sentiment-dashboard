Drie maanden geleden besloten de ouders van Mim om te gaan scheiden en haar vader bedacht om met Mim en zijn nieuwe vrouw een heel eind verderop te gaan wonen om hierdoor een nieuw leven voor Mim te creÃ«ren. Als ze op een dag een gesprek opvangt tussen de rector van school en haar vader waarin ze hoort dat haar moeder ziek is, bedenkt ze zich geen moment. Ze moet naar haar moeder toe, en wel nu! Nog dezelfde dag pluntert Mim de voorraadpot geld van haar stiefmoeder, stapt in een Greyhound-bus en begint aan haar reis naar Cleveland, ruim 1500 kilometer verderop...

Mijn god.. Ik heb echt een paar keer op het punt gestaan om dit boek niet uit te lezen. Wat een wirwar aan gedachtes vliegen er voorbij. Ze fladderen echt van volwassen en normale gedachtes naar gedachtes van een kleuter ofzo. Onderweg naar Cleveland schrijft Mim in haar dagboek brieven aan haar tante Isabel, waarin ze "het waarom achter het wat" onthult. Ondertussen schminkt ze zichzelf met regelmaat onder met lippenstift en modder... Weirdo!

Gelukkig, gelukkig, ge-luk-kig heb ik doorgezet en heb ik doorgelezen tot het einde. Want de laatste paar hoofdstukken zetten het gehele boek in een ander daglicht! Zorgt ervoor dat al die rariteiten ineens een plaats krijgen.. Zorgt ervoor dat Mim ineens niet meer zo'n weirdo is. Het blijkt een grote reis van zelfontdekking te zijn.

De manier van schrijven was niet helemaal voor mij weggelegd en over het algemeen denk ik dat dit eerder een jeugdboek is. Het sarcasme waar mee geschreven wordt, gaat voor mij wat over de top en komt over als verbitterdheid. Toch is de moraal mooi en vooral het einde heeft indruk gemaakt. 3*