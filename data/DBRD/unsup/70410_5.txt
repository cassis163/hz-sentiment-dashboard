Mooie cover, mooi verhaal!
Spanning, emotie, liefde, vriendschap... Nooit meer bang is zo'n boek dat je niet meer weg kunt leggen. Een echte pageturner! Aangrijpend hoe Gaby Rasters de aanslag in Brussel heeft verwerkt en omschreven. De personages zijn zo goed neergezet, waardoor je meteen 'een feeling' met ze krijgt. Al bij de eerste pagina wordt je als het ware in het verhaal getrokken. Goed geschreven vanaf het begin tot het eind. Andere boeken van Gaby Rasters (Follow, Like, Share) waren al top, maar Gaby heeft zichzelf met Nooit meer bang overtroffen. Nooit meer bang is een boek dat je MOET lezen. Absolute aanrader!