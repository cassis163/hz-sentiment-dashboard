‘Lek’ is een spannende Amerikaanse thriller, vol actie en reactie. Winslow heeft een staccato stijl van schrijven, korte zinnen met veel inhoud. Maar hij laat Denny geen blad voor zijn mond nemen. Winslow legt veel uit, over de bendes, over verschillende organisaties, over de onderwereld. Zo krijg je veel informatie over het leven van een agent in een stad vol criminaliteit. Denny krijgt veel voor zijn kiezen. Drie delen en 49 hoofdstukken, ‘Lek’ is meer dan actie en reactie, het is realistisch en er is plaats voor emotie. ‘Lek’ is de verpersoonlijking van het goed en kwaad.

Een zin uit ‘Lek’ beschrijft alles:
“De glimlach van Satan wanneer hij Faust ontmoet.”

‘Lek’ is een thriller die gelezen moet worden, al is het alleen maar om te begrijpen wat mensen doorstaan om veiligheid te garanderen voor een ander. Wij hebben vaak geen benul van wat er gebeurt in de onderwereld, wat er omgaat in het criminele circuit. In onze tijd is veiligheid een belangrijk agendapunt, het treft ons allen en is van alledag. Zoveel verschillende vormen van bedreigingen, kleine misdaden en aanslagen. Er zijn mensen nodig die de moed hebben om onze wereld leefbaar te houden. Lees deze realistische thriller, en laat u mee voeren naar andere werelden. ‘Lek’ is een aanrader.