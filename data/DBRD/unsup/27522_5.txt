Het allerliefste wil Meghan naar huis. Naar haar moeder, stiefvader Luke en broertje Ethan. Maar het gaat niet! Dan brengt ze haar familie in gevaar! Ze mag dus de aandacht niet op haar familie vestigen. Dus kan ze nog niet naar huis. Ze is nu wel eindelijk samen met Ash, ze zijn beiden verbannen uit Nimmernimmer. Maar ook in de gewone wereld is ze niet veilig. De valse koning van het IJzerrijk zit haar op de hielen. Hij wil haar kracht hebben. De kracht die zij heeft gekregen toen ze Machina vermoordde. Dus Happily Ever After is het nog steeds niet. Meghan moet haar krachten onder controle zien te krijgen. Ook moet ze leren vechten met een zwaard. Daar krijgt ze de kans voor. Ook krijgt ze de kans om Paul beter te leren kennen. Dat is haar vader, die verdween toen ze 6 jaar oud was. Dan komt er een boodschapper uit Nimmernimmer. Ze hebben Meghan nodig om de IJzerkoning te verslaan. Zij is de enigste die dat kan doen. IJzer vergiftigd haar niet, omdat ze een halfbloed Fae is. Weer rust het lot van vele levens op haar schouders. En om het nog even erger te maken…..Het lot van de wereld hangt ook van haar af. Hoe moet ze dit nu weer oplossen?
Eerst worden zij: Megan, Ash en Puck uit Nimmernimmer verbannen. En nu moeten ze Nimmernimmer redden? Het geeft dubbele gevoelens. Maar ze moet wel, ze kan deze wereld niet verloren laten gaan. Zij en Ash worden steeds closer. Puck staat er soms tussen in. Zijn hatelijke, maar vaak grappige opmerking naar de Winterprins Ash zijn echt grappig!
Grimalkin duikt weer op, als je hem niet verwacht. De kat heeft veel slimme opmerkingen en blijkt altijd de weg te kunnen vinden. Zijn humor is ook geweldig!
De wezens van het IJzerrijk zijn echt genadeloos slecht…..Maar niet allemaal..Er zijn er ook een aantal die toch echt niet aan de kant van de valse koning staan! Ga dit boek lezen! Volg Meghan, Ash, Puck en Grimalkin in deze Queeste! Je kunt bijna niet stoppen met lezen!
Weer een prachtig verhaal over liefde, vertrouwen, vriendschap en beloftes. De wereld word zo mooi omschreven dat je het ijzer en de accuzuren zowat kunt ruiken! Het plot vond ik ook zeer verrassend.
Daar ga ik echt niets over verklappen. Het was voor mij een verrassing en ik ben wederom blij dat boek 4 al op me ligt te wachten. Je snakt echt weer….Naar meer! 5 sterren*****