Het boek begint vrij rustig, het gaat niet meteen vol van start maar dat hoeft ook niet. In eerste instantie maakte ik kennis met de verschillende personages en hun verhaal. Langzaam leerde ik de mensen beter kennen maar het tijdsbestek waarin het verhaal zich afspeelt is kort dus de verhaallijnen zijn ook kort. Ik heb dit boek met veel plezier gelezen, het heeft me echt enorm vermaakt. Ik vond het wel jammer dat op een gegeven moment de verhaallijn rondom Hans een grotere rol speelt als die van Maarten. Maar zo loopt het verhaal nu eenmaal, het is niet storend, het verhaal loopt in mijn ogen goed. Ik heb ervan genoten, het heeft me vanaf de eerste bladzijde geboeid tot de laatste bladzijde. Er blijven nog wel wat losse eindjes over maar die vind ik niet storend want als lezer weet je precies wat er gebeurd is. Maar alleen de lezer weet het, het mysterie is voor mij opgelost en voor mij is alles duidelijk.
Wat mij betreft zou een defenitieve oplossing in mijn ogen niets toevoegen. Dit einde is voor mij echt perfect.
Het laat ook nog wat te raden over, en dat vind ik ook wel erg leuk.