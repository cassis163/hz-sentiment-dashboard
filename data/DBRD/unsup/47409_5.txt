Na het eerste boek, wilde ik gelijk door naar het tweede boek (en het derde!). Ik ben blij dat ik deze nu gelezen heb, wat een verhaal zeg! Is het eerste boek wat langzamer om in te komen, race je juist door dit boek heen. Ik hou van alle 3 de koninginnen en ik kan niet kiezen welke ik het allerleukste vind. Ze worden alle 3 zo duidelijk uitgewerkt dat je begrijpt welke beslissingen ze nemen en hoe ze in het leven staan. Jules is persoonlijk wel mijn favoriet in de gehele serie tot nu toe. Ze is een sterke vrouw die opkomt voor haar vrienden, ze is heel zorgzaam en ze matcht perfect met Camden! Ik ben gek op de wereld die Kendare Blake gecreëerd heeft, want ik zie het volledig voor me, Wolf Spring, Rolanth en eigenlijk het gehele eiland, maar ook de kijk op de 'mainlanders' vind ik een leuk perspectief. Als je, net als ik, gek bent op YA clichés en dat net een beetje anders, is dit een prachtig boek om te lezen, vooral omdat dit tweede deel zoveel meer omvat dan het eerste boek.

Lees meer op: http://readingjournal.princesssam.nl