Op haar zesde verjaardag probeert de moeder van Wendy haar te vermoorden door haar met een mes neer te steken. Haar moeder denkt namelijk dat ze en monster is die haar echte kind heeft vermoord. Wendy overleefd en haar moeder wordt opgenomen. Wendy gaat samen met haar broer Matt bij haar tante Maggie wonen. Wendy heeft het niet makkelijk op school. Ze zijn al een paar keer verhuisd om Wendy naar een andere school te laten gaan. Wendy heeft ontdekt dat ze ervoor kan zorgen dat mensen doen wat zij wil, maar ze wil er zo min mogelijk gebruikt van te maken. Een jongen in haar klas, Finn Holmes, heeft wel erg veel aandacht van haar. Hij verteld haar waar ze werkelijk vandaan komt en hoe het komt dat ze anders is dan de rest. Heeft haar moeder dan toch gelijk?
Het boek bestaat uit de drie delen van de Trylle serie plus drie korte verhalen. Het eerste deel is niet erg spannend, maar de twee delen erna worden spannender.
Het verhaal is simpel geschreven en leest heel snel. Ik kon het boek moeilijk wegleggen, omdat het zo snel las en ik graag wilde weten hoe het verder ging.
De drie boeken sluiten goed op elkaar aan. Ik zou persoonlijk de drie boeken liever niet los hebben gelezen. Vooral het eerste boek was niet echt spannend en het verhaal was aan het eind duidelijk nog niet af, wat natuurlijk wel de bedoeling is in een trilogie, maar ik had nog niet het gevoel dat ik veel had gelezen.
De drie korte verhalen in het boek zijn en leuke toevoeging aan het boek. Ze maken dat het boek net iets meer diepgang krijgt.
Het boek lijkt misschien wat clich√©, maar het is wel anders dan vergelijkbare boeken. Ik vond het vooral een fijn boek om te lezen. Het gaat over het doen wat goed is voor anderen, maar ook het volgen van je eigen dromen.