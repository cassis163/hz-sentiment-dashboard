‘Mensen in de zon’ is een erg vlot geschreven roman. Hoe meer  je vordert in het boek hoe meer je wilt weten over wat zich heeft afgespeeld tijdens het ongeluk en wat er zal gebeuren bij de bijeenkomst, de zogenaamde ‘reconstructie’.

Deze spanning wordt versterkt omdat de hoofdpersonen parallel aan elkaar elk hun eigen versie van het verhaal vertellen. De scèneachtige opbouw verraadt de toneelachtergrond van de schrijfster maar is nergens storend.

‘Mensen in de zon’ is al met al een sterk romandebuut en de moeite van het lezen meer dan waard!