Voor de challenge 2017 heb ik besloten enkele klassiekers te lezen waarvoor ik nog geen tijd had gemaakt. Voor dit fantastische boek heb je de tijd nodig om te genieten van het verhaal en de mooi geschreven stijl. Het is een traag boek, het voert je mee naar een andere tijd en plaats en je maakt deel uit van de mooie liefdesgeschiedenis tussen Florentino en Fermina.
Hoe lang kan je wachten op liefde? Hoe weet je wat echte liefde is? En is het ooit te laat voor de liefde?
Een prachtig verhaal over een universeel en tijdloos thema.