Jaren na de uitbraak van het virus, zijn er nog maar weinig mensen die proberen te overleven. Overal lopen viralen rond, zo worden de mensen die besmet zijn met het virus genoemd. De viralen zijn geen mensen meer, en zijn enorm sterk en snel, veelal bewegen ze zich s’nachts voort.

Ook Amy is een van de overlevende en probeert zich zo goed als ze kan staande te houden. Wanneer ze plots een groep jongeren tegenkomt, wordt ze eraan herinnert dat er nog andere mensen zijn. En dat ze die eigenlijk best wel mist. Ze gaat op weg om hen en hun thuis te vinden. Misschien kan ze er ook terecht.

Een van die jongeren is Peter, die zijn ogen niet gelooft wanneer Amy voor de poort staat. Al snel is het hele kamp in rep en roer, want ze hebben al jaren niemand meer gezien die zomaar kwam aanlopen. Vele gaan er zelfs vanuit dat zij de enigste nog levende mensen waren, totdat Amy verscheen. Terwijl Amy verzorgt wordt, discussiëren de hoofden van het dorp met elkaar.

Samen met zijn vrienden probeert hij te achterhalen waar Amy vandaan komt. Peter merkt al gauw dat mensen zenuwachtig en onrustig beginnen te worden nu Amy in het kamp is.

De vrienden besluiten om samen met Amy op zoek te gaan naar de plek waar ze misschien vandaan zou komen. Alles lijkt beter dan te blijven in het kamp waar de gemoederen hoog oplopen.

Lukt het ze te overleven? Met alle gevaren wat op de loer liggen en niet wetend waar ze precies naar toe gaan.

Bij het zien van dit boek dacht ik, wauw wat een dikke pil. Maar al snel wilde ik dat het boek meer bladzijdes had. Iedere bladzijde voegt iets toe aan het verhaal. De stukken worden goed uitgewerkt waardoor je niet het idee hebt dat je iets mist, of juist te veel leest.

Dit eerste deel speelt zich heel wat jaren in de toekomst af. Overal in het boek kom je restanten tegen van een wereld zoals die nu is bijvoorbeeld auto’s en radio’s. Veel van de personages weten weinig af van het verleden en proberen vooral met de middelen die ze hebben te overleven. Het is maf om te lezen hoe een wereld er na zoveel vernietiging zou kunnen uitzien en wat je eigenlijk nu als vanzelfsprekend vind.

Het begin van het verhaal is misschien een beetje verwarrend. Het wisselen van personages gebeurd namelijk met het verspringen van een alinea. Waardoor ik in het begin even zoiets had van huh, wie of waar is dit nou. Al gauw weet je tussen welke personages het verhaal springt en herken je al snel na het verspringen over wie je leest.
Dus als dat je zou storen, zeker even doorbijten! Het wordt gemakkelijker en naarmate het verhaal volgt ook steeds spannend.

Steeds meer nieuwe vragen duiken op terwijl je leest en samen met de personages ga je opzoek naar de antwoorden. Het hele boek is erg spannend en absoluut niet voorspellend, waardoor ik persoonlijk nog sneller geneigd ben door te lezen. Ik moet dan gewoon weten wat er gaat gebeuren.

De hoofdpersonen zijn Amy en Peter, grotendeels door het boek heen volg je hun. Ook bevat het boek een aantal andere verhaallijnen, dit kunnen flashback verhalen zijn. Dus een gedeelte van een verhaal wat zich voor het heden (van Amy en Peter) heeft afgespeeld. Of verhaallijnen die er zijdelings langslopen. Alle verhalen kruisen zich uiteindelijk waardoor je meteen meer weet over de achtergrond van Amy en Peter en welk gevaar ze te wachten staat.

Dit verhaal is ontzettend spannend. Vol liefde, verdriet, verraad, hoop en avonturen. Een boek wat je gewoon weg niet kan wegleggen!