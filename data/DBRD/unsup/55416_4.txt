Een circus van schimmen gaat over circus Diablo. Tijdens een van showavonden wordt er een lijk aangetroffen onder de carrousel. De FBI zet agent Travis op de zaak. Tijdens het ondervragen van de circusartiesten krijgt hij enkel raadselachtige antwoorden. (Zo raadselachtig dat ik even verward was als agent Travis.) Toch zeggen die raadselachtige antwoorden meer dan hij dacht. Wanneer blijkt dat de FBI meer te maken heeft met de moord dan zou moeten, beseft Travis dat hij niets meer als waarheid kan zien. En op hulp van de FBI moet hij al helemaal niet meer rekenen. Om de zaak op te lossen moet hij de confrontatie aangaan. Eerst met zichzelf, later met zijn bazen.

Een circus van schimmen is een echt pareltje. Je blijft verstrikt in het verhaal tot de laatste pagina. Er gebeuren dingen je totaal niet zult zien aankomen. Je zult hopen dat er dingen gebeuren die uiteindelijk toch niet gebeuren. Zelfs de allerlaatste bladzijden dragen nog geheimen met zich mee. Een gouden tip: pak het boek vast en laat het niet meer los.