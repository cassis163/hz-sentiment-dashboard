Deze roman heeft mij bij de keel gegrepen. Een bijna fysieke gewaarwording van benauwdheid, die mij, ook na het boek uitgelezen te hebben, niet zomaar loslaat. Want al gaat het over een pedofiel – het gaat ook over jou en mij als mens die van alles en nog wat in zichzelf kan bestrijden, maar toch altijd weer zichzelf meebrengt.
...
Het slot van de roman had ik niet verwacht. Alleen een heel groot schrijver kan dat op deze manier doen. Met tranen in de ogen heb ik het amper kunnen uitlezen. De tragiek wordt in perspectief verschoven, maar ook verdiept, en een verdriet en een ontroering die iets van schoonheid en grootsheid in mensen teweeg brengt, maakte zich van mij meester. Zo ontluisterend, zo gruwelijk – zo mooi, zo prachtig beschreven.
...
Inge Schilperoord werkt als forensisch psycholoog bij het Pieter Baan Centrum. Zij schreef eerder voor bijvoorbeeld Psychologie Magazine. ‘Muidhond’ is haar debuut. En hoewel je merkt dat ze als psycholoog haar vak verstaat en zij zich ongetwijfeld bepaalde cliënten voor ogen gesteld moet hebben, overstijgt dit debuut een casestudie verre. Wat mij betreft is dit nu al een klassieke roman.

(in mijn blogpost de volledige recensie)