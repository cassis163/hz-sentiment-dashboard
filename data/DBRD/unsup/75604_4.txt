Zomermeisjes is het debuut van Jobien Berkouwer. Het boek gaat over een jonge Amsterdamse rechercheur Lot van Dijk. Zij is overgeplaatst naar het korps van Twente. In eerste instantie vind ze dit maar niets. Van een grote stad als Amsterdam naar het Twentse platteland is in haar ogen een degradatie. Totdat er een lijk van tienermeisje wordt gevonden in een afgelegen hutje in het bos. Al snel is het haar duidelijk dat hier sprake is van een seriemoordenaar. Echter als nieuweling en ook nog als vrouw moet zij zich echt bewijzen als profiler in deze zaak en ook in het team.
Het boek begint vlot en leest makkelijk weg. Het vertelt het verhaal van Lot zelf, maar ook vanuit de ogen van de moordenaar. Het laatste gedeelte wordt verteld vanuit vroeger naar het heden.
Het verhaal blijft spannend tot het eind van het boek. Persoonlijk had ik geen idee wie nu daadwerkelijk de dader was tot de laatste hoofdstukken in het boek. Dit maakt dat het verhaal blijft intrigeren. Personages zijn goed uitgewerkt. Zelf ben ik bekend in Twente en vond het jammer dat er niets herkenbaars in voorkwam. Dit vond ik de enige teleurstelling van het boek, maar dat heeft mijn leespret niet verminderd. Voor mij zeker een ruim voldoende en de moeite waard om een eventuele tweede boek van Jobien Berkouwer zeker te gaan lezen.