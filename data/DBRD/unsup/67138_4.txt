'Vleermuisman' is het eerste boek uit de Harry Hole serie van Jo Nesbo die pas echt populair werd met de Oslo-trilogie (in navolging van de trilogie-hausse in uitgeversland). Gelukkig heb ik lang genoeg gewacht met het beginnen aan Nesbo zodat ik eerst het eerste deel heb kunnen lezen dat in 2011 opnieuw is vertaald en uitgebracht. Het boek speelt zich af in AustraliÃ« en de aboriginalcultuur speelt een grote rol. Je leert Harry kennen als de verlopen alcoholistische politieagent die hij altijd is geweest. Het boek is meeslepend en leest makkelijk. Op sommige punten dacht ik wel, dit had beter uitgewerkt mogen worden, vandaar dat ik het boek beoordeel met 'zeer goed' en niet met 'geniaal'. Nu ik ook de andere delen van Nesbo heb gelezen / aan het lezen ben kan ik zeggen, hij zou er nu een beter verhaal van maken. Maar het blijft een mooie eerste kennismaking met Harry.