Zoals altijd bij de boeken van Jo Claes is de cover gelinkt aan het verhaal, een mooie cover trouwens.

Max Cerulus is leraar Nederlands, een beetje een suffig type heb ik de indruk, zijn huwelijk is eigenlijk afgelopen maar noch hij noch zijn vrouw zetten effectief de stap naar een scheiding. Zijn leerlingen vinden hem wel een goede leraar omdat hij goed kan vertellen. Een leerling, Anouk heeft echter via haar moeder een klacht tegen hem ingediend wegens onwelvoeglijk gedrag, intimiderend gedrag, hij heeft haar bijna geslagen terwijl de hele klas dat zag.

Op de achtergrond hiervan is er een strijd om het directeurschap van de school aan de gang en bij verkiezingen komt meestal het slechtste in de mens naar boven.
Niet veel later wordt het eerste lijk gevonden, de lerares biologie die ook in de running was voor het directeurschap. Het roddelcircuit schiet in overdrive.

Thomas Berg wordt met de zaak belast, maar eigenlijk heeft hij zelf zo zijn zorgen. De ex van zijn nieuwe vriendin valt haar lastig en nadien ook hem. Hij weet dat hij moet reageren, niet impulsief maar doordacht zodat het stopt en niet erger wordt.

Dankzij www.hebban.nl ben ik de eerste keer in contact gekomen met een boek van Jo Claes en sindsdien ben ik echt fan van hem, zo'n goed uitgewerkte boeken, geen losse draadjes. Klasse.