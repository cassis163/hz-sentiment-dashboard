Violet Leroy debuteerde met Tot de bodem. Hierna schreef zij Medelijden met de duivel. De helft van mijn ziel is haar derde thriller.

De tweede thriller waarin inspecteur Hofman, Dortlandt en Schut hun opwachting maken. 1969, Los Angeles. Twee jongens maken een moord van dichtbij mee, een ingrijpende gebeurtenis in hun leven.
40 jaar later, een jongen pleegt zelfmoord op school, er verdwijnen kinderen. Is er een verband tussen wat er in het verleden gebeurde met wat zich nu afspeelt in het heden?

Met de helft van mijn ziel heeft Violet een dijk van een psychologische thriller neergezet. Een prachtige proloog, oftewel hoofdstuk 0. Hierna had ik even een paar hoofdstukken nodig om even echt goed in het verhaal te komen, maar eenmaal daar was ik niet meer te stoppen. Wat een vaart zit er in dit boek, bloedstollende spanning, emotie, prachtige zinnen en ijzersterke personages waaronder ook een aantal kinderen die een rol spelen in deze enorm goede thriller. Het jongetje Guus dat graag gedichten schrijft, deze komen ook voor in het boek en sommigen zullen je ontroeren. Ook met de meisjes Arianne en Doortje leef je intens mee.

Voor mij een mustread en dikke aanrader!

★★★★½