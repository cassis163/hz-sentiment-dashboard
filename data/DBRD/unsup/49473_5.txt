De Nieuw- Zeelandse Sarah Kate Lynch was eerst journalist. Nu is ze auteur van romans en schrijft ze columns voor een tijdschrift. Ze heeft al meerdere romans geschreven. Ze gaat veel op reis om research te doen voor haar boeken, waar erg vaak eten in voor komt.

Zoet verlangen heeft als hoofdpersoon Florence Darling, een positief ingestelde vrouw van negenendertig jaar. Als haar partner in een antiekzaak haar uit wil kopen en haar man haar verlaat voor een vriend, verwacht ze elk moment nog een negatief bericht, want alles komt toch in drievoud? Haar zoon is een jaar naar Australië en komt bijna thuis. Hij heeft een verrassing voor haar. Om geld te verdienen, wil ze haar huis ombouwen tot een tearoom. Dat plan lijkt te mislukken, omdat er houtrot in de balken zit; het gaat niet goed met haar zus en tot overmaat van ramp heeft haar huisarts een bericht voor haar. De aannemer Will is een leuke man, maar heeft ook een verleden. Als Florence haar plan op de helling wil zetten, haalt Will haar over haar dromen te volgen, omdat het leven al zo kort is.

“Zoet verlangen” van Sarah Kate Lynch gaat over het volgen van je droom. De een wil een mooie carrière, de ander wil een baby. De tearoom is het zoet verlangen van Florence, maar ook een man aan haar zijde. De schrijfstijl van Sarah Kate Lynch is heerlijk humoristisch. Ik kon er geen genoeg van krijgen. Het boek moest gewoon uit. Het verhaal is zo ontroerend, dat ik veel gehuild heb. Ook zet het je aan het denken, want er staat veel wijze raad in. Er staan veel dingen in, die ik herken. Ik had vaak, dat ik dacht: “He, dat dacht ik ook” of “dat zei ik ook.”

Ik ga nu De smaak van champagne lezen en Dolci d'Amore. Ik geef het boek vijf sterren. Ik heb veel gehuild. Het was heel ontroerend!