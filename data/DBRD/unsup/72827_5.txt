De kaart van zout en sterren van Jennifer Zeynab Joukhadar, ik kan eigenlijk alleen maar WAUW zeggen.

Wat een prachtig, indrukwekkend en indringend boek. Een boek dat ik in 1 ruk heb uitgelezen, dat ik niet meer aan de kant wilde leggen. Ik moest gewoon weten hoe het verder zou gaan.

De schrijfster heeft een hele prettige manier van schrijven. Het boek leest vlot en is erg toegankelijk. Het is ontzettend beeldend geschreven, je leeft echt mee met Nour en haar familie. Je reist met ze mee, maakt de ontberingen mee en ik heb ook zeker met ze meegehuild.

Er lopen twee verschillende verhaallijnen door elkaar. Dit haalt tijdens het lezen absoluut niet de vaart uit het verhaal. Beide verhalen zijn interessant en ze vullen elkaar perfect aan. Erg knap gedaan.
Een deel speelt zich af in het verleden en leest als een sprookje. Het andere deel is het verhaal over de vlucht van Nour en haar familie uit SyriÃ«. Een land in oorlog, waar zij na het overlijden van haar vader weer zijn gaan wonen. Je leest het tweede verhaal door de ogen van de jongste dochter Nour.

Wat mij betreft is dit boek een absolute aanrader, ik kijk nu al uit naar een volgend boek van deze schrijfster!