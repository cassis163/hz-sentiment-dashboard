Soms heb je van die boeken die je per ongeluk in handen krijgt en je achteraf afvraagt waarom je die niet eerder hebt gelezen. Dit is zo'n boek.
"Vuurkoraal" is een zonnige thriller, het speelt zich af op Curacao en dat voel je, in gedachten brandt de zon op je hoofd, drink je de cocktails en verkent de mooiste plekjes van het eiland. Het doet je bijna vergeten dat het hier om een thriller gaat en dat is jammer. Wat mij betreft had het geheel iets spannender gemogen, maar over het algemeen is het een lekker verhaal met een onverwacht einde.