Ik heb van dit young adult boek genoten, een ideaal zomerboek, en niet enkel vanwege het hoofdthema surfen. Het verhaal houdt je aandacht vast, dit komt onder andere door de vlotte schrijfstijl.

Het boek is niet aan de dunne kant, 384 pagina's (niet dat dit zo veel is hoor..), dit zorgt ervoor dat de schrijver de tijd heeft genomen om de andere personages naast Sam en Jade ook de nodige aandacht krijgen en je er kennis mee kan maken. Hierdoor komt het boek wat trager op gang, pas naarmate het einde toe wordt het wat spannender en begin je na te denken over wat er Sam, Jade en hun vrienden eventueel nog te wachten staat.

Als je ooit bij dit boek de gedachte hebt 'Ouhnee het gaat over surfen, daar heb ik geen voeling mee' of 'Surfen interesseert mij niet', lees het toch maar. In de winter zal het je een fijn zomergevoel geven en in de zomer denk je voor een seconde over de mogelijkheid om zelf eens op een surfplank te staan!

Samenvatting? Surf! is een vlot boekje dat ideaal je zomerdagen kan vullen.