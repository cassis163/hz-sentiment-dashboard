Van de ene op de andere dag verandert het leven van Jesse wanneer ze te horen krijgt dat haar twee kinderen en haar echtgenoot omgekomen zijn bij een verkeersongeval. Verteerd door verdriet en toch ook wel een schuldgevoel, omdat het huwelijk tussen Jesse en Ron niet echt nog hoogtepunten had en Jesse een oogje had op de buurman, tracht Jesse verder te gaan met haar leven. Begeleid door goede vrienden confronteert het boek je met de verschillende stappen in het rouwproces van Jesse maar ook in het rouwproces van Marius, de buurman die op dezelfde dag dat Jesse haar gezin verloor ook een een heel goede collega's verloor door een ongeval op de werkplek. Twee rouwenden die op een bepaald moment elkaars pad kruisen... het boek neemt je een jaar mee van 1 januari tot 1 januari een jaar waarin er heel wat verandert in het leven van Jesse en het leven van Marius, maar ze worden begeleid door vrienden, symbolen, enerzijds verteerd door verdriet anderzijds gesteund door tekenen van hoop. Een inspirerend boek waarin het verhaal de overhand neemt op het spirituele waardoor je stil leert staan bij rouw maar toch nog heerlijk kan genieten van de fijne woordkeuze van de schrijver en je laat meevoeren door het verhaal van verdriet maar zeker ook van hoop en een glimlach na een groot verlies.

Ik geef het boek vier sterren omdat ik het toch uniek vind in zijn genre: verhalend en toch ook spiritueel. Het thema rouw wordt omschreven in alle stappen vanuit verschillende perspectieven (nabestaanden, vrienden, kennissen,...).