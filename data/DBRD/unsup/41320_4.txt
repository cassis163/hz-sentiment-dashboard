Salomon Kroonenberg staat bekend als klimaatscepticus. Zelf ben ik dat niet, maar het leek me interessant om eens een boek te lezen die de andere kant van het verhaal verteld. Het is een interessant verhaal dat je toch aan het denken zet. En er zit vast heel veel in wat gewoon klopt. Als je de klimaatgeschiedenis bekijkt over miljoenen jaren, lijkt er nu niet zoveel aan de hand. Er heeft wel eens meer of minder ijs op de polen gelegen. Gletsjers groeien en krimpen. En de zeespiegel gaat omhoog en omlaag. Wat echter naar mijn idee toch te weinig belicht wordt is dat het in de laatste jaren toch wel erg snel gaat. Vandaag nog werd gemeld dat een recortemperatuur van 17 graden is gemeten op Antarctica. De CO2 concentratie is in de afgelopen eeuw omhooggeschoten. Wat daarvan de gevolgen zijn is misschien nog niet helemaal duidelijk. En zeespiegelstijging is niet het enige nadelige gevolg van klimaatverandering. Dit boek zet mij in ieder geval aan het denken, maar heeft me niet overtuigd dat klimaatverandering geen probleem is.