Een seriemoordenaar, een vrouwelijke detective, trammelant met de leidinggevende en alle ingrediÃ«nten zijn er voor weer een spannend verhaal.
Het boek is verdeeld in korte hoofdstukken waarin steeds een ander persoon de hoofdrol krijgt. Dit maakt het verhaal overzichtelijk en je kunt makkelijk de draad weer oppakken als je niet kunt doorlezen. Bij mij nam het de spanning wat weg en ook vond ik de moorden wat te onrealistisch. Aan het eind nam de spanning toch weer toe, want dan pas wordt duidelijk hoe het nu echt in elkaar zit en wordt het een race op leven en dood.
Dit is het tweede deel van een serie (tot nu toe 7 delen) met de vrouwelijke rechercheur Helen Grace in de hoofdrol. Haar karakter zou wat mij betreft wel wat meer uitgewerkt mogen worden. Ik zie niet veel ontwikkeling in haar persoon vergeleken met het eerste deel: Iene Miene Mutte. Ik ga vast nog wel weer eens beginnen aan het derde deel, maar voorlopig weet ik het wel weer met de seriemoorden.