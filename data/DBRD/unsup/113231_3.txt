Een eerste kennismaking met Saramago. Hoewel pas uitgegeven in 2011 is dit het eerste boek dat hij geschreven heeft op dertigjarige leeftijd.

Saramago vertelt over de bewoners van een pand in Lissabon: schoenmaker Silvestre en zijn vrouw Mariana, die kostganger Abel in huis nemen om de kosten te drukken, de zussen Candida en Amélia met de twee dochters Adriana en Isaura, de magere Justina en Caetano, Anselmo met vrouw Rosália en dochter Maria Claudia, Lídia en haar minnaar Paulino Morais en de Spaanse Carmen met haar man Emilio en hun zoontje Henriquinho.

Het verhaal kabbelt 277 bladzijden voort zonder dat er echt bijzondere dingen gebeuren. Het zou zomaar een beschrijving van ons eigen leven kunnen zijn. Maar waar het toch bij iedereen om draait is de wel of niet aanwezige liefde en uiteindelijk is de eenvoudige schoenmaker Silvestre toch degene die daar een duidelijke mening over heeft.