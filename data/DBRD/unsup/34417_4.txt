Indrukwekkend boek over de bijna uitgeroeide aristocratie van
Transsylvanie. Deze vernietiging vond plaats tijdens het
communistische regime. Voor degenen die geïnteresseerd zijn in de
geschiedenis van Oost Europa en dan met name de geschiedenis van
Hongarije en Roemenië.  Het veelvuldig gebruik van plaatsnamen
en persoonsnamen in een vreemde taal maakt het lezen wat lastig.
Het vraagt nogal wat van de lezer om de aandacht erbij te houden en
de draad hierdoor niet kwijt te raken. Uiteindelijk is het absoluut
de moeite waard om door te blijven lezen. Zeker ook om inzicht te
verkrijgen in de huidige situatie van deze Oost Europese landen.