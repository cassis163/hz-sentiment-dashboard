Een prachtige cover die een mooi huis laat zien. Wellicht de boerderij uit de samenvatting?
De titel spreekt voor zich.
Dit boek had ik in een mum van tijd gelezen. De heel natuurlijke toon in dit boek zorgt voor een heel toegankelijke roman. Zelfs voor jongeren is dit een aantrekkelijk boek.
Het gaat over een onderwerp waar we allemaal een keer mee te maken krijgen, zelfs op jongere leeftijd zoals hier het geval ook was. Weliswaar niet bij iedereen om dezelfde reden als bij de hoofdpersonen het geval is gelukkig, maar afscheid nemen moeten we allemaal een keer. Ik vond het belangrijk dat benadrukt werd dat rouwen een belangrijk onderdeel van het leven is.