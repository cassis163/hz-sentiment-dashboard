Een bijzonder verhaal waarin flink heen en weer wordt gegaan in tijd en ruimte. Waarin waargebeurde feiten vermengd worden met fantasie. Wel zorgt de auteur ervoor dat de lezer het geheel kan blijven volgen. Niet alleen het bombardement van Dresden wordt verteld, maar ook de vreemde situaties die in een oorlog ontstaan en hoe mensen hierop reageren, allemaal op hun eigen manier. De manier van schrijven is wisselend, soms wat kinderlijk aandoend en soms gebruik makend van schitterende vergelijkingen. Het boek is meer gaan "leven" nadat ik wat achtergrondinformatie heb gelezen over de auteur. Misschien leuk om te weten is dat één van de personages in het boek nl de SF-schrijver Kilgore Trout waarschijnlijk geïnspireerd is op de bestaande SF-schrijver Theodore Sturgeon.