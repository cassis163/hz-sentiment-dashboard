Toen ik het boek voor het eerst zag en de korte samenvatting ervan las, had ik niet direct iets van: Ja dit is wat. Een wordingsgeschiedenis van een meisje tot volwassenheid, zoiets staat er. He bah, denk je dan al snel, zo’n sentimenteel vrouwenboek waar je maar beter een doos tissues voor kunt aanschaffen!
Maar gelukkig wist ik beter. Ik kende Lamb al van zijn boek “I Know That Much is True”, een prachtig verhaal over de moeilijke band van een man met zijn tweelingbroer. Daarom besloot ik ook dit boek te lezen. En wederom werd ik niet teleurgesteld. Lamb heeft een verbluffend goede vertelstijl en kan je helemaal op laten gaan in zijn verhalen, in dit geval over het leven van de opgroeiende Dolores, die als jong meisje wordt verkracht, als dikke tiener door iedereen wordt verstoten, in een psychiatrische kliniek belandt en uiteindelijk toch min of meer haar weg weet te vinden. Kortom: een prachtig boek voor de liefhebber van psychologische drama’s.