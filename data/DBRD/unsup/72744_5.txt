De Dante Club is een echte pageturner. Het heeft ervoor gezorgd dat mijn leesdip helemaal verdwenen is. Prowisorio heeft zoâ€™n mooie reactie geschreven bij de Engelse versie dat ik er eigenlijk weinig aan toe kan voegen. Ik heb de Goddelijke Komedie van Dante niet gelezen, maar het is dankzij de Dante Club wel duidelijk geworden waar dat verhaal over gaat. De Dante Club speelt zich af in het Boston van 1865, net na de burgeroorlog. De dichter Longfellow is samen met twee andere dichters en een uitgever begonnen met de vertaling van de Goddelijke Komedie van Dante. Niet iedereen is het eens met de activiteiten van deze zogeheten Dante Club. Wanneer er enkele moorden worden gepleegd op een manier die zo uit het boek van Dante lijkt te komen, wordt het tijd om te onderzoeken wie de dader is. Matthew Pearl heeft duidelijk onderzoek verricht voor hij met deze roman begon. Dit maakt het, voor mij althans, leuker om te lezen. Het geeft een realistisch beeld van Amerika net na de Burgeroorlog. Het boek is dus meer dan zomaar een thriller.