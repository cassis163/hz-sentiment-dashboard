Jeugdvriendschappen eindigen vaak “zomaar”, veelal zonder aanwijsbare reden.

Zo ging het niet helemaal bij Aram en Bo. Bo begon zich vreemd te gedragen, vertrouwde Aram toe dat hij de gedachten van anderen kon horen. Dit was het begin van de afstand, die definitief werd toen Aram hem tijdens een incident op school niet te hulp kwam.

Jaren later komen ze door een toevallige samenloop van omstandigheden weer met elkaar in contact. Bo’s psychose is verergerd en hij heeft de mutistische Pandora ontvoerd, om haar te “redden”. Bij toeval komt Aram Bo’s naam tegen in het politiedossier van de vermiste Pandora.

Bo houdt haar gegijzeld in een oude lijmfabriek en op het moment dat pandora probeert uit haar kamer (vgl. de doos van Pandora) probeert te ontsnappen beginnen de rampen die er uiteindelijk toe leiden dat Pandora in zekere zin bezit neemt van haar ontvoerder.

Naarmate het verhaal vordert vallen zaken meer en meer op hun plaats. Na een wat aarzelend en onwennig begin krijgt het boek meer en meer vaart en word je benieuwd naar het “waaarom”, “wat” en “hoe”. Een mooi geschreven debuut!