Het verhaal

Twee vrolijke mensen stappen uit de trein, ze houden elkaar goed vast want het is erg druk op de gay pride. Als ze een biertje willen bestellen klinkt er een doffe dreun. Er volgen er meer en ook geschreeuw. Die dag waren er drie aanslagen, zesentwintig doden, tientallen gewonden. Ontelbaar veel levens zullen nooit meer hetzelfde zijn.

Een half jaar later probeert iedere de draad weer op te pakken. Dat is best lastig. Zo heeft Evelien sindsdien minder contact met haar tweelingbroer. Ze probeert wel in contact te blijven, maar dat gaat moeizaam. Sinds de aanslag is hij zichzelf niet meer. Ze stort zich op haar werk. Er komt een nieuwe collega als vrijwilliger. He is een wat teruggetrokken meisje. best een beetje bijzonder eigenlijk. Voordat ze er over kan nadenken komt er een raar en grimmig berichtje op haar telefoon. Wat heeft dat te betekenen? Ze laat het even voor wat het is. De nieuwe collega komt niet meer opdagen. Dan leest ze een kranten bericht en schrikt ontzettend. Wat is er gebeurt en waar is de nieuwe collega?
Je leest het in "ondenkbaar".

De actuele thema's zijn mooie elementenDe cover is mooi en helder: een vrouw zit met "handen in het haar", ziet ze het nog wel zitten? De titel slaat op het verhaal. Het hele gebeuren is Ondenkbaar, want wie bedenkt zoiets? In een vlotte schrijfstijl lezen we over Evelien. Zij is de hoofdkarakter en haar vertelperspectief is de ik-vorm. Daarnaast zijn er meer verhaallijnen, namelijk over Ralph en over Lieke. Alle drie hebben ze iets met verdriet, teleurstelling en angst. De auteur haalt actuele thema's aan zoals de Gay Pride, homoseksualiteit, sociaal media en pesten. Verweef deze actuele thema's met de 3 verhaallijnen en het is "ondenkbaar" dat je het boek niet heel snel wilt uitlezen! Puur vanwege de spanning en intriges.


Conclusie

Bianca Nederlof heeft hiermee een actueel en spannend thrillerverhaal neergezet. De personages worden goed neergezet, er is voldoende diepgang en langzaam aan krijgt de spanning steeds meer de overhand. En blijf je lezen tot het einde, met kleine plottwist.

Waardering: 4 Birdy-sterren.

Bekijk het interview op mijn blog: https://birdysboeken.blogspot.nl/2018/04/bianca-nederlof-ondenkbaar-interview.html