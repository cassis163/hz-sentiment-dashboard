'Psychologische thriller' als genre is hier zeker op zijn plaats. Een verhaal dat me bezig hield vanaf de proloog en dat na het lezen nog een hele tijd doordenderde in mijn gedachten.

De auteur heeft op een boeiende manier het leven van Mare neergezet in deze spannende thriller, die een heleboel vragen opriep, soms ongeloofwaardig leek, maar daarna toch de antwoorden liet zien in de korte hoofdstukken, die wisselen in tijd. Mijn twijfels over geloofwaardigheid waren verdwenen.
Het wisselen in tijd, verhoogt de spanning nog meer. Ik moest er wel even aan wennen, maar het heeft zijn doel bereikt. Het heeft me meegenomen naar een indrukwekkend einde, dat ik zeker niet verwacht had.

De hoofdpersoon Mare, is niet iemand die je in een paar hoofdstukken tot leven kunt roepen en ook nog kunt begrijpen, dat is duidelijk. Maar Anita Larkens heeft het op een overtuigende manier tot stand gebracht. Wat me opviel, was dat haar naam (Mare) pas later in het boek bekend gemaakt werd.

Ik ben behoorlijk onder de indruk van deze psychologische thriller en waardeer het verhaal met 4 vette sterren.