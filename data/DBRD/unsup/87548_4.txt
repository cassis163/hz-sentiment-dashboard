Je hebt een fijn gezin waarmee je graag zoveel mogelijk tijd doorbrengt. Daarnaast misschien een drukke baan die veel energie vraagt en je wilt ook nog je huishouden op peil weten te houden. Hoeveel momenten blijven er dan nog over voor andere dingen? Wanneer kun je aan de slag om lekker, gezond en ook nog eens vegetarisch te koken? Pauline Schonewille ging hiermee serieus aan de slag. Ze kwam tot de ontdekking dat vegetarisch koken ook vlot kan en verzamelde de lekkerste recepten die zowel kinderen als volwassenen aanspreken. De recepten die bij haar gezin in de smaak vielen heeft ze gebundeld in het handige kookboek Puur! Leven: Vegamama. Handig, omdat deze recepten nu voor iedereen bereikbaar zijn. Vegamama is een nuttig naslagwerk waar ongetwijfeld een hoop gezinnen plezier aan zullen beleven. Het boek is een bron van inspiratie, vol met niet al te dure recepten. Bovendien zijn de gerechten, die in het boek besproken worden, gemakkelijk en snel te bereiden.
Een handig naslagwerk waarin ruimte is gelaten voor persoonlijke notities en variaties in de recepten. De vrolijke afbeeldingen en gezinsfotoâ€™s maken dit kookboek tot een leuk geheel en nodigt uit om er veelvuldig doorheen te bladeren en uit te koken.