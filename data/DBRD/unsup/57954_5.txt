Het verhaal gaat over Jack. Hij is op een of andere onverklaarbare manier in de hel terecht gekomen.
Hij moet een straf ondergaan, maar is het er niet mee eens. Hij moet samen met zijn gids Xahubub naar de negende cirkel van de hel afreizen. De negende cirkel is de ergste van allemaal, zegt men.
Onderweg van cirkel naar cirkel komt hij de vreemdste wezens tegen. En grote gevaren dreigen hem aan stukken te scheuren, op te eten of te martelen.
De Pakmannen zijn echt aparte wezens. Ze zingen een gruwelijk liedje en hebben scherpe tanden.
Tweig is een stokmannetje en heeft mijn hart gestolen. Je vraagt je al snel af, of hij echt thuishoort in de hel? Maar niemand zit er echt voor niks, toch? Het is een mannetje gemaakt van stokjes. Hij ziet er een beetje uit zoals een kind een man tekent: scheppen als handen, een stokje als lijf en de rest van zijn lichaam is ook nogal stokkerig. Je voelt meteen mee met hem.
Er komen meer fantasy figuren in voor, bijvoorbeeld : engelen, duivels en demonen.
Xahubub heeft te maken met zijn vrouw Ishtra. Zij vechten hun ruzies via duivelse contracten uit. Ze kan erg overtuigend zijn en daarmee veel helse figuren aan haar kant krijgen. Het dreigt op een oorlog uit te lopen. Zij doet er alles aan om Xahubub tegen te houden zijn reis tot een goed einde te brengen. Jack kijkt met veel humor naar de dingen die hij tegenkomt op.
Het leest als een hogesnelheidstrein, moeilijk om te stoppen met lezen. Dus je leest hem waarschijnlijk net als ik ook snel uit. Het is spannend en humorvol vanaf de allereerste bladzijde.
Dit boek neemt je mee op reis door de hel. De hel bestaat uit 9 cirkels. De eerste cirkel valt nog wel mee, maar daarna gaat het steeds erger worden. Heb jij je weleens lopen afvragen hoe de hel eruit ziet? Dan geeft dit boek het perfect weer. Ik zag het tijdens het lezen helemaal voor me. De schrijver schrijft heel beeldend, dus je kunt je fantasie uitwerken en voor je zien!
Het is ook een verhaal over vertrouwen en vriendschap. Wie kun je nu vertrouwen in de hel? Het is moeilijk te geloven dat er daar ook wezens rondlopen die niet helemaal kwaadaardig zijn. Toch vindt je hier en daar een spankeltje hoop wat kan uitgroeien tot vertrouwen, vriendschap en zelfs goedheid! Ik heb echt genoten van dit boek. Hels veel plezier is zeker een goede benaming!
5 sterren*****