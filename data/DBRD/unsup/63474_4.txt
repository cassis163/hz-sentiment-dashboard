Wakker worden in een psychiatrisch ziekenhuis en absoluut niet weten hoe je daar gekomen bent. Dat overkomt Gaelle, een ex-atlete woonachtig in Potsdam.
Ze wordt beschuldigd van poging tot moord op haar zoontje Lukas. Dit kan zijzelf niet geloven. Langzaam komen de herrineringen terug. Haar omgeving gelooft haar verhaal niet. Gaelle probeert op eigen kracht haar onschuld te bewijzen en achter de waarheid te komen.

In het verhaal van Gaelle maken we ook kennis met Michael een huurmoordenaar met een lastige opdracht. De beslissing die hij neemt is alles bepalend voor het verloop van het verhaal.

Het boek leest erg vlot en wekt de nieuwsgierigheid van de lezer. Vragen komen naar boven en de wil om te weten hoe het verhaal afloopt is groot. Ook werd ik voor mijn gevoel aangezet tot mijn eigen conclusies over het plot. Ik heb het boek met zeer veel plezier gelezen en kon het maar moeilijk wegleggen.