New York, upperclass, de famile Wilder-Bingham aan Park Avenue woont er in een ruim appartement.
Glenn is de vrouw des huizes, en is nogal deftig en stijfjes. Haar man Thomas had allang met pensioen kunnen zijn, maar gaat toch nog dagelijks naar de advocatenpraktijk. Zoon Kemble ligt in een scheiding en woont weer bij zijn ouders. Zoon Teddy (17) studeert, maar komt regelmatig langs en de tweeling Rood en Drie (beide 8) komen voorlopig wonen in het appartement, om meer tijd door te brengen met hun vader.

En daar komt Rosie, ze is ergens voor op de vlucht. Als noodgreep heeft ze de baan als nanny voor Red en Drie aangenomen. Maar ze is geen gewone doorsnee nanny, ze kleed zich kleurrijk, heeft het hart op de tong, en doet alles net even anders. De kinderen zijn gelijk gek op haar, maar de rest van de familie moet wennen. En dat gaat bij een net iets sneller dan de ander. Rosie weet de stijve familie te laten ontdooien, ontdekt geheimen en geeft die een plek. Als een frisse wind waait ze door het gezin en dat levert haarzelf ook nog een enorme verrassing op.

Een heerlijk feel good boek, maar net even anders. Vlot geschreven in korte hoofdstukken. Het verhaal wordt verteld vanuit verschillende personen, en dat zorgt ervoor dat je alle personen goed leert kennen en weet wat ze denken en wat ze beweegt om te doen zoals ze doen.