De herkenbaarheid is groot, bij het lezen van dit zelfhulpboek. Dat schijnt de naam te zijn voor dit type boeken. Wie zichzelf helpt is even de vraag, want de indruk wordt gewekt, dat Fleur van Groningen dit schreef met het niet onbelangrijke doel zichzelf te helpen. Dat anderen er baat bij hebben is dan mooi meegenomen.
Het is verbazingwekkend, dat iets, waarvan je dacht dat het iets specifieks voor jouzelf was, vaker (vaak!) voorkomt en het gevolg is van hyper sensitiviteit, overgevoeligheid voor prikkels.
Fleur beschrijft de moeilijke materie met de nodige humor, waardoor het boek goed te lezen is. Toch herhaalt ze zichzelf nogal eens en aan het eind bekruipt je de gedachte, dat het wat korter had gekund.
Toch wel met plezier gelezen en zelfs wat meer begrip voor een aantal eigenschappen van mezelf gekregen.