Een leuke feelgoodroman over Anna die al jarenlang verliefd is op Max. Hij was haar gastdocent en ze was helemaal hoteldebotel van hem. Door omstandigheden hebben ze geen contact meer elkaar gehad. Tijdens een reunie ontmoeten Max en Anna elkaar weer en ze valt opnieuw als een baksteen voor hem. Maar is het echte liefde of was Anna verliefd op een idee? En hoe past Rob in het plaatje? Hij is de inspecteur van monumentenzorg en heeft in die functie een grote vinger in de pap bij de verbouwing van haar huisje dat op de monumentenlijst staat. En hij is de vertegenwoordiger van de vereniging van windhonden en haar hond valt onder de verantwoordelijkheid van die vereniging. Ze kan Rob dan ook praktisch niet ontlopen.
De verwikkelingen zijn amusant en leuk beschreven; Katie Fforde kan dat wel. Het resultaat is een gezellig boek dat prettig wegleest zonder dat je er al te veel bij hoeft na te denken.