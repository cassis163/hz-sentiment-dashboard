Het is een mooi en bijzonder boek. Na 10 jaar worden 2 heel verschillende zussen met elkaar herenigd. De jongste heeft al heel wat meegemaakt terwijl de oudste al jaren een saai en geïsoleerd leven leidt. Haar nieuwe buurman brengt daar wel verandering in. De oudste zus heeft een cateringbedrijfje en kan met de bloemen en planten uit de tuin speciale gerechten maken waardoor de mensen beïnvloed worden. Ook de andere vrouwen uit de familie hebben speciale gaven waardoor de dorpsgenoten wat vreemd tegen hen aankijken. Ik vond het geen boek dat je zo uit wilt lezen, het verhaal kabbelt ook gewoon een beetje voort. Sommige personages werden daardoor ook wel wat langdradig en wil je dat ze een keer het heft in eigen hand nemen. Maar het is uiteindelijk wel echt een mooi en bijzonder boek.