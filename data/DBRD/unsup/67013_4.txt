Anders vertelt het verhaal van Sander die als jongen van 11 samen met zijn vriendje tijdens een jeugdkamp wordt vermist. Het vriendje wordt al snel dood terug gevonden, van Sander ontbreekt elk spoor. Na 6 jaar staat Sander ineens weer op de stoep en dan begint het verhaal pas echt.
Sander is een heel eng jongetje, na zijn terugkeer is hij anders (vandaar de titel denk ik).
Het verhaal wordt vanuit verschillende personages vertelt: moeder Alma, vader Linc, zusje Iris en Sander zelf.
Alle personages zijn goed uitgewerkt, ook de relaties onderling.
Anders is het eerste boek dat ik heb gelezen van Anita maar er gaan er zeker nog meer volgen, zowel haar eerdere boeken als haar toekomstige boeken.
Anita heeft een lekkere, vlotte schrijfstijl die mij goed kon boeien.
De verhaallijn gaat naar een uitstekende ontknoping, alle verhaallijnen komen bij elkaar.
Er wordt niet teveel te vroeg bekend gemaakt, maar ik had vanaf het begin al wel een vermoeden wie er mee te maken had, alleen niet hoe, dus dat was toch wel een verrassing.
Bij het lezen van de korte inhoud had ik eerst een idee dat het grootste deel van het boek zou gaan over de zoektocht naar Sander. Gelukkig was dit helemaal niet het geval, dat zou mij snel gaan vervelen denk ik.
Ook vond ik de korte, cursief gedrukte stukjes uit het dagboek van Iris leuk om te lezen. Op die manier kregen we meer inzicht over het rare karakter van Sander als kind.
Ik vond dit zeer zeker een boeiend verhaal en het had zeker mijn volledige aandacht.
Aanrader !!