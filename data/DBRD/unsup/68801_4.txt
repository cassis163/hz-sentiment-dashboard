De rekening is een nieuwe absurdistische novelle uit de derde novellebundel van Jonas Karlsson, Spelreglerna (De spelregels) uit 2011, net zoals zijn eerste uitgave in het Nederlands De kamer uit zijn eerste bundel Den perfekte vännen (De perfecte vriend) kwam. Hopelijk wil de Nederlandse uitgever de bundels hier nog eens volledig uitbrengen zodat nog meer Nederlandstalige lezers van zijn novellen kunnen genieten!

In dit verhaal krijgt de hoofdpersoon een merkwaardige rekening met een absurd hoog bedrag, dat almaar hoger wordt, op zijn bord om zijn ervaringen en al zijn geluk tot dat moment mee te betalen. Hij is echter tevreden met weinig en lijdt maar een eenvoudig leventje. Het bedrijf dat deze betalingen zou innen, WRD, opereert wereldwijd en kent aan hem een hoge geluksfactor toe omdat hij maar weinig momenten met ups en downs zou kennen. Ook beschrijft deze novelle de bureaucratie van dit bedrijf tot in de meest absurdistische gedetailleerde puntjes.

Zo wordt dit een luchtige satire en een thematisch best zware novelle tegelijkertijd. Je volgt de belevenissen mee van de hoofdpersoon die met een knipoog zijn beschreven naar het moderne kantoorleven en daarbovenop krijg je het vraagstuk in de maag gesplitst van wat geluk juist is: een tevreden alledaags leventje lijden met regelmaat ofwel buiten je comfortzone treden en het leven opzoeken waardoor je zowel tegenslagen als momenten van groot geluk kan tegenkomen. Als de hoofdpersoon het zwaarst belast is met een financiële schuld, zal hij zijn wereld die hij goed kent ook met andere ogen gaan bekijken en zich afvragen wat hij nu eenmaal bereikt heeft.

Karlsson weet - als dramaturg en acteur? - ook goed in het hoofd van zijn hoofdpersonage te duiken en duidelijk weer te geven hoe hij juist denkt. Het is wel niet altijd even makkelijk om door te lezen. Dit is een originele luchtige satire die toch wat twijfels en onzekerheid bij de lezer zaait.