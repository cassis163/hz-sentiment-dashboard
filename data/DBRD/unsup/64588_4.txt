Onder invloed is het debuut van Tamara Onos met Renske Nijland in de hoofdrol en leest heerlijk vlot weg. Tamara Onos heeft door haar werkzaamheden als arbeidsspecialist, hier geeft zij o.a. adviezen over veilig werken met gevaarlijke stoffen de nodige ervaringen op kunnen doen. Deze heeft ze mooi in het verhaal verweven.
Tijdens het hardlopen in de Havikerwaard komt Renske Nijland een verwarde dronken ogende man tegen, die haar aangeeft dat zijn vriend Henk in het water gevallen is en dat hij deze eruit gehaald heeft. Ze begint meteen te reanimeren en als de politie arriveert, neemt deze het over. Meteen wordt de toon van het verhaal gezet, doordat zij geloofd dat Henk bedwelmd is door onbekende vluchtige stoffen. Marcel en Sara van de politie geloven Renske niet en doen zijn dood af als zijnde een noodlottig ongeval veroorzaakt door dronkenschap. Dit komt door de aanwezige alcohollucht om hem heen en de lege flessen aan de waterkant. Renske houdt vol dat er meer aan de hand is, omdat zij Henk nog nooit heeft zien drinken en gaat op eigen houtje een onderzoek beginnen. Doordat Renske van beroep Arbo professional en expert gevaarlijke stoffen is, maakt dit haar wantrouwig van aard. Maar ook een traumatische gebeurtenis uit haar en Marcels verleden maakt dat zij de waarheid boven tafel wil halen. Marcel stoort zich enorm aan haar gedrevenheid om de oorzaak van de dood van Henk te vinden. Maar wat is de eigenlijke oorzaak dat Marcel zich zo aan Renskes volhardende houding stoort? En wat gebeurt er ondertussen met Stijn en Liselotte de kinderen van Renske?
Tamara Onos heeft een realistische schrijfstijl die je als lezer meteen het verhaal mee inzuigt. De beschrijving van de natuur in de Havikerwaard maakt dat je jezelf ter plekke waant. Het verhaal heeft korte hoofdstukken en wordt in de derde persoon verteld. Er zijn meerdere verhaallijnen die op het einde van het verhaal op een mooie manier in elkaar overlopen. Door middel van flashbacks kom je er achter wat er in het verleden van Renske en Marcel is gebeurd en hoe dit ze gevormd heeft en nog steeds be√Ønvloedt.
De spanning wordt langzaam opgebouwd en wisselt af met ontspannen stukjes, maar laat je geen moment verslappen. Het verhaal houdt je in zijn greep en dit komt mede door de mooie beschrijving van de natuur, de kennis die de auteur heeft over gevaarlijke stoffen en deelt met de lezer.
Het karakter van Renske wordt goed weergegeven en kan nog groeien. Renske is gescheiden, rommelig en verslaafd aan chocolade. Ze houdt van hardlopen en de natuur. Haar kinderen zijn in de puberleeftijd en zorgen vaak voor het eten en het huishouden en zijn hierin georganiseerder dan hun moeder.