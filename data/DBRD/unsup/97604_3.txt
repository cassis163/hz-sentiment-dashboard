“Kleine Helden” zijn de bewoners uit een volkswijk in Madrid. Door de economische crisis overvallen, proberen zij te overleven. In verschillende verhalen beschrijft Almundena Grandes hoe een ieder op zijn of haar eigen wijze de problemen met (dreigende) werkeloosheid, teruglopende inkomens tegemoet treedt. De verhalen ademen overwegend een positieve sfeer uit, mede veroorzaakt door de wil van de bewoners om rekening met elkaar te houden (liefde) en elkaar te helpen waar mogelijk (solidariteit).
De verhalen zijn vlot, licht van toon en beschrijven de belevenissen van een groot aantal personen. Deze stijl neemt je enerzijds mee in het wel en wee van de bewoners in de wijk, maar anderzijds worden de verhalen niet diepgaand uitgewerkt.
“Kleine Helden” is een boek in de lijn van vorige boeken (w.o. “Het ijzig Hart” en “De vijand van mijn vader”) van Almudena. Zij beschrijft in haar boeken de levens van doorsnee Spanjaarden in moeizame tijden. De context van “Kleine Helden” (economische crisis) is bekend bij de lezer, terwijl de context in haar vorige boeken (periode Franco) niet voor alle lezers goed bekend is. Die onbekendheid met de context verleent de twee bovenstaand genoemde boeken een extra dimensie.