Dit boek is leuk om te lezen, maar ik vond het geen hoogstandje. Een roman die beschrijft hoe mensen denken een boek te gaan schrijven en daarvoor in "schrijfretraite" gaan bij Selma Hoogstins op Hermera in Griekenland.

Het verhaal keuvelt een beetje door, vertelt over de verschillende soorten schrijvers met hun ideeën. Ben je geïnteresseerd in de wereld van de aankomende schrijver dan is dit boek leuk en leer je misschien nog iets bij.

Spannend is het zeker niet, helemaal aan het eind gebeurt er iets.
Pauline Slot is goed in het beschrijven van omgevingen, de voor- en nadelen van Griekenland, de crisis, de zwerfhonden en de prachtige uitzichten.