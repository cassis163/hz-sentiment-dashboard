Over deel 1 - Warcross was ik niet al te enthousiast. Het thema 'midden in een computergame terecht komen' kennen we inmiddels, met als hoogtepunt Ready Player One (het boek, niet de film!). De nogal vlakke karakters en werkelijk tenenkrommende liefdessc√®nes waren ook niet echt bevorderlijk voor het leesplezier.

Dit tweede deel gaat een andere kant op: we zitten nauwelijks nog in de game maar slaan de weg in van spectaculaire Artificial Intelligence. Er komen een paar onverwachte-die-zag-ik-niet-aankomen plotwendingen voorbij. Als lezer weet je niet meer wie er bij de 'goodguys' hoort en blijkt deze of gene ineens een 'backstabber'. Tja ... dan komt een boek dus echt op gang. Jammer dat de karakters aan de vlakke kant blijven en je je als lezer dus nooit lekker kunt vereenzelvigen met een van de helden. Daarom net geen 5 sterren.