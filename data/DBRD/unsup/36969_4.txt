Politieagente Lacey Flint wordt door rechercheur Mark Joesbury gevraagd om undercover te gaan als psychologie studente in Cambridge. De reden hiervan is dat o.a. universiteitspsychiater Evi Oliver vindt dat er wel erg veel zelfmoorden plaatsvinden onder studentes.

Lacey gaat undercover als Laura Farrow. Alleen Evi weet dat zij een politieagente is. Evi heeft op dat moment te maken met een stalker, maar wordt niet serieus genomen. Omdat ze door een skiongeval meestal in een rolstoel zit, is zij erg kwetsbaar.

Laura heeft Thahita als kamergenoot. Ze is bewust op deze kamer geplaatst, omdat haar vorige kamergenoot, Bryony Carter, zelfmoord heeft geprobeerd te plegen door zichzelf te overgieten met benzine in brand te steken. Door snel handelen van omstanders leeft ze nog steeds. Uiteraard ligt ze, met zeer zware brandwonden, in een afgesloten tentje in het ziekenhuis.

Alle zelfmoorden of zelfmoordpogingen lijken hetzelfde te beginnen: zeer enge dromen, niet kunnen reageren, het gevoel dat je bekeken wordt, soms is er zelf sprake van het idee dat je verkracht wordt en de volgende morgen wakker worden met een zware kater alsof je drugs hebt gebruikt. Hierna verdwijnen sommige meisjes en komen na 3-5 dagen weer terug in het studentenhuis en weten totaal niet wat er met hun is gebeurd.

Daarna plegen ze zelfmoord, ieder op hun eigen manier maar nooit hetzelfde.

Hoe meer Laura en Evi in de buurt van de waarheid komen, hoe vaker er vreemde dingen gebeuren. Laura ervaart dezelfde symptomen, is zij sterk genoeg om geen zelfmoord te plegen? Hoe verder je in het boek komt, hoe meer je voor ogen krijgt wie de dader is. Vraag blijft: waarom??

Het was een spannend boek om te lezen en er gebeurt erg veel. Het duurt even voordat je alle personages een plekje hebt gegeven, maar dat stoort niet. Aanrader voor wie van spannende boeken houdt!