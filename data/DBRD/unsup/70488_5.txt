"Lust is nog altijd een van de zeven hoofdzonden, maar ik geloof dat ik op dit moment met plezier zou willen sterven als hij me nog maar even zo vasthoudt." ~ p73.

Heilige mexicaanse dipsaus, wat een boek!!! Echt verhaal dat je gewoon niet weg kan leggen, en het liefst in 1 ruk uit leest.

"Verontschuldig je nooit voor wie je bent. Nooit. Ook niet voor wat je voelt en voor wat je nodig hebt. Vraag het. En als de kans zich voordoet... Grijp hem." ~ p136.

Grenzeloos is het eerste boek in de Californië Campus-serie, en vertelt het verhaal van de Rebecca. Om haar leven in Nederland te ontvluchten gaat ze een semester in Californië studeren. Op haar eerste dag besluit ze een fiets te huren en niet veel later wordt ze aangereden door een jongen die aangeschoten achter het stuur zit. Dit zorgt ervoor dat ze flink uit haar sokken geblazen wordt, maar niet zo zeer door de auto...
Wauw, gewoon wauw. Ten eerste: Thor. Wat. Een. Vent. Die spat gewoon van de pagina's af. Lis Lucassen kan zo beelden schrijven dat je hem bijna vol ornaat voor je ziet staan. Elk spiertje, zweet druppeltje, en dan die blik. Dat brengt me op het tweede: de chemie. Wees voorbereid! Want, poeh... als je het nog niet warm genoeg had van Thor's verschijning dan geeft dat je wel het laatste zetje. Heerlijke meeslepende schrijfstijl, sterke personages, en onverwacht ook nog een rollercoaster aan emoties. Alles behalve een opppervlakkig seks verhaal, maar pure lust tussen alle echte shit door. Dit is waar de auteur goed in is: je 300 pagina's lang alles laten vergeten.

"Het is duister en leeg en vol verdriet en haat en pijn en er is niets op de wereld wat daar nu tegen helpt." ~ p212.

Ja, ja, jaaaaaaahhh IK WIL MEER!!! Dat is het enige zinnige dat ik na het dichtslaan van dit boek nog kan zeggen. Kom maar op...
Vijf dikke, sprankelende sterren met een gouden rand.