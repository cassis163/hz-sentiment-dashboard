Het Europees parlement. Ontvoering. Een mysterieus bericht. Complotten. Een goed geregisseerd plan. Wie houdt wat voor wie achter? Alle ingrediÃ«nten zijn er voor een spannend boek.
Doorgaans lees ik een ander genre aan boeken, die zelden iets van doen hebben met de realiteit. Ik wilde mijn leesgrenzen verleggen door mee te doen aan de Hebban actie waarmee dit ebook te winnen was. Het was flink schakelen om in het verhaal te komen. De wisselende perspectieven maken nog wat pittiger om door het boek gegrepen te worden. Het heeft niet teleurgesteld door het actuele het-zou-best-echt-kunnen verhaal als nasleep van de Brexit. Een leuk uitstapje, maar niet genoeg 'mijn ding' om gelijk een nieuw boek dat speelt in een politieke context te pakken. Dat heeft echter meer met persoonlijke voorkeur te maken dan met het verhaal van de hand van deze twee Belgische auteurs. Al met al een boeiend en goed geschreven en bovenal spannend boek met als nasmaak vooral het woord 'vermakelijk'.