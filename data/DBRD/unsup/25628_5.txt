Je moet eigenlijk ook niet beginnen met deel 6 maar gewoon met deel 1. De boeken kunnen los van elkaar gelezen worden, maar de charme van deze serie is nou juist dat je de hoofdrolspeelster Kay Scarpetta goed leert kennen en wat haar leven betreft volgen de boeken echt op elkaar. Voor mij is het juist een pré dat de boeken ook over het privéleven van Kay Scarpetta gaan.

Verder valt het wel mee met het toeval dat nichtje Lucy precies met dat computersysteem werkt. Nichtje Lucy speelt in vrijwel alle Scarpetta-boeken een rol. Zij is een beetje een nerd en beheerste al op haar twaalfde allerlei computertalen. Is dit echt zo toevallig? Hoeveel van dit soort jonge hackers bestaan er niet? Alleen zijn het in het echte leven bijna altijd jongens, maar hier gaat het nu eens om een briljante meid.