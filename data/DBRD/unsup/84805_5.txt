Op vakantie was ik nog op zoek naar iets om te lezen. In een van de vele Engelstalige boekwinkels vond ik The Time Traveler's Wife / De vrouw van de tijdreiziger. Ik had allemaal positieve verhalen gehoord over dit boek van Audrey Niffenegger. Ook al kon ik me er eerst nog niet te veel bij voorstellen.

Clare ontmoet Henry als zij 6 en hij 36. Clare trouwt met Henry als zij 22 is, en Henry 30. Henry is niet normaal. Door een of andere genetische afwijking reist hij door de tijd. Hij heeft het zelf niet onder controle, maar toch ontwikkelen Clare en Henry een onmogelijke relatie.

Je moet niet proberen alles precies in de juiste tijdsvolgorde te plaatsen. Alles staat door elkaar, waardoor er net zo'n chaos ontstaat als waarschijnlijk bij Henry het geval is. Wanneer je het niet meer probeert maar je gewoon overgeeft aan het verloop van het verhaal, is het niet meer storend. In het begin moest ik wel even in het verhaal komen (Ik las het is het engels, wat ook altijd weer even wennen is), maar ik zat toch al wel vrij snel in het verhaal. Het is een roman, dat is normaal niet echt mijn genre, toch vond ik het een leuk boek.Het verhaal was interessant, ik wilde steeds graag doorlezen. Het verhaal leest, althans in het Engels, lekker door. De positieve verhalen die ik over dit boek gehoord had, zijn wat mij betreft zeker waar. Het is een origineel verhaal, en daarom is deze roman ook een aanrader!