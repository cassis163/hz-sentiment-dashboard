Een verhaal over de aarde met verschillende bewoners, normale mensen, en dieren die een menselijke gedaante aankunnen nemen (de Anderen). Beide groepen leven naast elkaar, maar op redelijk gespannen voet. De mensen zijn ‘prooi’ voor de Anderen, maar doordat de Anderen leven in eigen gebieden (Stadsparken) naast de gewone mensen is er een fragiel evenwicht.

Meg Corbyn is mens, maar ook bloedprofeet, ze heeft visioenen bij het snijden van haar huid. Ze is op de vlucht en komt terecht in een Stadspak, waar ze als ‘contactmens’ de brug wordt tussen de bezorgers van post en pakketten en de Anderen. Ze is enorm naïef, maar erg lief en wordt al snel opgenomen in de wereld van de Anderen. Maar er zijn mensen naar haar op zoek, want ze is veel waard.

Een boek wat lekker doorkabbelt met af en toe wat spanning. Leuk is de worsteling van de wolfgard in de omgang met de nieuwe mens in het stadpark. Een bijzonder Urban fantasy verhaal met leuke verrassende elementen, interessante levensvormen en gelukkig ook een tweede deel!