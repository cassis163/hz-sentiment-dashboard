Bridge of Clay is het lang verwachte nieuwe boek van Markus Zuzak. Hij is beroemd van het boek The Book Thief, en het is altijd moeilijk om zoâ€™n bestseller te overtreffen.

Bridge of Clay gaat over vijf broers. Hun moeder is overleden. Hun vader, de moordenaar, is verdwenen. In het boek lopen de verhalen van de personages in een ingenieus vlechtwerk door elkaar heen. En eigenlijk wordt geen van die verhalen gewoon in chronologische volgorde verteld. Je moet steeds goed opletten waar in de tijd je je bevind. Dat maakt het soms wat ingewikkeld. Maar de verhalen zijn zo mooi en ontroerend dat het toch zeer de moeite waard is om door te zetten. Zuzak schrijft boeiend en gebruikt mooie woorden en zinnen. De dialogen zijn soms bijna poetisch. Aan het eind van het boek vallen de meeste puzzelstukjes op hun plaats, al blijven er voor mij ook nog wel wat vragen over. Dit is een boek dat ik eigenlijk nog eens zou moeten lezen om het helemaal te kunnen doorgronden.
Maar laat de complexiteit van het boek je niet afschrikken; het is een prachtig verhaal!