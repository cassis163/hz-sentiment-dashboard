Dagboek uit de rivier is een verhaal wat zich afspeelt in de Ardennen wanneer Barbara met haar zoon Rens en nieuwe vlam Robbert een poosje op vakantie gaan. Ze komen daar op visite bij een schrijver die te maken heeft met een writers block. Hij vertelt hun over een meisje die daar al jaren vermist is, en dit lijkt het ultieme verhaal om over te schrijven. Maar het vermissingsverhaal zit vast, dus het verhaal van de schrijver ook. Wanneer Rens de digitale wereld van zijn iPad noodgedwongen moet verlaten zal de creativiteit van mama Barbara een grote rol gaan spelen en opent zij het vermissingsverhaal weer door "dagboekblaadjes" in de rivier te laten drijven. Zo komt niet alleen voor Rens een verhaal tot leven, maar ook voor de schrijver weer een manier om zijn writers block te ontglippen. Althans, zo lijkt het.

Dagboek uit de rivier is een verhaal dat gaat over relaties en nieuwe banden, een verhaal wat de nieuwsgierigheid prikkelt, maar ook een verhaal dat je op het verkeerde been zet waar je het niet verwacht. Het boek leest vlot weg, alhoewel het verhaal in het begin wel wat langzaam op gang komt. De spanning is voelbaar en werkt toe naar een verrassende plottwist.
Wat betreft de lay-out van het boek is op de cover van het boek een geel blad te zien welke drijft in het water. Dit is meteen de verwijzing naar de dagboekbladeren die in de rivier drijven en de hele drijfveer achter het verhaal.

Ik vond het een spannend boek om te lezen, en met name de plotwending had ik niet verwacht. Het verhaal heb ik met veel plezier gelezen en zou het zeker aanraden aan anderen om ook te lezen. Daarom waardeer ik dit verhaal met 4 sterren.