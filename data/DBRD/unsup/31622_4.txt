Gelezen februari 2008.
Er wordt een half vergaan lichaam gevonden dat flink is toegetakeld door katten. Forensisch antropoloog Temperance Brennan wordt ingeschakeld om uit te vinden wat er met de dode man, een orthodoxe jood, is gebeurd, maar ook zij staat voor een raadsel. Was het moord of was het zelfmoord? En de zaak wordt alleen nog maar ingewikkelder als blijkt dat zijn familie en vrienden tegenstrijdige verklaringen afleggen. Dan speelt een onbekende haar een foto toe waarop een skelet is afgebeeld, dat de sleutel zou moeten zijn tot het mysterie.

Samen met rechercheur Andrew Ryan besluit Temperance de zaak tot op de bodem uit te zoeken. Hun speurtocht leidt hen uiteindelijk naar IsraÃ«l en het onderzoek neemt een bizarre wending. Temperance hoort geruchten over een beenderhuis op het rotsplateau Masada, een lijkkleed en een tombe waar de overblijfselen van de familie van Jezus gevonden zouden zijn. Maar hoe meer ze zich vastbijt in de geschiedenis van het geheimzinnige skelet, hoe gevaarlijker het voor haarzelf wordt...

Weer een spannend boek van Kathy Reichs met Temperance Brennan in de hoofdrol. Je moet je hoofd er wel goed bij houden, want door alle archeologische en antropologische termen raak je het spoor gauw kwijt. Maar het plot is goed bedacht en uitgewerkt.