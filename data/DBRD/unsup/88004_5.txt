(Lees mijn gehele recensie hier: http://mijnbreiniseenboekenkast.wordpress.com/2014/09/01/flame-de-divine-saga-van-bernice-berkleef/)

Ondanks enkele puntjes van kritiek op de lay-out, ben ik van het verhaal en de schrijfstijl van Bernice Berkleef echt immens fan geworden. Ik begon op het einde zelfs trager te lezen, omdat ik niet wou dat het boek uit was! Dit is voortaan dan ook mijn maatstaf voor YA Fantasy van eigen bodem, hands down. Had ik het zelf maar geschreven! *jaloerse emoticon*

Als je fan bent van Twilight zal dit boek je ongetwijfeld nostalgische kriebeltjes in je buik bezorgen, terwijl je toch nog een geheel nieuwe leeservaring vol verrassende plotwendingen te wachten staat waar de hoogtes hoger zijn en de dalen dieper.

Je duikt na die eerste aftastende hoofdstukken helemaal de wereld van de Griekse mythologie in en zal net als Moon niet meer willen terugkeren naar de echte wereld nadat je het gezellig gemaakt hebt met de godenfamilie, die bestaat uit stuk voor stuk onvergetelijke personages waarvan je meteen gaat houden. En net wanneer je denkt dat je door hebt hoe het allemaal in elkaar zit, opent er zich weer een nieuwe magische deur. Heerlijk! Bernice Berkleef heeft hier echt iets onsterfelijks geschapen dat lezers zullen koesteren.

Kortom: ik ben superbenieuwd naar deel 2! En deel 3, 4, 5 ;-) En hoera dat ik nu eindelijk een favo auteur van eigen bodem heb!