IJskoud â€“ Isa Maron

In dit boek maken we opnieuw kennis met Kyra Slagter. Kyra word gebeld door haar vriendin Sophie die haar oppaskind Jesse nergens meer kan vinden. Op de kinderboerderij is ze hem even uit het oog verloren, maar terugvinden doet ze hem niet. Ondertussen zoeken er veel mensen met haar mee en heeft ze reeds de politie gebeld. Ze vraagt Kyra om naar het huis van Jesse te rijden en te kijken of hij daar is. Het begin van een nieuwe spannende thriller in de reeks De Noordzeemoorden van Isa Maron.

Kyra ontmoet daardoor ook weer rechercheur Maud Mertens die op de zaak word gezet en die ze bij de moord op 1 van haar leraren ontmoet heeft. Al snel verdwijnen er in het land meerdere kinderen. De zaak doet Maud terugdenken aan een oude zaak waar ze nog regelmatig aan terugdenkt en die haar het gevoel geeft dat ze heeft gefaald. Ze zet dan ook alles op alles om in deze zaak wel te slagen.

Kyra is in dit deel nog steeds druk met de verdwijning van haar zus Sarina. In het eerste boek in deze serie vond ik de rol van Kyra nogal ongeloofwaardig. Ze bemoeide zich zo met het onderzoek dat ik dat niet logisch vond. In dit deel is ze vooral bezig met haar zus. Ze heeft zijdelings met het verhaal van Jesse te maken, maar alleen in de rol van kennis en dat past haar beter. De speurneus die in haar zit focust zich nu veel meer op iets wat bij haar leven past. Was ook benieuwd hoe Isa Maron dit zou aanpakken want een tweede keer haar in de oplossing betrekken had ik, zeker voor de jonge leeftijd van Kyra raar gevonden.

Er zit ook nog een andere verhaallijn in het boek die ook in het vorige boek zat. Deze verhaallijn breid zich uit en langzaamaan zal dit verhaal vast verder ontrafelt worden. In het eerste boek vond ik dit vooral heel storend, maar in dit boek ontpopt het voor mij toch als een verhaal waarvan ik graag zou weten hoe het afloopt.

Al met al raakt dit boek me veel meer dan het eerste boek uit de serie. Misschien omdat ik de karakters meer snap. Misschien ook omdat het onderwerp veel dichter bijkomt en zeker omdat 1 van de slachtoffers op een steenworp van mijn huisadres gevonden word. De daders moeten in het verhaal langs mijn huis zijn gekomen en dat maakt dat misschien nog wel veel dieper in het verhaal zat dan een ander. Het voelde of er in mijn woonplaats een afschuwelijke gebeurtenis had plaatsgevonden. Heb dan ook met spanning naar de afloop toegeleefd.
Ik kijk al vol verwachting uit naar het volgende deel.