Poëzie mag gevierd worden! En dat wordt een beetje gedaan in februari. Vrijdag laatstleden trapte Vlaanderen de poëzieweek af met Gedichtendag en heeft mij aangezet tot het lezen van Wit als een wat in het genre jeugdpoëzie.
In deze bundel zijn 77 gedichten verzameld. Zowel kleine versjes als lange gedichten komen aan bod. Sommigen beslagen zelfs 4 pagina’s, dus bijna een verhaal op zich. Allemaal bijgestaan door illustraties van de hand van Charles Michels.
Gedichten om te lezen of om voor te lezen. Een bundel vol knotsgekke gedichten, rijmende raadsels, zachte slaapliedjes, kakofonische klankdichten en filosofische verzen voor alle leeftijden.