De uitgever beschrijft De dromen van een kat op de omslag van het boek als psychologische thriller. In deze roman gaat de alleenstaande journalist Jesper Lund met de fotografe Madeleine Arnvad op zoek naar de verdwenen componist Peter Vejland. Op deze zoektocht waarbij de niet alledaagse thuissituatie van de componist, het Denemarken in de tweede wereldoorlog, paranormale verschijnselen en de opbloeiende relatie tussen Jesper en Madeleine worden verweven tot een aardig verhaal dat zich ontknoopt in Wenen. De omschrijving psychologische thriller is niet geheel op zijn plaats maar dit maakt het boek niet minder lezenswaardig.