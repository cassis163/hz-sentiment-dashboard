Nederland is een mooi land. Klein en dichtbevolkt, en toch mooi. Dat laat Karel Tomeï al jaren zien in zijn prachtige boeken vol luchtfoto's. Nederland is ook boeiend. We hebben een rijke geschiedenis, vol heftige gebeurtenissen en wendingen. Voor liefhebbers van ons kleine kikkerlandje en haar cultureel erfgoed is er een fantastisch overzichtswerk uitgebracht: De Bosatlas van het Cultureel Erfgoed.

In dit kolossale boek (ruim 3,5 kilo) vind je talloze onderwerpen, hoe we in Nederland met water leerden leven, welke bodemschatten we hebben gedolven, welke geloven we aanhingen, hoe onze verdedigingswerken eruitzagen en welke nog te vinden zijn en waar. Maar ook hoe ons onderwijs eruit zag door de eeuwen heen en welke feesten we vierden.

In zeventien hoofdstukken worden de meest uiteenlopende elementen uit het leven in Nederland behandeld. In een 18e hoofdstuk krijgt het ergoed in het buitenland aandacht, zoals Nederlandse polders in Polen en de Nederlandse kerk in Sleepy Hollow. In een voorlaatste hoofdstuk kun je bekijken welk erfgoed per stad bestaat. Een uitgebreid register van namen, trefwoorden en locaties maakt het boek helemaal af.

Gedeeltelijk voorzien van de prachtige luchtfoto's van Karel Tomeï en honderden andere kaarten en afbeeldingen, is dit werk een eindeloos plezier. Een onuitputtelijke bron van interessante feiten, al zal er voor de verschillende lezers zeker ook wel onzinnig materiaal in staan. Een hoofdstuk dat mij maar half kon bekoren was 'Vermaak en cultuur', waarin cultuur heel boeiend is, maar welke feestjes waar het meest gevierd worden is niet iets dat ik nog eens op zal zoeken.

Een nadeel dat geinteresseerden mogelijk tegen zullen komen is de beperkte info per erfgoed. Deze uitgave is zo volledig en vol, waardoor alles licht aangestipt wordt, maar niet heel uitvoerig behandeld kan worden. Hier is een (prima) keuze gemaakt voor een brede blik, boven verdieping. Daar is niets mis mee en het had ook bijna niet anders gekund.

Andere thematische bosatlassen van deze uitgeverij zijn o.a.:
Voor de geinteresseerde lezer die nog graag eens wat informatie wil nazoeken zijn dit fijne titels, die niet misstaan in de boekenkast of, vanwege het formaat, op de koffietafel.