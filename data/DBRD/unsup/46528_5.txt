Wat een debuut..., een boek om twee keer te lezen. het leest enorm gemakkelijk weg, dat is de kracht en wellicht ook het risico van dit mooie boek. Voor je het weet scheer je langs prachtige zinnen en gedachten in de vaart om te willen 'weten'. De originaliteit is treffend, het gaat over liefde en vriendschap, oude thema's, maar vanuit hedendaagse dilemma's en twijfels. Ik las in een van de eerdere recensies dat al lezend gebeurt waar het over gaat...en dat klopt. Je zoekt ook naar de waarheid..of is het de werkelijkheid, in je eigen leven. En, als je denkt het gevonden te hebben is het toch weer anders. Dat frustreert en dat is zo mooi aan dit boek van Annabel Jonk. Ik las na lezing de recensies nog eens en natuurlijk heeft ieder recht op zijn eigen mening, maar bij een aantal dacht ik 'je hebt het niet goed gelezen'. Ook de symboliek mag je niet missen, de gebroken spiegel aan het einde etc etc. Wanneer komt een volgend boek van Annabel Jonk, ik kan niet wachten.