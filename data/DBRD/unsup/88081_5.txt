"Moet ik nu gaan uitleggen dat ik een opgedroogd, saai wijf ben? Een verlegen vrouw die zich ongemakkelijk voelt in dit soort situaties?" ~ p52.

Heilige mexicaanse dipsaus... Wat een knetter goed boek was dit weer!!? Wat hou ik toch enorm van de schrijfstijl van deze vrouw. Alles wat ze schrijft is gewoon goed!!! En net als je denkt lekker achterover te kunnen zakken met een kopje thee... BAM!

"Ik wil mijn ogen gesloten houden om te genietrn van dit gevoel, maar het gevoel kan haast niet op tegen de aanblik van de jonge god boven me, die er in dit licht werkelijk prachtig mooi uitziet." ~ p110.

Koningslaan neemt je mee in het leven van de 32 jarige Charlie, wiens overspelige man net is overleden en die weer terug gaat naar haar geboortedorp Huissen. Lekker dicht bij haar ouders en een nieuwe start in een prachtige huis, precies wat ze nodig heeft samen met haar 2 dochtertjes. Een leuke baan op een basisschool, nieuwe (oude) vriendinnen en zelfs de jonge, aantrekkelijk Finn weten Charlie's leven weer een beetje kleur te geven. Maar net wanneer ze denkt dat alles eindelijk een plek heeft gevonden, verandert het in een grote nachtmerrie en is ze de wanhoop nabij.
Ellen Lina is echt een meester in het schrijven van dit soort verhalen. Aan de ene kant heb je een heerlijk broeierig verhaal met een lekkere vent waar je rode oortjes van krijgt en aan de andere kant is het bijna een vette thriller waarvan je hartklopping krijgt. Haar personages zo heerlijk allerdaags en herkenbaar in de vrouwen om je heen. De dagelijkse strugels van een jonge moeder, heerlijke humor van meiden onderling, dit zijn echt de dingen die het verhaal afmaken en de personages kleur geven. Bovendien blijf ik het gaaf vinden hoe de personages uit vorige boeken altijd een gastoptreden weten te maken. Dat voelt echt als een klein kadootje.

"Er is iets héél erg mis gegaan, maar wát?" ~ p277.

Als je eenmaal een boek van Ellen Lina hebt gelezen, weet je dat je van al haar boeken gaat houden. Elke keer weer weet ze het waar te maken, en hoe!!! Perfecte combinatie van lust, liefde en spanning. Echt boek die je in 1 ruk uitleest en dan het liefst weer op pagina 1 openslaat.