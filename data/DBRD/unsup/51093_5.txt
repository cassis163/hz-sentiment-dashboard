Een parel tussen de grootste en meest bekende boeken van de hand van Jules Verne. Velen zullen het boek allicht kennen van de film, ik kan enkel zeggen dat het lezen van het boek echt de moeite is. Wel moet je tegen de typische Verne-schrijfstijl kunnen: het verhaal is doorweven met allerlei wetenschappelijke informatie, vooral lengte- en breedtegraden en benamingen/beschrijvingen van zeeleven (vissen, zoogdieren, planten, weekdieren, ...). Soms is het niet evident om het onderscheid te maken tussen de wetenschappelijke referenties en de pure fantasie van de schrijver. Het boek nodigt dan ook uit tot diepere studie van de bronnen die utigebreid aan bod komen in de vorm van de klassieke schrijvers uit de geschiedenis.
Een mengeling van spanning, aktie, dialogen, beschrijvingen, mysterie en een laagje humor.