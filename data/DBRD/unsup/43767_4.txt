Wat een prachtig verhaal is dit, dat zal me zeker bijblijven.Het is mijn eerste gelezen boek van Rachel Hore. Je leert Briony kennen die op oude brieven stuit in een vervallen landhuis in Italie. Ze is erg nieuwsgierig naar het verhaal achter de brieven. Het zijn brieven van Sarah aan haar geliefde Paul geschreven vanaf 1939. Briony is historicus en komt steeds meer te weten over Sarah en Paul. Soms stuit ze op weerstand tijdens haar zoektocht. En ze blijkt meer gemeen te hebben met Sarah dan ze ooit zou denken. Liefde, oorlog, geheimzinnigheid en de prachtige omgeving van Italie, Rachel weet dit erg goed neer te zetten. Het verhaal in de huidige tijd vond ik soms wat lang duren daarom 4 sterren. De hoofdstukken wisselen af tussen nu (Briony) en Sarah (jaren 40). Ik ben benieuwd naar de andere boeken van Rachel Hore.