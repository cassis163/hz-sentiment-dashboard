The Priory Of The Orange Tree van Samantha Shannon is een boek waar ik al een tijdje nieuwsgierig naar was. Ik las louter positieve recensies, dus hoog tijd om het zelf op te pakken.

Goed begin
Het begon allemaal heel goed. De wereld is mooi uitgedacht en de personages werden langzaamaan ge√Øntroduceerd. Ik kon al snel zien hoe sommige personages met elkaar verbonden zouden zijn waardoor ik enthousiast en nieuwsgierig bleef. Het is een boek van 848 pagina's, dus dat zat goed.

Weinig tempo
In het begin ging het lezen van dit boek me goed af, het verliep vlot. Echter kwam er erg weinig tempo in het verhaal. Er gebeurde haast niets waardoor ik me begon te vervelen. Het boek had 400 bladzijden korter gekund. Halverwege was er nog amper iets gebeurt en we hebben nog niets of niemand echt in actie gezien. Waar bleven die draken nou? De eerste draken waren al voorbij gekomen, maar waren nog niet duidelijk aanwezig. Dat was zonde, want dit was het ding waar iedereen zo lovend over was.

Interesse verloren
Op een gegeven moment heb ik The Priory Of The Orange Tree weg moeten leggen, want ik had domweg geen zin meer om het boek op te pakken. De wereld was nog steeds goed beschreven en het is nog steeds een hele rijke wereld. Misschien zelfs iets te rijk en soms ietwat gecompliceerd, want ik raakte het spoor bijster en verloor mijn interesse. Inmiddels had ik ruim 400 pagina's gelezen en het kon me allemaal niet meer boeien. De personages niet, maar vooral de verhaallijn niet. Misschien pak ik het ooit nog wel eens op, maar ik vind het boek gewoon veel te dik. Kingdom of Ash van Sarah J. Maas ging mij veel beter af en dat boek telt 992 pagina's. Hoe komt dat dan? Ik denk dat meerdere factoren daar een rol spelen. Dat was het laatste deel in een serie en The Priory Of The Orange Tree is een stand alone. Je leefde niet echt naar iets toe en vooral de actie bleef uit. Wat ik heb gelezen (70%) geef ik 3 sterren, want het was niet slecht. Alleen begrijp ik de hype rond deze dikke pil niet helemaal en dat vind ik erg jammer. Ik had me erg op dit boek verheugd. Als je van mega slowburn epic fantasy houd is dit boek een absolute aanrader. Houd je van veel actie in een boek? Dan is die boek misschien toch niet helemaal iets voor jou.