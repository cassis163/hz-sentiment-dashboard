Grof Wild is geschreven door Pieter Aspe, één van de bekendste schrijvers die België ooit heeft gehad. Aspe is de auteur van veelgelezen misdaadromans (o.a. Dood Tij, Vagevuur, Blauw bloed). In de meeste van zijn boeken is commissaris Van In het hoofdpersonage. Ook de vrouw van Van In komt in de meeste boeken van Aspe aan bod. In opdracht van VTM werden enkele van zijn misdaadromans herleid tot een televisieserie, genoemd naar zichzelf. De belangrijkste prijs die Aspe tot nu toe kreeg was voor zijn roman Zoenoffer dat in 2001 uitgebracht werd, waarvoor hij de Hercule Poirotprijs ontving.
Het begin van Grof wild wordt verteld door twee hoofdpersonages, Victor en Eva. Victor is een uiterst succesvol zakenman die in het begin van het verhaal op het punt staat een miljardendeal te maken met een Japanse multinational. Hij wil namelijk het door hem groot gemaakte bedrijf verkopen aan de Japanners. Zijn vrouw Eva heeft echter een weekje vakantie geregeld voor hun beiden, ter gelegenheid van hun 25-jarige huwelijk. Op deze manier wil ze opnieuw leven en spanning in hun relatie blazen. Tezamen trekken ze een week naar een chalet in de Ardennen. Eva heeft een heel plan uitgedokterd. Via een vriend heeft ze enkele jongeren ingehuurd om Victor en haar tijdens de vakantie eens goed te laten schrikken waardoor ze opnieuw naar elkaar toe groeien. Wat Eva echter niet weet is dat de vriend die de jongeren ingehuurd heeft hun tweeën uit de weg wil ruimen. De vakantie die ze dichter bij elkaar zou moeten brengen wordt een helse nachtmerrie
Grof Wild is een heel spannend boek met een leuke en niet-alledaagse verhaallijn. Het is het eerste boek van Pieter Aspe dat ik gelezen heb, maar het is me erg bevallen. Doordat het niet zon dik boek is (slechts 123 paginas) is het ook heel makkelijk om te lezen en dus zeker een aanrader voor andere mensen. In de toekomst zal ik meer boeken van Aspe lezen. Zijn verhalen zullen ook jonge lezers aanspreken.