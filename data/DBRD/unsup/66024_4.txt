Nora wordt langzaam wakker in het ziekenhuis, er staat een bewaker bij haar deur, wat is er toch gebeurd? Ze weet het niet meer, blijkbaar heeft ze een ernstig auto-ongeluk gehad, zijn er ook doden bij gevallen? Stukje bij beetje probeert ze te achterhalen wat er aan de hand is. Het begint dan allemaal bij een onverwachte uitnodiging voor een vrijgezellenfeestje van Clare, haar hartsvriendin van 10 jaar geleden met wie Nora al het contact verbroken heeft. Waarom volgt nu de uitnodigin? En waarom heeft ze er geen nee tegen gezegd? Ze heeft immers niets met haar leventje van 10 jaar geleden. Ze heeft alleen nog contact met Nina en die is gelukkig ook uitgenodigd. Ze worden ontvangen door Flo, een soort kloon van Clare, het feestje is in een vakantiehuis midden in een donker bos. De overige gasten zijn Tom, de enige man in het gezelschap en Melanie, een jonge moeder die haar baby nog helemaal niet kan missen. Dat begint het verhaal pas echt goed. Ruth Ware schept een sinistere sfeer in haar boek, het is duidelijk dat er iets vreselijks is gebeurd maar wat dat is en wie de dader is, wordt lang goed verborgen gehouden in het verhaal. In het weekend van het vrijgezellenfeestje gebeurt van alles, de karakters van de gasten en van de bruid-to-be worden goed uitgewerkt, langzaam maar zeker komt de ontknoping in zicht. De verhaallijn in het ziekenhuis loopt hier goed naast, Nora kampt met geheugenverlies of is ze haar herinneringen aan het verdringen? Is ze misschien zelf de dader? Ruth Ware houdt de lezer lang in spanning, het is een prima thrillerdebuut!