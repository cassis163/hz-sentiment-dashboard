"De bijzondere wereld was geweldig en ik wist dat ik zonder die wereld nooit meer compleet zou zijn, maar hij kon ook uitzonderlijk veeleisend en overweldigend zijn." ~ p17.

Wat een geniaal vervolg! Zo blij als ik was toen ik hoorde dat het verhaal verhaal verder ging, zo blij ben ik nu ik hem uit heb. Ik wil meer!

"Ik kon me nauwelijks voorstellen dat de wereld die zij beschreef naast deze kon bestaan." ~ p85.

De kaart der dagen is het vierde boek in de reeks van De Bijzondere Kinderen van Mevrouw Peregrine, en het eerste deel van een nieuwe trilogie. Jacob is weer thuis in Florida, wanneer de bijzondere vrienden ineens voor hem staan, samen met mevrouw Peregrine. Per toeval ontdekken ze het verborgen verleden van Jacob's opa. Dwars door Amerika reizend en volkomen tegen de wil van mevrouw Peregrin, duiken ze in een nieuw avontuur opzoek naar de geheimen van Abe.
Ik blijf het knap vinden hoe Ransom Riggs aan de hand van wat "rare foto's" een hele wereld weet te creëeren. En hoewel de foto's misschien minder "bijzonder" zijn dat de vorige trilogie, zijn ze ook hier weer een absolute toevoeging aan het verhaal. Prachtig om te lezen hoe de bijzondere wereld zich samenvoegt met het heden. En wat is het weer fijn om me te begeven onder de vrienden van Jacob. Met 528 pagina's is het een flinke pil (lang leve mijn bookseat!), maar je vliegt echt door het boek heen. Van iedere bladzijde heb ik genoten, en naar elke foto keek ik weer uit. Dit boek is wederom weer een feestje om te lezen!

"Ik word ouder en voor het eerst sinds ik me kan herinneren, zal ik elke dag maar één keer beleven. Daarom ga ik elke dag minstens één foto maken. Als herinnering. Zelfs al is hij niet zo goed. ~ p189.

Naast het feit dat het boek een waanzinnige vormgeving heeft, is het verhaal ook echt geweldig. Het sprankelt van orginaliteit, sterke personages en een sterke verhaallijn. Ik baal zelfs dat ik hem al weer uit heb, en hoop dat het volgende deel niet te lang op zich laat wachten!