Cover
Mooie cover met een foto van een vrouw. Die blauwe ogen die zo naar je kijken alleen al doen je het boek opnemen. Ik geef deze cover een 7.

Samenvatting van het verhaal
Inspecteur Magnus Kalo en zijn partner Roger Ekman worden naar een plaats delict gestuurd waar ze een zwaar verminkt lichaam vinden. Dit blijkt Erik Berggren te zijn. Deze 40 jarige man was in de ziektewet en alcoholist. Als ze hun hun onderzoek starten blijkt dat Erik zijn vader een “verleden” heeft met Argentinië. Is dit een wraakactie?
Kort daarna wordt er weer een moord gepleegd en het lijkt alsof de moordenaar de politie telkens een stapje voor is. Het is niet alleen het moordonderzoek dat Magnus moet doen maar als zijn gezin in het vizier komt van de moordenaar moet hij alles op alles zetten om deze zaak zo vlug mogelijk af te handelen. Deze moordenaar weet absoluut niet van ophouden en er volgen nog gruwelijke moorden.

Conclusie
Dit boek bestaat uit 8 delen. Het zijn weliswaar korte hoofdstukken maar dat komt het boek ten goede omdat er verschillende verhaallijnen zijn en zo hou je ook gemakkelijk bij wat er met al die personages gebeuren en de tijdslijn van het moordonderzoek.
We maken ook kennis met het gezin van Magnus. Zijn vrouw Linn is therapeute die thuis is met hun 2 jonge dochtertjes. Als therapeute zijnde wil ze mee betrokken worden in het onderzoek om hem te helpen de moordenaar te pakken te krijgen.

Beoordeling
Het boek telt 318 bladzijden en leest heel vlot en is in no time uit. We volgen het moordonderzoek en tevens het privéleven van Magnus en zijn collega’s. Ik moest eventjes denken aan de boeken van Läckberg toen ik over Linn begon te lezen, ook zij wil deelnemen aan het onderzoek met haar man.
Dit is het eerste deel van de Kalo reeks en ik hoop dat er binnenkort nog meer delen volgen. Dit is ook zo’n boek dat gemakkelijk als tv serie zou kunnen doorgaan.
Veel meer kan ik er niet over uit weiden want dan zou ik teveel spoilers weggeven en dat is de bedoeling niet. Lezen zou ik zeggen, het is echt een aangenaam boek.
Dit boek krijgt van mij 4 sterren