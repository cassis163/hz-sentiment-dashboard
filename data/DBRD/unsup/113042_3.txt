Fillis en Andrew hebben hun huwelijksreis doorgebracht in Villa Serena in de Dominicaanse Republiek. Op hun laatste nacht gebeurt er iets gruwelijks: Andrew probeert Fillis te wurgen. Hij zegt dat stemmen hem hebben aangezet om het te toen en dat hij er zelf geen controle over had. Hij laat zich opnemen om zich te behandelen. Fillis kan dit alles maar moeilijk verwerken en gaat terug naar Villa Serena om rust te vinden. Maar ze belandt samen met haar vakantieliefde in een zoektocht naar de waarheid.
Villa Serena is het eerste boek van Marion Pauw en is nu opnieuw in pocket uitgegeven. Helaas is het ook te merken dat dit haar eersteling is. Als je Drift of Daglicht gelezen hebt, verwacht je een hoger niveau van dit boek en dan valt hij op zijn zachtst gezegd tegen. Het boek leest snel weg, maar waar in haar latere boeken haar kracht ligt in de scherpe zinnen die beschrijven wat er gebeurt, grijpt ze hier vaak terug naar het vertellen. Daardoor kom je als lezer niet goed in het verhaal en erger je je soms aan de hoofdpersoon omdat het moeilijk is om je in haar te verplaatsen. Een minpuntje. Dat neemt niet weg dat Villa Serena een leuk verhaal is met een goed verhaalidee en bij vlagen zelfs ook spannend. Het schort alleen aan de uitwerking terwijl het einde ook vrij slap is. Gelukkig bewijst Pauw in haar latere boeken dat ze het w√©l kan.
Kortom, Villa Serena is een vermakelijk boekje om even tussendoor te lezen onderweg in de trein of bus, omdat het geen boek is dat je volle aandacht vereist.