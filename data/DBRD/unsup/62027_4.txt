Gunster had via Facebook, Twirptter en zijn eigen website een oproep gedaan om de leukste uitspraken van kinderen op te sturen. In dit boek wordt een selectie van de uitspraken toegelicht met informatie. Er zijn uitspraken die je aan het lachen maken, maar ook aan het denken zetten. Af en toe zit er een stuk in over Gunster zijn verleden, wat hij als kind meemaakte. Qua vormgeving is het leuk gedaan met de afwisseling van foto's en daarbij een uitspraak.

Alleen jammer is wel dat als je aan het lezen bent en je halverwege een zin de bladzijde moet omslaan, je dan een grote foto vindt en dan nog een bladzijde moet omslaan om de zin verder te lezen. Dit maakt het wat lastig om goed het verhaal te volgen. Voor de rest erg genoten, als ik later kinderen heb hoop ik ooit ook zulke uitspraken mee te maken.