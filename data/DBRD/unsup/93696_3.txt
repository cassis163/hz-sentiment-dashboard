Toevallig heb ik dit boek gelijk gelezen na De acht van Katherine Neville en dan valt je op dat dit twee gelijksoortige boeken zijn. Beide boeken spelen afwisselend in het heden en het verleden, ze gaan beide over oude voorwerpen die in het verleden verspreid zijn geraakt en nu weer gezocht worden en in beide boeken blijken de voorwerpen uiteindelijk een geheim te verbergen dat met eeuwig leven te maken heeft. De acht vond ik op een gegeven moment te langdraderig worden en het einde vond ik tegenvallen (ik had iets anders verwacht). Dit boek vond ik goed. De schrijfstijl is goed (humoristisch), de hoofdstukken die in het verleden spelen zorgen voor afwisseling en het einde is sterk. Toch jammer dat de uitgever meent het boek te moeten verkopen door 'een vleugje Dan Brown' op de kaft te zetten.