!In deze review komen spoilers en mijn ongezouten meningen in voor!
Review 54#

Mijn moeder raadde mij dit boek aan en toen ik het zinnetje op de voorkant las, was ik gelijk geïnteresseerd. Besloot gelijk het achterkantje te lezen en moest en zou het boek lezen. De voorkant is een jurybank, dat helemaal bij het verhaal past.

Het verhaal:
Het beroemdste koppel uit Hollywood had de wereld aan hun voeten. Nu wordt Hollywoodster Robert Solomon aangeklaagd voor het vermoorden van zijn prachtige vrouw. In het proces van de eeuw wil de verdediging slechts één man in hun team: advocaat en voormalig oplichter Eddie Flynn. Alles wijst erop dat Robert schuldig is, maar tijdens het proces begint Eddie daaraan te twijfelen. Wat als de echte moordenaar helemaal niet terechtstaat? En wat als de moordenaar een van de juryleden is?
!Spoiler alert!
Mastermind seriemoordenaar Joshua Kane leeft als een kameleon en vermoord mensen op bizar slimme wijzen, omdat hij de Amerikaanse droom haat. Hij haat mensen die veel geluk hebben, terwijl hij en zijn moeder dat vroeger niet hadden. Iedere keer als hij een moord pleegt, luist hij er iemand anders mee in en camoufleert in de jury om die persoon schuldig te verklaren. De volgende is aan de beurt en Kane houdt het onderzoek over de zaak Robert Solomon goed in de gaten en weet zich weer te camoufleren als iemand die juryplicht heeft over deze zaak. Hij vermoord zelfs juryleden en probeert de andere te manipuleren om zo het vonnis te krijgen die hij voor ogen heeft. Maar hij had niet voor ogen dat de advocaat Eddie Flynn hem zou ontmaskeren.
Celebrityadvocaat Rudy Carp verdedigt de Hollywoodster Robert Solomon die van een dubbele moord wordt beschuldigd en wil dat oud oplichter/beginners advocaat Eddie Flynn met zijn sluwe manieren hem helpt. Flynn stemt toe en is ervan overtuigd dat Robert onschuldig is, maar heeft nu de zware taak om zijn onschuld te bewijzen tegenover de rechter en de juryleden. Daarvoor moet hij bewijzen gaan verzamelen en al snel komt Flynn erachter dat ze mogelijk met de seriemoordenaar Dollar Bill te maken hebben. Maar als op de eerste dag van het proces Robert een epileptische aanval krijgt en Carp door de geldschieters van de zaak wordt gehaald, neemt Flynn het over. Het proces begint en het is een heuse strijd tussen de aanklager en Flynn. Hoe langer het proces duurt, hoe meer Flynn over Dollar Bill te weten komt, waaronder ook dat de moordenaar deze zaak van heel dichtbij moet volgen, namelijk de jurybank. Wanneer ze moeten wachten op de juryuitspraak, wordt Flynn gearresteerd op verdenking van moord van de jurydeskundige Arnold Novoselic. Het is het luid en duidelijk dat hij erin wordt geluisd en dat de agenten corrupt zijn. Hij wordt echter al snel gered door de mensen met wie hij samenwerkt in deze zaak en de klopjacht naar de echte moordenaar Joshua Kane is geopend. Uiteindelijk wordt Kane gevonden, na een gevecht dood Flynn hem en kom je erachter dat hij een handlanger had, Robert’s bewaker Holten. Het verhaal eindigt met een heel onderzoek naar Joshua Kane en Holten, onschuldige mensen worden uit de gevangenis gehaald en Robert Solomon is een vrij onschuldig man.

Het verhaal word vertelt vanuit de p.o.v. van advocaat Flynn en seriemoordenaar Kane.
Je komt al op bladzijde 1 te weten wie de moordenaar is en waarom hij zo handelt. De hele tijd dacht je dat hij het ene jurylid was, terwijl hij juist een andere was. Weer een verfrissende thriller.
De memo’s die jurydeskundige Arnold Novoselic van de juryleden had gemaakt, waren een leuk extraatje in het verhaal.
Vond de 2 hoofdpersonen perfect. De oud zwendelaar/beginners advocaat Eddie Flynn was heel goed en had iedere keer slimme/sluwe listen. De seriemoordenaar Joshua Kane was gewoon briljant, een echte mastermind. Hij was zo geniaal, dat ik af en toe voor hem aan het juichen was.
Natuurlijk zijn er weer een paar corrupte agenten, maar dit keer geen valse irritante journalist, die miste ik wel weer. We hadden wel een roddeljournalist, maar die was na een paar bladzijdes weer uit het verhaal.
Het laatste hoofdstuk van het verhaal, dat alles rustig wordt afgesloten, vond ik wat minder. Dit is opgelost, dat wordt onderzocht, die wordt vrijgelaten en Flynn gaat door met dit werk. Dat las een beetje snel, afgeraffeld en was best een domper voor zo’n goed boek.
Dit boek was zo goed en moeilijk weg te leggen. Zat helemaal in het verhaal en na te denken over hoe Flynn de zaak zou winnen en hoe Kane zou kunnen ontkomen.
Ben erachter gekomen dat dit een deel van een serie is en ik ga er zeker weten mee door, het is te goed om te laten liggen.

Conclusie:
Briljante hoofdpersonen.
Boek was moeilijk weg te leggen.
Laatste hoofdstuk/afronding van het boek was wat minder.
Ik ga zeker verder met de serie.

Cheen