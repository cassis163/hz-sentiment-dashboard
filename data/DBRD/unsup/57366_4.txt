Kim van Kooten schetst de zware jeugd van Puck, een meisje dat tussen haar vijfde en veertiende frequent door haar pedofiele "vader" seksueel misbruikt wordt. Als lezer voel je de machteloosheid van Puck, die van haar excentrieke moeder houdt, maar al op jonge leeftijd leert, dat ze niet op haar kan bouwen. Eigenlijk op niemand in haar omgeving, behalve haar leraar van de lagere school, meester Hofslot, die uiteindelijk actie onderneemt. Echter wordt Puck door miscommunicatie niet adequaat geholpen en is ze aangewezen op "haar familie" .
De "platte", soms kinderlijke eenvoud van het taalgebruik geeft de sfeer goed weer.