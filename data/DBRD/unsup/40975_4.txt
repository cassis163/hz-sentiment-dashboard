Het Gruwelhuis is een heerlijk boek om tijdens regenachtige dagen in te verzinken. Een zeer spannend en macaber begin dat daarna gevolgd wordt door een zoektocht door de politie waarbij beetje voor beetje de gruwelijkste details kenbaar worden gemaakt. Verschillende verhaallijnen treffen elkaar tegen het einde van het boek waarbij de puzzelstukjes pas op de allerlaatste pagina in elkaar vallen.

Thilliez is er in dit boek heel goed in geslaagd de lezer zich automatisch te laten verplaatsen in de hoofdpersonen van het boek. Het verhaal is zo goed geschreven dat je je echt onderdeel van het gruwelijke verhaal voelt. Echt erg goed gedaan! Omdat ik 'de kleur van het duister' van Thilliez net iets spannender vond dan dit verhaal, wat mij betreft geen 5 maar 4 sterren voor Het Gruwelhuis. Dit boek is zeker een aanrader voor mensen die van thrillers houden die in hun gruwelijkheid net iets verder gaan dan de gemiddelde thriller.