Het verhaal van Penitenza begint met de vraag aan Johan of hij het schilderij Penitenza wilt restaureren. Hiervoor moeten hij en zijn vrouw Merel een jaar naar Italië en Merel gaat helemaal voor haar man Johan en geeft haar baan op. Ze huren een appartement bij Daniël, een oud klasgenoot van Merel.
Daniël is een echte vrouwenversierder, ook al is hij getrouwd met Loredena en de vrouwen vallen met bosjes voor hem. Merel was vroeger een lelijk eendje, maar is veranderd in een prachtige zwaan om het maar zo te zeggen, dus ze moet met moeite Daniël van haar weghouden. Johan heeft niets in de gaten, die maakt zich drukker om het schilderij. In plaats van dat hij het als restaurateur mag restaureren, wil zijn baas dat hij het gaat vernieuwen, maar dit gaat sterk tegen het werk en het gevoel van Johan in, daar is hij tenslotte niet voor gekomen.

Als er dan ook nog een ongeluk op zijn werk plaats vind, terwijl Johan in de buurt is en later nog een moord, wordt het wel erg moeilijk. Is Johan onschuldig of heeft hij er wel iets mee te maken.
Kan Merel de druk aan of gaat ze voor Daniël, iemand die eigenlijk veel met de maffia te maken heeft?

Wat is de waarheid? een mooi verhaal, maar ook spannend. Hoe ver wil je gaan voor je man en waar blijft je vertrouwen in een situatie waar je als mens nooit van hoopt in verzeild te raken.
Ga je mee met de dromen van je man of kies je voor jezelf?

Een intrigerend boek, die je laat nadenken. Door Karin en Dimitri geschreven, die elkaar geweldig aanvullen voor zover ik heb kunnen zien.