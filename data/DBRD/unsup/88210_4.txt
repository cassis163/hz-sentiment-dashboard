Wat je allemaal kan vertellen in 94 bladzijden, ..
De auteur slaagt er in om het verleden, heden en toekomst te vatten in een handvol zinnen, ..

Olivia wordt, na een kortstondige ziekte van haar man, weduwe. Negenveertig jaar huwelijk, waaruit een dochter Roos, zijn er aan voorafgegaan. Ondanks het verdriet en gemis van haar echtgenoot gaat Olivia beseffen dat ze nooit écht leefde, ... Ze brengt voor zichzelf drastische veranderingen aan in haar leven, maar dat stuit tegen de borst van haar overbezorgde dochter die dat alles met lede ogen aanziet. Dan leert Olivia, tijdens een vrijwilligersmissie, de man van haar leven kennen. De start van een nieuwe, maar onzekere toekomst, ...

De eerste hoofdstukken van het boek zijn zeer herkenbaar, ... het verlies en de gedachten over wat zich tijdens een mensenleven afspeelde, ... de hoogtepunten, de dieptepunten, ... en tot het besef komen dat het allemaal minder was dan het lijkt, ...
Dan neemt Olivia het roer in eigen hand en ze zet de zeilen die haar leven tot nu toe stuurden in een andere richting waardoor haar bootje een bocht van 180 graden neemt, ... Het toeval wil dat haar leven, als eenenzeventigjarige plots weer zin krijgt, ..

Greet Op De Beeck komt in dit boekje met enkele rake bedenkingen die de aandachtige lezer zeker tot nadenken zal aanzetten, ..

“ ... ze wilde haar gezicht niet zien, dat alles zei wat zij maar niet meer uitsprak. De dagen liepen om haar heen in grote bochten, .../... Ze probeerde te doen alsof ze leefde, mensen geloven dat. “

“ ... dat geluk niet zozeer gaat over krijgen wat je wilt, maar over aanvaarden en loslaten wat je niet en nooit meer wilt, waardoor je jezelf dan ook kan toestaan wat je blij maakt, ... “

“ Misschien is bang zijn van egoïsme veeleer een kwestie van vrezen dat je alleen maar liefde en waardering verdient als je anderen vooropstelt en hun pleziert, geeft wat ze nodig hebben, doet wat ze verwachten. Misschien is zorgen voor anderen een manier om geen verantwoordelijkheid te moeten nemen voor jezelf. “

Door haar directe, confronterende schrijfstijl weet de auteur haar lezers vast te houden. Ook het onderwerp ‘ vluchtelingenproblematiek ‘ komt, weliswaar kort, maar zéér nadrukkelijk aan bod en is zelfs beslissend in de uiteindelijke afloop van het verhaal, een verhaal waarin de zoektocht naar geluk nooit ver weg is, ... “ the time is now, ...