Dit boek heb ik meegenomen toen we een weekendje weg waren in de bossen rond Nijmegen. Het verhaal is goed opgebouwd en de verassingen blijven maar komen. De auteur heeft laten zien dat hij voldoende tijd kan besteden om situaties en mensen goed te beschrijven zodat je als lezer helemaal thuis voelt op het prachtige landgoed of donkere bossen. Dat terwijl hij de spanning steeds opbouwt en de lezer niet kwijt raakt. Hij leest makkelijk weg en is ideaal als je op vakantie gaat in de buurt waar het verhaal plaatsvindt. En dat van een beginnende auteur! Wij kunnen veel meer verwachten van Kevin in de toekomst, hoop ik!