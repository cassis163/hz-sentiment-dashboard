Gezonder met Viv is een prachtig kookboek. Gevuld met mooie foto’s van de gerechten waardoor je direct zin krijgt om de keuken in te gaan.
Bij ieder recept staat een foto van hoe het gerecht eruit ziet, voor mij persoonlijk is dat een groot pluspunt. Ik vind dat fijner dan alleen maar geschreven recepten en een boek zonder foto’s.
Ook heeft Vivian haar eigen ervaringen, tips en persoonlijke foto’s toegevoegd. Dit maakt het niet alleen een heerlijk kookboek, maar ook een fijn boek om door te bladeren en te lezen.
Ik heb een aantal recepten gemaakt en ik vond ze allemaal even smakelijk. De recepten zijn goed te doen en je hebt niet 1001 ingrediënten nodig om de gerechten te maken. Ook dat vind ik persoonlijk een groot voordeel van dit boek.
Eigenlijk alleen maar lof dus. Een prettig kookboek, vol met heerlijke recepten. Wat mij betreft zeker een aanrader.