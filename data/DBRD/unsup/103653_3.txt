De auteur heeft dit boek uit het perspectief van Alfie geschreven. Door de mooie, natuurlijke schrijfwijze komt Alfie helemaal tot leven. Hij wordt bijna menselijk met karaktereigenschappen die je ieder mens zou toewensen.

Wells krijgt het voor elkaar om dit ietwat sentimentele verhaal meer diepgang te geven door de verkapte boodschappen die er in te vinden zijn. Omdat het door de ogen van de lieve, dappere en slimme kat verteld wordt is het mogelijk om de gebeurtenissen in een gemoedelijke toon neer te zetten.

Mooi om te zien hoe Alfie beter naar mensen kijkt dan de mensen om hem heen. Hij begrijpt wat er gebeurt en wat er moet gebeuren om iets te veranderen in de levens van de betrokkenen en gaat heel ver om deze verandering tot stand te brengen.

Een heerlijke roman die je meeneemt naar deze gewone straat, bij een jonge vrouw met verdrietige blauwe ogen en niet laat stoppen met lezen tot het toch wat onverwachte einde.