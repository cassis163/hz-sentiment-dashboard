De Zweedse literatuurcriticus Hassel wordt op brute wijze vermoord op de vlieghaven Newark bij New York. Opvallend detail: het slachtoffer heeft 2 gaatjes in zijn hals. Het zijn de 'merktekens' van de beruchte seriemoordenaar The Kentucky Killer, die evenwel al jaren geleden is overleden. Is hij herrezen? Het Zweedse A team dat op sterven na dood is moet weer nieuw leven in worden geblazen en wacht op een nieuwe seriemoordenaar. Als een geschenk bij heldere hemel ontvangen ze dan ook een bericht van de politie in New York dat er een seriemoordenaar op weg is naar zweden. Ze hebben geen enkel aanknopingspunt, geen naam, geen foto, helemaal niks. Tijdens het posten op de luchthaven weet de moordenaar dan ook te ontkomen.

Kentucky killer is een goed verhaal, dat zich voornamelijk bezig houdt met het politieonderzoek. Het is niet al te spannend, maar zit goed in elkaar zodat je uitgenodigd wordt om door te lezen. De schrijfstijl is erg prettig en voor een Scandinavische thriller is het geen langdradig verhaal. De personages komen levensecht over en door de af en toe ludieke dialogen krijgt het verhaal een luchtig geheel. Toch had er van mij wat meer spanning in mogen zitten, nu is het een aardige middenmoter. Niet meer en niet minder, geef hem daarom 3 sterren.