¶Renske keek naar de grond. Haar roze hardloopschoenen staken schril af tegen het gras. Dit voelde niet goed.¶

Het verhaal:

Renske heeft 2 kids en houdt erg van hardlopen. Halverwege het natuurgebied Havikerwaard ziet ze iemand liggen. Het is Henk, waarmee ze tennis speelt. Ze schrikt, maar doet alle moeite om hem te redden. Wat deed hij daar, want van alleen vissen wordt je toch niet onwel? De politie is er al snel uit, vindt een lege fles en doet het af aan dronkenschap. Renske Nijland gelooft hier niets van. Als expert gevaarlijke stoffen is zij ervan overtuigd dat iets of iemand het slachtoffer heeft bedwelmd. Met de dood tot gevolg.

Ze bijt zich vast in het mysterie, maar kan niet voorkomen dat ze haar kinderen daarbij ongewild in levensgevaar brengt.

De auteur

Tamara Onos (1972) is arboprofessional (arbeidshygiënist en hogere veiligheidskundige). Zij adviseert en schrijft over veilig en gezond werken. Haar liefde voor de pracht en problemen van werk deelt ze met Renske Nijland, de hoofdrolspeler van dit boeiende debuut.

¶Vanuit een warm nest is het makkelijk vliegen.¶

De elementen

De cover is bijzonder te noemen. In het begin moest ik wel even kijken wat het moest voorstellen. Op de achterzijde staat een reiger te water, waardoor het riet duidelijker wordt. Mogelijk verbergt het iets op de frontcover? De titel kan op meerdere zaken duiden. Onder invloed van mensen? Of onder invloed van wat anders?

In de 3e persoon lezen we over hoofdkarakter Renske, zij is expert in gevaarlijke stoffen. Als zij een man in nood aantreft voelt zij, dat er meer aan de hand is, dan wat de politie haar zegt. Daarnaast lezen we over haar zoon Stijn, een puber in puberland zou je zeggen. Leeft zijn eigen ding. Stijn kan goed overweg met politieagent Marcel. Renske en Marcel kennen elkaar van vroeger. In hoofdstuk 4 komt er nieuw personage ten tonele: Jeffrey. Hij heeft het minder goed getroffen, op meerdere fronten en woont bij zijn halfbroer. De personages worden goed beschreven al mis ik soms wat verdieping.

Qua spanning kabbelt het wat. Na de proloog die eigenlijk al veel verklapt van het verloop, begint het verhaal bij Renske. Het lijkt dan al gelijk mysterieus te worden, hou die spanning vast, zou ik zeggen. Maar helaas. Dat blijkt van niet. Het zakt wat in en dat is jammer. Auteur Onos heeft zeker een frisse schrijfstijl. Dit zorgt er voor dat het verhaal goed weg leest. Toch bemerk ik, dat ik er in het begin wel even aan moet wennen. Het verhaal trekt mij namelijk niet direct de Flow in. Bij de term "Gribuszooi", een oud-Rotterdamse-term, moest ik even lachen. Doesburg ligt toch niet naast Rotterdam? De flow had mij weer beet.

"Werk kan ook problemen met zich mee brengen. Het is niet vanzelfsprekend dat mensen aan het eind van de dag gezond en ongeschonden naar huis gaan. Als arboprofessional kun je daaraan meehelpen"

Tamara Onos heeft het hoofdkarakter dicht bij zichzelf gezocht. Onos heeft de nodige expertise waarmee Renke geholpen is. Naast kennis en passie voor het vak, heeft Renske nog een mooie eigenschap en dat is doorbijten. En dat maakt haar een interessant karakter. Wat ook erg interessant is, dat blijkt dat er een 2e Renske boek zit aan te komen!

Conclusie

In begin was ik nog niet direct "Onder de invloed" /indruk van het verhaal over Renske. De schrijfstijl is prettig, maar de verhaallijn had mij niet zo in zijn greep. De politie gelooft haar niet en dan kabbelt het wat. Door haar doorzettingsvermogen en kennis krijgt ze het voor elkaar om de politie te overtuigen, dat er zaken spelen. En stijgt de spanning weer. Komt er meer actie van verschillende kanten en verhaallijnen. De personen hebben stuk voor stuk hun achtergrond. De quote voorin het boek is zeer van toepassing op 1 van hen! Je krijgt bijna medelijden met dit karakter. In wat voor wereld leeft hij of overleeft hij? Het is echt triest met gevoelige momenten.

Waardering: 3,0 sterren.