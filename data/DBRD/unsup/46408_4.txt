Het was wachten op een boek dat in het verlengde lag van het succesvolle boek Boy 7. Een boek dat vaak op scholen gelezen wordt. Met haar nieuwe boek levert Mous weer een spannende futuristische thriller af. Toegankelijk geschreven en onderverdeeld in diverse delen en vanuit twee vertelperspectieven verteld : Holden en zijn zus Prissy. Door de opzet - er komt nog een tweede boek - is het open einde minder bevredigend, maar maakt wel nieuwsgierig. Mous had wat mij betreft wat zuiniger kunnen omspringen met de technologische termen. Dat is wat overkill. Het is een overigens zeer eigentijds boek met klimaatveranderingen en gemanipuleerd voedsel enz. Voor mij blijft Boy 7 haar beste boek, maar H@ck is een waardige opvolger.