In november 1944, als de laatste oorlogswinter aanbreekt, is Michiel van Beusekom veertien jaar. Hij woont met zijn vader, die burgemeester is, zijn moeder en zijn grote zus Erica in een dorpje vlakbij Zwolle. Michiels buurjongen Dirk gaat een overval uitvoeren op een distributiekantoor van voedselbonnen. Hij geeft Michiel een brief die hij bij Bertus Hardhorend moet brengen als de overval mislukt.

Wanneer bekend wordt dat Dirk is gearresteerd probeert Michiel de brief bij Bertus te krijgen. Maar ook Bertus blijkt opgepakt. Michiel raakt zo op jonge leeftijd al bij het verzet betrokken. Hij leert dat wie er goed is en wie slecht nog niet zo makkelijk is vast te stellen als hij op het eerste gezicht denkt. Ook thuis zijn daar discussies over.