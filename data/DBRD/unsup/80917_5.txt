Wat een wonderlijk mooi verhaal is dit.
Is het wel of geen fictie, vraag ik me af? Mijn gevoel zegt dat het de waarheid is zoals de auteur hem beleeft.
Ik heb Nephilim â€“ kind van de wegen deel 1 niet gelezen maar dat vormde geen enkele belemmering om van dit boek te kunnen genieten.
Er komt een flinke hoeveelheid informatie over allerlei onderwerpen op me af die ik graag op wil nemen. Onderwerpen die stuk voor stuk te maken hebben met dit verhaal, maar waar ik eerder nooit iets over gelezen heb. Dat maakte het voor mij een grote ontdekkingstocht, vol avonturen. Soms was ik geschokt over wat ik las, zoals dat het indertijd bij Noorse wet bepaald was dat de Sami-kinderen staatseigendom waren en dat ze in instellingen moesten worden opgevoed als christenen en Noren.
Het valt me op dat de auteur een enorm rijk leven moet hebben:
Ik herken en als ik mijn ogen sluit, zie ik een lieddraad... en
Ik leerde in Koerdistan hoe ik energie kan herkennen daar doe ik nu mijn voordeel mee.

Een boodschap die ik vaak tegenkom, maar niet altijd in deze woorden, is:
In de oorsprong ligt meteen ook de oplossing.
De auteur betrekt door haar prettige manier van schrijven de lezer bij haar verhaal.
'Beschermheer gaat over wortels. Over grond, over aarde. Over waar je vandaan komt en over waar je heen kunt gaan.'
Terwijl ik lees: 'mijn eigen krachtdier is Beer...' besef ik dat ik wil weten wat mijn krachtdier is.
Ook ga ik nog een bezoekje brengen aan de Tempel van Nehalennia bij Colijnsplaat, om meer te leren over deze inheemse beschermgodin die door de reizigers, meestal zeelui en handelaars, werd vereerd bij de monding van de Schelde.
De twee verhaallijnen, van Mikha en Linda worden afgewisseld met stukken informatie over hetgeen in het verhaal beschreven wordt door Linda.
Deze verhaallijnen komen op het eind mooi samen. Ook ikzelf ben nu een stuk rijker geworden door het lezen van dit boek.

Het verhaal gaat ook over gevoelens, over aantrekkingskracht naar bepaalde gebieden, over het weten van dingen maar niet weten waarom. En over het willen weten waarom.
Beschermheer is een prachtige roman om te lezen. Het maakt je rijker als mens.
Ik heb het boek graag gelezen en waardeer het met 5/5 sterren.