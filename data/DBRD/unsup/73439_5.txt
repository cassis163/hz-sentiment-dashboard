Arnaldur Indridason vind ik een topschrijver, dus toen ik het boek "Erfschuld" zag, heb ik het gelijk gekocht.    Oef, in eerste instantie, was het even wennen, toen ik begreep dat het niet over Erlendur ging deze keer. Maar Arnaldur Indridason heeft nu een nieuwe hoofdpersoon geschapen, waar ik absoluut meer over wil weten: Konrad! 
Konrad is gepensioneerd als politieman en duikt in een oude, onopgeloste zaak als er een oude man vermoord wordt en er in zijn woning krantenknipsels worden gevonden over dit misdrijf. De zaak stampt uit de tijd van de Tweede Wereldoorlog toen de politiekfunctionarissen Flauvent en Thorson bezig waren de moord op een meisje op te lossen. Arnaldur Indridason beschrijft in zijn boek hoe toen de situatie was. Er waren veel Amerikaanse militairen gestationeerd op IJsland in die tijd, die natuurlijk contact zochten met de meisjes. Op de plek waar het vermoorde meisje Rosamunde gevonden wordt, kwamen stelletjes vaak samen. Tegen het einde van het boek, dacht ik een paar keer de dader van de moord te hebben gevonden, maar dit werd dan iets verder weer ontkracht. Gelukkig komen we wel achter de dader. Spanning zit er goed in. Verder is dit boek ook een lofzang op IJsland! De titel zit geheel verweven in het verhaal. Heel knap!
Mij was het een waar genoegen dit boek te lezen!