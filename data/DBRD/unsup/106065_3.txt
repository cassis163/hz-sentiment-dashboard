Alweer het 11e deel in de Maggie O'Dell serie waarin alle oude bekenden weer terugkomen. Dit keer gaat Maggie samen met haar partner R.J. Tully op zoek naar een seriemoordenaar die zijn slachtoffers zoekt op parkeerplaatsen langs de snelweg. Af en toe grijpt dit deel terug naar gebeurtenissen uit deel 10 (Vuurzee) en omdat het al een tijdje geleden was dat ik die had gelezen, vond ik dat jammer. Het is goed te lezen zonder dat je deel 10 kent, maar het maakt dingen wel meer duidelijk als je dat wel hebt gedaan.
Het plot zit goed in elkaar en er zijn meer dan genoeg wendingen om het interessant te houden. Je blijft doorlezen en ook nu zat er voldoende spanning in. Leuk ook dat er steeds meer honden in het verhaal gaan voorkomen. Gewoon een lekkere thriller om tussendoor te lezen!