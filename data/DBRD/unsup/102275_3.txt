Dit boek heb ik in 1 dag uitgelezen. Deels omdat het een aangrijpend verhaal is waar je de afloop graag van wilt weten. En deels omdat het heel simpel is geschreven.

Na de toespraak van de rector blijkt dat de aula volledig is afgesloten. Voordat de leerlingen doorhebben wat er aan de hand is vliegt er 1 deur open waar een ex-scholier verschijnt met een vuurwapen. De paniek wordt compleet wanneer hij begint te schieten..

Het is een aangrijpend verhaal omdat je wordt meegenomen in een situatie die de wereld vandaag de dag niet vreemd is. Je beleeft als het ware de angst en (wan)hoop van mensen die geen kant op kunnen, en geen idee hebben of ze ooit nog buiten zullen komen. Je bekijkt de situatie vanuit verschillende oogpunten die banden hebben (gehad) met de schutter. Autumn, zijn zus. Claire, zijn ex. Sylvia, de vriendin van zijn zus, en Tom√°s, de broer van Sylvia. Ieder personage neemt je in gedachten ook mee terug in de tijd naar vroegere gebeurtenissen, en hun relatie ten opzichte van de schutter. Dit wordt echter niet heel uitgebreid uitgewerkt dus het voelt 'niet af'. Nog een reden dat het boek zo aangrijpend is, is omdat een happy end niet mogelijk is bij zo'n verhaal. Aanrader.