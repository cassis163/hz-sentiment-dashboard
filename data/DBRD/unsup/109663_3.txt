Een dagboek vanuit het oogpunt van Poef, een iets te dikke kat met de typische gedragingen van een kat. Poef schaamt zich voor zijn naam, noemt zijn baasjes Bril en Rok, is doodsbang voor de schrik van de buurt: buurtkater Harry. Kan zijn draagbare “huisje” wel waarderen, totdat het gebruikt wordt om hem naar de dierenarts te vervoeren. Een must voor kattenliefhebbers, het is een grappig boekje en erg herkenbaar voor lezers die zelf katten hebben; je gaat je onbewust tóch afvragen wat je kat denkt als hij je verwijtend aankijkt nadat je hem op z’n donder hebt gegeven als hij voor de zoveelste keer op het (verboden) dressoir is gesprongen…