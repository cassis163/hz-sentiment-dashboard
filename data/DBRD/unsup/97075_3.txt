Summer is op brute wijze vermoord door haar twee vriendinnen Mia en Brynn. Iedereen weet er van, iedereen veroordeelt de meiden en hun familieleden. Verblindt door obsessies, leugens en vooroordelen is de waarheid ver te zoeken. Maar misschien moet iemand toch op zoek gaan….

Voor mij was het lezen van Broken Things een experiment, in het verleden heb ik het boek Delirium van dezelfde auteur gelezen maar dat was geen succes. De omschrijving van Broken Things sprak mij wel weer aan vandaar dat ik toch nog een poging wou wagen.

Het verhaal sprak mij in eerste instantie aan maar al lezend kwam ik tot de conclusie dat de uitwerking niet aan mijn verwachtingen voldeed. Ja, het is in makkelijk Engels geschreven waardoor je door het boek heen vliegt. De personages, ook al lagen ze mij niet, waren vrij complex en de grootste uitdaging die Broken Things brengt is om alle lagen van de personages, met name Mia en Brynn, bloot te leggen en te begrijpen wat er precies is blootgelegd. Dit is prima voor een YA contemporary maar het verhaal wordt neergezet als een thriller slash mystery…. Na een aantal bladzijde was voor mij de mystery er al af omdat de plot te snel was weggegeven. Het is jammer dat dezelfde mate van complexiteit die in de personages is verwerkt niet terug te vinden is in de complexiteit van het verhaal.

Misschien ben ik te hard in mijn woorden, dit is mede de teleurstelling die spreekt. Misschien komt het omdat ik al vele thrillers heb verslindt of omdat ik meer van Broken Things had verwacht. Ik denk dat het experiment mij helder heeft gemaakt dat de boeken van deze auteur niet voor mijn persoon zijn.