Een heftige start van het boek met de overval op Malcolm Edwards en zijn vrouw, ze worden op gruwelijke wijze gedwongen om informatie te geven over een gebeurtenis 21 jaar geleden waarna ze beide vermoord worden.
Lucy Trask, patholoog anatoom, ontdekt het volgende lichaam voor haar woning. De overledene is duidelijk gemarteld en verminkt en is verkleed als meneer Pugh, de man van het echtpaar waar zij zoveel aan te danken heeft. Al snel blijkt het om een ander persoon te gaan maar wel dat het lichaam zo is achtergelaten dat Lucy het zou vinden.
Rechercheur J.D. Fitzpatrick leidt het onderzoek samen met zijn collega Stevie maar ze kunnen dan nog niet vermoeden wat hen te wachten staat, een reeks moorden met een duidelijk link naar Lucy.

Van mij alleen is wederom een spannend boek van Karen Rose met gedetailleerde gruwelijkheden en boeiende personages. Zoals in al haar boeken is het verhaal voorzien van een flinke dosis romantiek wat een prettige afleiding is met al die moorden.