Het ergste wat je als ouder kan overkomen: de vermissing van je kind. Zo maar, op de een op het andere moment: weg! 
Wat je als moeder dan doormaakt! Er volgt een erg treffende beschrijving van wat de moeder doormaakt en de reactie van de buitenwereld op haar. Wat ze voelt, wat ze voor acties doet en wat ze van de politie verwacht. Je voelt zelf het verdriet en haar machteloosheid.
Daarnaast volgen we het verhaal van Jim, de politieagent die het onderzoek naar de vermissing van het kind op zich neemt. Erg goed hoe zijn frustratie en irritatie is beschreven en van de bladzijden afspat. Je voelt met hem mee en denkt iedere keer dat hij op het juiste spoor zit.
Het boek is goed leesbaar door de duidelijke hoofdstukken. Verder is het spannend, je blijft bezig met de vraag: wie kan het gedaan hebben. De vader, de tante of toch de moeder??
Het is meer dan een thriller. 
Het boek zal ik zeker mijn leesvrienden aanraden en ik weet zeker dat zij er net zo van genieten.