Kim de Kleijne is succesvol model en staat vol in de spotlights. Ze is hot in de business. Ze wil een stapje verder in haar carriére en waagt zich aan een auditie voor een gloednieuw hoogstaand filmproject. Het lukt haar om de hoofdrol te bemachtigen. Het succes lacht haar toe. Maar ze ondervindt ook de nadelen van het bekend zijn. Hoe bekender en gewilder ze wordt, hoe meer haar privéleven eronder gaat lijden.

Nora Binnendijck is de vijftig al gepasseerd en ook haar carriére lijkt voorbij te zijn. Zij wil niets liever dan weer terug in de spotlights te treden. Maar dat is niet zo makkelijk. Nora is Nederlands bekendste actrice met een enorme staat van dienst. Ze verwacht dan ook dat ze snel weer terug is op het toneel. Ze heeft het geld hard nodig. Ze zit werkloos thuis in haar Gooische villa. Ze zit aan de grond en moet ieder dubbeltje omdraaien, dus elk werk is welkom. Nora doet er dan ook alles aan om een opdracht binnen te slepen. Maar in plaats van Nora ziet men liever de jonge Kim.

Spotlight is wat de titel betreft perfect gekozen. De hoofdrol spelers zitten in een nog te maken film die Spotlight gaat heten. Daarnaast staan ze zelf constant in de spotlights als BN'er. De een staat aan het begin van haar carriére en de ander doet er alles aan om weer onder de aandacht te komen. Het verhaal wordt afwisselend vertelt vanuit de ogen van Kim en Nora. Zo op het eerste gezicht lijkt het een chicklit, maar het is toch wel meer dan dat. Er zit toch ook wel wat spanning in en er zit ook een wat diepere laag in.

De personages zijn heel goed uitgewerkt. Nora bijvoorbeeld lijkt een verwend nest, maar toch ga je haar begrijpen in haar keuzes. Ook de bijrollen worden goed neergezet. Je hebt Erik, de ex van Nora die haar verlaten heeft en het nodige geld heeft meegenomen. Kim heeft een agent waar je de kriebels van krijgt. Maar ik denk wel dat de personen niet overdreven zijn neergezet. Ik denk dat het er ook echt zo aan toegaat in de showbizz. Op het ene moment ben je helemaal hip en happening en op het volgende moment ben je weer helemaal uit.

De schrijfstijl is ook heel fijn om te lezen. Het zijn korte zinnen en de hoofdstukken zijn ook niet al te lang. De zinnen staan ook best ver uit elkaar, dat maakt het boek fijn om te lezen. Maar ieder voordeel heeft zijn nadeel. Het is daardoor wel extra snel uit.

Het is een heerlijk boek om te lezen. Zeker als je houdt van de showbizzwereld. Het is een chicklit, maar dan met ietsje meer pit. Het boek is zeer geschikt om komende vakantie in je koffer te stoppen.