Wat een prachtig boek! Het boek zit vol emoties: verdriet, liefde, hoop, teleurstelling, en nog veel meer! Het verhaal gaat over Oscar. Oscar is vermist en iedereen vermoedt dat hij zelfmoord heeft gepleegd. De hoop is al lang opgegeven en iedereen gaat verder met zijn eigen leven, iedereen behalve Meg en Stevie. Meg is de beste vriendin van Oscar, al bijna haar hele leven lang. Ze kan maar niet geloven dat Oscar een einde aan zijn eigen leven zou maken. Daarom gaat ze samen met Stevie, de kleine broer van Oscar, opzoek naar antwoorden, maar deze zouden wel eens van onverwachte kant komen. Wat is er gebeurd met Oscar in de tijd dat Meg aan de andere kant van de wereld zat? Is hij nog wel dezelfde jonge als vroeger? De twijfel slaat ook toe bij Meg, ze geeft de hoop op. Wat als Oscar toch echt dood is?

Zoals ik al zei, dit boek was prachtig. Ik kon er niet afblijven en daardoor had ik het op 1 dag ook al uit. Ik ben heel blij dat ik dit boek gewonnen heb met de 7Days Reading Challenge op hebban.nl Het boek was heel verrassend en super aangenaam om te lezen. Ik heb een aantal keer bijna tegen mijn boek gesproken, zoiets van; 'hoe kan je het nu niet zien Oscar?!' of 'kom op Meg, heb het nu toch door, doe niet zo koppig!!' Ik heb enorm van het verhaal genoten en ik zou er niets op tegen hebben om nog een vervolg te hebben. Ik vond het enkel jammer dat we niet meer hebben gezien van Oscar en Meg op het einde. Wat dan wel weet iets heel leuk was, vond ik persoonlijk, was het allerlaatste hoofdstuk. In dit hoofdstuk is Stevie aan het woord en zie je hem vertellen hoe alles op zijn pootjes komt. Een prachtige afsluiter dus!
Er zit ook een mooie les in vind ik; leer op jezelf te vertrouwen, geloof niet zomaar wat andere zeggen, maar bovenal: volg je hart.