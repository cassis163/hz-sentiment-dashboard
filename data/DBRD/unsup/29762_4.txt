Met recht een psychologische roman. Greetje van den Berg weet de karakters van de tweelingzussen Mirte en Iris goed neer te zetten en uit te tekenen hoe gebeurtenissen uit het verleden hun heeft be√Ønvloed. Die ene gebeurtenis heeft Iris niet milder gemaakt, ze droomt er zelfs nog steeds van. Iris voelt zich daardoor altijd de mindere van de twee, al gedraagt ze zich daar niet naar. Terwijl Mirte het ook zo voelt, zich nederig opstelt en zichzelf wegcijfert.
Als Mirte en haar man een grote geldprijs winnen en hun leven daardoor een stuk aangenamer wordt, kan Iris haar niet-aflatende jaloezie niet meer onderdrukken. Het gaat een grote rol spelen in haar leven en neemt dusdanige proporties aan dat het tot een breuk komt tussen de tweeling. Het tulpenfeest, de verjaardag van het jongste dochtertje van Mirte, komt daardoor in het gedrang.