Ik heb veel plezier gehad bij het lezen van dit boek. Ik vond Bee geweldig en Bernadette intrigerend.
De manier waarop het verhaal is geschreven, met behulp van emails, rapporten, stukken uit politiedossiers en andere documenten met stukjes aantekeningen van Bee tussendoor zorgde voor veel afwisseling en paste prima bij het verhaal.

Mij deden de medemoeders erg denken aan de serie De Luizenmoeder en als juf op een basisschool kon ik regelmatig grinniken om de herkenbaarheid van hun conversaties.

Het mooie van Waar is Bernadette vond ik dat de opbouw, met steeds weer een stukje informatie, maakte dat je steeds meer gebrek van die vreemde Bernadette. De sympathie en liefde voor haar groeide daardoor.
Zo werd het zeker geen boek waarin de humor de boventoon voert, maar een verhaal over echte mensen met echte gevoelens en echte problemen.