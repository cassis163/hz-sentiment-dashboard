Genre: Roman
Uitgeverij: In de Knipscheer
ISBN : 978 90 6265 988 3
Uitvoering : paperback
Aantal pagina’s :233
Uitgave: 1 maart 2018

Met dank aan Uitgeverij In de knipscheer voor het leesclub exemplaar.

Over de auteur

De romans en verhalen van Pauline J. van Munster (1959)spelen zich meestal af in een geïsoleerde situatie. Het kan de benauwdheid van een klein gezin zijn zoals in De geheime brieven van Marta (2001), of binnen de muren van een klooster zoals in Lied van Mod (2003) of binnen een parochie in een dorp zoals in Het evangelie volgens Daphne (2000). De zoektocht naar Madeleine Merano speelt zich af op een klein eiland. De gesloten sfeer zorgt voor een beklemming die de roman tot het eind toe spannend houdt. Met deze roman, haar vijfde boek, is Pauline van Munster na 15 jaar niet gepubliceerd te hebben weer terug in het literatuurlandschap.


Samenvatting van het verhaal
Abel is een jonge man met 2 moeders, Alice en Olivia. Voor zijn opdracht in de opleiding onderzoeksjournalistiek gaat hij naar het eiland Fortuna, in de Middellandse zee. Hij gaat er de verdwijning van het vermiste meisje Madeleine Merano onderzoeken. Maar de hoofdreden van zijn reis, is de zoektocht naar zijn vader, die niets van zijn bestaan afweet. Zijn 2 moeders hebben namelijk een korte en intense geschiedenis op het eiland. Tijdens zijn zoektocht, waarin hij in het verleden duikt van zijn beide moeders, groeit hij enorm als persoon. Zal het hem lukken Madeline én zijn vader te vinden…? Wat zijn hierin de rollen van rechercheur Brigitta en Manolito? Bij gebrek aan een hotelkamer komt hij namelijk terecht bij de 10 jarige jongen, waar hij mag logeren. Manolito neemt hem op sleeptouw over het hele eiland, samen met Fyrgil, die niet spreekt. Hij is eenzaam. Zijn moeder Maria Elena treurt nog steeds na het verlies van zijn oudere broer. Hij ziet in hem een vriend... En waarom wordt de zonderlinge Wiliton opgepakt? Welke rol speelt de vuurtoren in dit hele verhaal? Langzaamaan vallen alle puzzelstukjes op hun plaats en volgt er een ontknoping…
Conclusie
Het verhaal spreidt zich over 6 dagen. De titel van het boek doet vermoeden dat het gaat over de zoektocht naar het verdwenen meisje Madeleine. Toch is dit niet het hoofdverhaal in het boek, meer een beetje de rode draad. Er zitten namelijk best veel personages in het boek verwerkt, ieder met zijn eigen zoektocht, zijn eigen verhaal. Op het einde zijn al die verhalen toch weer op de één of andere manier met elkaar verweven.

Ik heb het boek als een puzzel ervaren. Het werd al snel duidelijk dat iedereen naar iets aan het zoeken was. Ieder personage had wel op de een of andere manier een link met Madeleine of Abel. Op het einde van het boek, wordt enkel duidelijk dat de zoektocht naar Madeline wordt afgerond. Bij de andere verhalen bleef je een beetje op je honger zitten…maar de auteur gaf in de leesclub aan dat dit de bedoeling was. De open eindes geven je de vrijheid het verhaal zelf verder in te vullen. Want een bepaalde actie lokt een bepaalde reactie uit, en omgekeerd. Hun leven wordt gekleurd door de keuzes die ze maken.
Wat me enorm opviel, was de enorme evolutie die Abel in die 6 dagen doormaakt, zowel lichamelijke als mentaal.
De schrijfstijl was duidelijk; korte en duidelijke zinnen, en zo geschreven dat je een duidelijk beeld voor ogen hebt. Het groot aantal personages was voor mij een minpunt. Je moet het boek goed kunnen doorlezen, anders ben je al snel de draad kwijt.
Aantal sterren:***