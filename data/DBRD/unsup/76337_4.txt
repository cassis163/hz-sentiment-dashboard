Het boek gaat over Reza die met zijn familie (zijn moeder Jandra en zusje Elena) naar Nederland komt om het familie restaurant, het restaurant van zijn oom te runnen. De vader van Ayaan zit een 14 maanden durende gevangenisstraf uit omdat hij heeft gefraudeerd. Ayaan zit al in het restaurant maar hij wil op een snelle manier geld verdienen. Hiervoor heeft hij een handlanger nodig, Ayaan vindt Reza geschikt. Hij is nieuw, jong en naïef. Ayaan heeft een beroving bedacht. Van het begin tot eind, zodat er niets mis kan gaan of toch wel?

Ik vind het een interessant boek, het is een waar gebeurd verhaal. Het is een prettig boek om te lezen. Geen moeilijke woorden, niet te lange zinnen. Korte hoofdstukken en het leest vlot. Het is een boek waar je telkens goed in zit, ook als je het even weg hebt gelegd. Het boek blijft bij mij de aandacht trekken. Verder valt het mij op dat het zo geschreven is dat het net lijkt alsof je naast hen in het restaurant staat of naast hen op het politiebureau zit. Het boek is realistisch geschreven, je kan je in denken in de karakters. Het voordeel is dat Helen Vreeswijk zelf bij de recherche heeft gezeten. Hierdoor komt het boek geloofwaardig over.

In het midden wordt de spanning opgebouwd. Ze zorgt dat je als lezer door wil blijven lezen. Je zit op je puntje van je stoel, je moet weten wat er gaat gebeuren en hoe het gaat gebeuren. Je wil haast sneller kunnen lezen en onbewust ga je meedenken met bijvoorbeeld de rechercheurs. Je krijgt medelijden met Reza en je vindt Ayaan een egoïst. Je wil Reza eigenlijk behoeden voor het slechte en hem tegenhouden. Op het einde neemt ze een grote tijdsprong. Voor mijn gevoel kwam dit te snel in vergelijking met de rest van het verhaal. Ik had het fijner gevonden als dat beter uitgeschreven werd. Voor mijn gevoel is er te snel een einde gekomen aan het verhaal van Ayaan en Reza.

Ik geef het boek 4 sterren omdat het een indrukwekkend waargebeurd verhaal is waar je een gevoel krijgt van medelijden en boosheid. Je leeft mee met Reza maar ook met Ayaan. Je gaat je afvragen, wat jij in zo'n situatie zou doen.