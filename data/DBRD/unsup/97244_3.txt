Dit boek over de projectontwikkelaar Erik Loeff kon me niet bijzonder boeien. Zijn verhouding met Julia, gebaseerd op lust en niet op liefde, brengt hem geen geluk. Ook zijn droom om een gebouw te maken wat geheel gemaakt is van glas kan hij niet realiseren. Zijn bazen en ook potentiÃ«le investeerders kan hij niet voldoende warm maken voor dit ideaal. Misschien ook wel door zijn obsessie met Julia waardoor zijn gedachten minder bij zijn project zijn.

Het boek is geschreven aan het eind van de jaren negentig en maakt op mij al een behoorlijk gedateerde indruk. De personages vond ik allemaal vervelend en ook niet zo uit de verf komen.
Misschien wel een aardig boek voor liefhebbers van popmuziek. Loeff is daar namelijk dol op en is regelmatig druk met zijn jukebox en zijn autoradio.