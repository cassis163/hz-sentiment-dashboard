Noa ontwaakt in een kille kamer met een infuus in haar hand en een vers litteken op haar buik. Ze heeft geen idee waar ze is, ze weet alleen dat ze weg wil. Noa is een jongere die als kind in het systeem terechtgekomen is. Het systeem waarover het gaat is dat van pleegouders, de opvang tussen 2 gezinnen in. Deze opvang komt er niet zo goed uit. Noa heeft hierin haar eigen weg gevonden omdat ze een goede hackster is met enorm bedreven computer skills.
Peter is het tegenovergestelde, kind van rijke ouders, heeft en krijgt alles wat hij wil. Maar is in essentie even eenzaam als Noa. Ook Peter is een bedreven hacker en probeert op die manier onrecht aan te pakken. Op een avond begeeft hij zich in de virtuele wereld op een plaats waar hij beter weggebleven was.
Noa en Peter zijn gedwongen samen te werken en alhoewel ze uit verschillende milieu's komen, vinden ze elkaar toch, mede dankzij hun overeenkomstige hackerkwaliteiten.
Ze zijn op het spoor van medische experimenten op straatkinderen, kinderen die door niemand gemist worden. Hun tegenstander een grote farmaceutische multinational met heel veel geld en contacten om mensen in te zetten voor het vieze werk.
Spannend, vlot leesbaar.