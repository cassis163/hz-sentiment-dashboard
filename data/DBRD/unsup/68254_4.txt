Na het eerste boek van Ursula Poznanski gelezen te hebben, met in de hoofdrol rechercheur Beatrice Kaspary en haar partner Florin Wenninger, ben ik gelijk verder gegaan met deel 2. Deel 1 was mij goed bevallen en deel 2 stond al in de kast.Het boek opent goed met 2 lijken op een camping, die zo op het eerste zicht, niks met elkaar te maken lijken te hebben. Is het moord? Is het moord en zelfmoord? En wat is de connectie tussen de slachtoffers? Verder in het boek komen we erachter dat Facebook een hele grote rol speelt in dit verhaal, wat het vrij uniek en actueel maakt. Het Facebook gebruik wordt erg mooi in het boek verwerkt en geeft een leuke wending/puzzel aan het verhaal. Er wordt flink met lijken gestrooid, en ook de details worden ons niet onthouden, waardoor het sommige stukken gruwelijk bloederig is.De personages zijn mooi en beeldend beschreven, af en toe lezen we een pagina door de ogen van de moordenaar, wat een leuke twist aan het verhaal geeft. De spanning is mooi opgebouwd en wordt steeds sterker en beter voelbaar naarmate het boek vordert. En de moordenaar..? Dat blijft een verrassingen tot aan 1 van de laatste hoofdstukken van het boek. Ik was erg verbaasd wie het uiteindelijk bleek te zijn.Kortom, een leuk, spannend, gruwelijk en zeer actueel boek. Ik heb het met plezier gelezen en hoop dat we meer boeken met Beatrice Kaspary krijgen!