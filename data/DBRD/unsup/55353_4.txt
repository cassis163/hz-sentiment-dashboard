Een prachtig sfeervol boek! Langzaam komt het verhaal op gang, met enkele verrassende wendingen naar het einde toe. Het eerste deel van het boek draait om de moord op Abigail. Een zaak die niet raakt opgelost en uiteindelijk zal verjaren. Het tweede deel situeert zich bijna 20 jaar later. Jane, de nicht van Abigail, gaat naar Cornwall om in het verleden te graven. Als lezer denk je dan dat ze gaat proberen meer te weten te komen over de moord op haar tante, maar dit is niet zo. Zij heeft een andere, cruciale vraag in gedachten. Hierop krijgt ze dan ook antwoord, en meer zelfs, ze doet nog een andere belangrijke ontdekking.

Uiteindelijk komt de lezer dan toch nog te weten wie AbigailÂ’s moordenaar was en het is natuurlijk de persoon die je als laatste in gedachten had ! Het open einde doet je afvragen of Jane het ook ooit zal te weten komen of niet... Na het lezen van deze thriller had ik echt een goed gevoel dat nog een hele tijd bleef hangen.