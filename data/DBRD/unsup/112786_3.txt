Schemerspel is deel vier van een vierluik. Dit keer volgen we de mentor van Erlendur, Marion Briem, bij het oplossen van een moord die in 1972 gepleegd is. Het verhaal speelt zich af tegen de achtergrond van de schaakmatch tussen twee grootmachten, Spassky en Fischer. De tijdsgeest is mooi verweven in het boek en door middel van Flashbacks krijgen we inzicht in het leven van Marion.

Het boek begint op het moment dat de moord op Ragnar in de bioscoop wordt gepleegd. De taak van Marion is om de dader(s) van deze moord te achterhalen. De jongen is nog erg jong en in eerste instandtie is het motief erg onduidelijk. Als snel blijkt dat de schaakmatch niet alleen voor de stemming in het boek is, maar ook zeker van invloed is op de moord. Er is namelijk Engels gehoord in de bioscoopzaal.

Het boek vervolgt met een zoektocht waarin zaken een voor een ontrafeld worden. Dit gebeurd is een vrij staccato tempo, waarbij gebruik gemaakt wordt van uitgebreide omgevingsbeschrijvingen. De schrijfstijl van Indridason is in dit boek ook weer erg herkenbaar.

De plot is enigszins voorspelbaar en het verhaal niet al te spannend, gezien de ontdekkingen in de loop van het boek. Toch blijft het een prima verhaal, waar je je mee kan vermaken. Daarom geef ik het 3 sterren.