Jammer dat de titel in het Nederlands 'Een keukenmeidenroman' is, want hierdoor leek het in eerste instantie meer een chicklit dan een veelbewogen roman. Het heeft dan ook even geduurd voor het boek mijn aandacht trok, maar wat ben ik blij dat ik het gelezen heb. Ik weet zelf niet of ik de moed zou hebben die de hoofdpersonages opbrachten. Wat spannend en wat ontroerend. Ik zou nog wel een tijd met ze hebben willen meelezen. Zeker een aanrader en een van de zeldzame boeken die wat mij betreft ruim 5 sterren waardig zijn.