Harry Bosch als inspecteur bij LAPD is een creatie van Michael Connelly. Diverse schrijvers hebben zo hun rechercheurs 'gecreÃ«erd' en er hele reeksen thrillers over geschreven. Als je dat soort boeken leuk vindt (en ik doe dat) dan hoef je je niet te vervelen.
Ik zal niet zeggen dat ik de reeks van Connelly met Harry Bosch de beste vind, maar het is zeker een boeiende. Ik heb er al diverse boeken van gelezen en ik vind dat een plezierige bezigheid.
Ik hou hier wel van: een goed verteld recht toe recht aan verhaal zonder allerlei er bijgehaalde maar niet of nauwelijks terzake doende figuren - zoals je elders zo vaak ziet. Connelly is een ordentelijk schrijver waarvan je na een paar boeken weet wat je aan hem hebt. In dat opzicht doet hij zijn hoofdfiguur eer aan want ook Harry Bosch is zijn ongenuanceerdheid soms redelijk voorspelbaar: de slechteriken kunnen beter maar dood zijn dan hoeft de samenleving er ook niet al te veel kostbare tijd aan te besteden.
Als je het daarmee eens bent dan word je in Echo Park op je wenken bediend.