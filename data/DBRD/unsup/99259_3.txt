Jo Nesbø schiep Harry Hole en het was goed. Deze beroemde woorden kunnen evengoed van toepassing zijn op de Noorse auteur. Want met Harry Hole kwam het bewijs dat een goede hermandad niet alleen maar positieve eigenschapen hoeft te hebben. Hole is een fervent alcoholist en wordt voortdurend wakker zonder te weten op welke planeet hij nu is beland. Maar een speurder pur sang en daar kunnen mensen zich nog weleens in vergissen.

De Noorse ambassadeur Atle Molnes wordt vermoord gevonden in een bordeel in Bangkok. Deze zin komt in Noorwegen terecht maar mag zeker niet uitlekken omdat de ambassadeur in een vrij compromitterende houding is gevonden en de Noorse politiek dat echt geen goed doet.
Dus gaar er maar een persoon naar toe en dat is Harry Hole. De gedachte voor deze keuze komt voort uit het vermoeden dat Hole toch voortdurend te dronken zal zijn om tot een oplossing te komen. Maar hoe kan een mens zich vergissen.
Hole arriveert in Bangkok en vanaf de eerste dag is hij van zins om zich door niets en niemand tegen te laten houden en de moordenaar van Atle Molnes wél te vinden.

De boeken van Nesbø zijn een feest om te lezen en dat is niet alleen door de aanwezigheid van Harry Hole. Nesbø weet als geen ander een sfeerbeschrijving te maken zodat het al snel lijkt of je gewoon in Bangkok ronddoolt, dan natuurlijk wel aan de hand van Hole. En dat is niet alleen een pleziertochtje want Harry weet vaak genoeg waar de gevaarlijke situaties zich bevinden en kuiert er met regelmaat recht op af. Maar dan kom je nog eens ergens.
Die combinatie (Hole en de sfeer) maken De kakkerlakken te wat het is, een heerlijk leesbaar boek, geen topper maar dat compenseert het leesplezier weer.




Eindoordeel: 3 sterren

Spanning: 3 sterren
Plot: 4 sterren
Leesplezier: 4 sterren
Schrijfstijl: 3 sterren
Originaliteit: 3 sterren
Psychologie: 4 sterren