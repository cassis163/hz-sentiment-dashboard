Mats, een gerenommeerd chirurg met een panische vliegangst, neemt het vliegtuig naar Berlijn om zijn dochter te bezoeken die op bevallen staat.
Als hij onverwachts telefoon krijgt, moet hij zijn angst overwinnen om zijn dochter en toekomstig kleinkind te redden. Maar dat betekent wel dat er honderden onschuldigen zullen sterven.

Het boek leest zeer vlot ook door de hoofdstukken die telkens door de ogen van een ander personage wordt geschreven. Aan het einde van dat hoofdstuk is er wel altijd ergens een cliffhanger waardoor je het boek niet kan neerleggen.

Ik vond vooral de vrouwelijke personages de boeiendste. Nele vecht voor haar leven en voor haar ongeboren kind. Ondanks de benarde situatie waarin ze zich bevindt, legt ze zich niet neer bij de feiten. Ook de ex collega van Mats, Feli, doet eigenlijk al het speurwerk dat ze doorspeelt aan mats op het vliegtuig.

Het enige spijtige aan het boek is dat de auteur het zich soms te moeilijk maakt door de vele verhaaltwisten. Op het einde was het de ene verrassing na de andere en dat maakte het soms ook wat ongeloofwaardig.

Ook de psyche van de dader(s) wordt niet echt uitgediept en nogal snel afgehaspeld.

Toch heb ik het boek graag gelezen ook omdat het totaal niet voorspelbaar is en je van ver al de afloop kan voorspellen.