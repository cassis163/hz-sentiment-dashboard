Na de hype die er onstond over de nieuwste Nicci French, heb ik me toch over laten halen om een boek van dit schrijversechtpaar te lezen. Normaliter ben ik niet zo'n fan van misdaad verhalen, maar de flaptekst en de mid-price (12,50), konden mijn interesse toch wekken.
Want zo kon ik concluderen uit de flaptekst, wordt er met dit boek een poging gedaan om de psychologie van zowel het slachtoffer als de dader, achter een (lust)moord, te ontrafelen. Wat maakt nu een slachtoffer, en wat maakt nu een dader. Een interressante kwestie die met deze 350 blz. misschien een beetje duidelijker moet worden. Je volgt in dit boek 3 vrouwen, allen totaal verschillend, die een voor een te maken krijgen met iemand die hen geheime brieven stuurt. De brieven komen er op neer dat ze in de gaten worden gehouden en dat ze niet meer lang te leven hebben. Het boek is logischerwijs onderverdeeld in drie delen. Het eerste volgt het verhaal van Zoe, tevens het eerste slachtoffer. Het 2e deel volgt het verhaal van Jenny, ook het 2e slachtoffer en het derde deel volgt Nadia, waarbij het mysterie ontrafelt wordt. De eerste twee delen zijn subliem geschreven, zonder meer. Je krijgt een benauwd gevoel, bij het lezen van de angstmomenten die beide vrouwen gehad moeten hebben. Want ze worden als het ware opgejaagd als een ordinair stuk vlees. Ook was ik zeer nieuwsgierig naar de dader, wat er zich in het hoofd afspeelt van deze persoon. Met de bieven en de stukjes die schuin gedrukt staan, krijg je ook hier een beetje inzicht in. Maar het komt erop neer dat de hulp die de politie biedt niet voldoende is en de twee vrouwen uiteidelijk de dood zullen vinden. En dan komt het derde deel(aan het einde van deel twee is de identioteit van de dader al onthuld). Dit deel verhaalt over Nadia, die via een omweg, en op zeer toevallige wijze erachter komt dat haar twee vrouwen voor zijn gegaan, door hoogstwaarschijnlijk dezelfde dader. Iets wat door de politie niet aan haar verteld was. Hierdoor wordt Nadia nog angstiger, als ze beseft dat de dood voor haar onontkoombaar is. Maar door een aantal wendingen in het plot, neemt ze zelf als het ware het voortouw in het onderzoek, en gaat op eigen houtje de dader zoeken. Dit deel valt een beetje tegen, omdat de kracht die de eerste twee delen hadden, namenlijk realiteit, een beetje uit het oog verloren wordt. Nadia is er alles aan gelegen om het mysterie op te lossen. En dat is ook wat haar door een aantal aanwijzigingen enz. zal gaan lukken. waardoor de daders gepakt kunnen worden (het zijn er twee, blijkt nu).

Zoals ik al zei waren de eerste twee delen enorm goed geschreven. Zowel vanuit het oogpunt van de dader alswel het slachtoffer. Het laatste deel verliest de realiteit helaas een beetje uit het oog door van Nadia een soort van veredelde heldin en detective te maken. Maar mijn eindoordeel is toch zeer positief, omdat het zich lekker leest, en je het echt niet kunt neerleggen. Een goed boek, met het besef dat dit soort dingen in het dagelijks leven ook gebeuren, was het voor mij een interessante ervaring. Er wordt een poging gedaan om uit te leggen wat het is om de oerangst, die iedereen in zich heeft, te voelen. Deze angst, waar de titel voor staat, wordt goed overgebracht op de lezer. Een beetje zonde is het laatste deel wel, maar dat laat ik niet het zwaarste wegen. In ieder geval heeft dit boek me ertoe aangezet dat ik meer zal gaan lezen van deze schrijvers.