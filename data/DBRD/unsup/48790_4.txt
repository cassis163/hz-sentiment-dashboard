Ik heb eerst De chirurg gelezen en daarna Koud bloed. Interessant om te vergelijken hoe de spanning op verschillende manieren wordt opgebouwd. In de chirurg is het meteen raak (mis). Een psychopaat steekt vrouwen overhoop en de heldin van het verhaal is uiteraard zijn laatste slachtoffer. Gelukkig wordt zij op het nippertje gered. Wel spannend natuurlijk, maar ook wel een beetje makkelijk scoren.
Koud bloed is eigenlijk als verhaal veel interessanter. Het begint allemaal heel rustig, maar net zoals in The Birds van Hitchcock, gebeuren er dingen, die al subtiel verwijzen naar dreigende ellende. Wat er precies aan de hand is weet je evenmin als Claire, de huisarts van het kalme dorpje. Gerritsen werkt het allemaal mooi uit tot de spannende climax.
Liefhebbers van deze schrijfster mogen ook Hartslag niet missen, een boek dat niet vermeld word op Crimezone, maar dat zeker de moeite waard is. het gaat over een jonge vrouwelijke chirurg, die een eervolle functie krijgt aangeboden in het transplantatieteam van een ziekenhuis.
Ze ontdekt al snel dat de manier waarop men aan de kostbare organen komt, niet pluis is. Om in één nacht uit te lezen.