Gaby Rasters heeft met "Nooit meer bang"  een dapper en overtuigend verhaal neergezet waarin zij fictie en waargebeurde feiten uit het recente verleden heel geloofwaardig combineert. Twee sterke vrouwen leren elkaar kennen op een moment dat later een keerpunt in hun leven blijkt. Het verhaal kent haast onmenselijke spanning in een onvoorstelbaar scenario dat helaas de keiharde realiteit blijkt te zijn. Dat Rasters dit allemaal zo integer en oprecht tot een aannemelijk en indringend verhaal heeft gemaakt getuigt van haar veelzijdigheid als auteur.

De terroristische aanslagen in Brussel staan centraal in "Nooit meer bang" en wanneer je daar niet correct mee om zou springen sla je een flater als auteur. Maar daar is hier geen sprake van. Het boek voelt aan alle kanten oprecht en authentiek aan, tot kippenvel toe. Het is mooi, verdrietig, heftig maar ook is er lucht. Ze combineert de meest rauwe emoties met een knipoog zonder de realiteit uit het oog te verliezen. Haar research zit ijzersterk in elkaar en haar hoofdpersonages zijn overtuigend, menselijk en daardoor herkenbaar.

Rasters heeft een vlotte schrijfstijl, al haar werk leest gemakkelijk weg terwijl ze zware onderwerpen, zoals in dit geval ernstige ziekte en terrorisme, niet uit de weg gaat. Je moet het kunnen Ã©n durven. En Gaby Rasters doet dat!