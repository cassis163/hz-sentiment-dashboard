Siem heeft zin om te spelen en gaat buiten op zoek naar de andere dieren. Als eerste loopt hij aap, leeuw en slang tegen het lijf. Hij vraagt ze wat ze aan het doen zijn. Leeuw geeft aan dat ze het spel: Kun jij dit? Spelen. Aap laat direct heel stoer zien wat hij kan, slang volgt zijn voorbeeld. De dieren weten dondersgoed dat schildpad dat allemaal niet kan. Sterker nog ze denken dat schildpad helemaal niets kan. Verdrietig gaat schildpad weg, maar gelukkig komt hij al snel zijn vriend muis tegen die hem op weet te vrolijken.
Kun jij dit? Is een mooi geïllustreerd prentenboek met een nog mooiere boodschap. Het verhaal over vriendschap, er bij willen horen en doorzettingsvermogen laat zien dat iedereen wel ergens goed in is. Maar je soms iemand anders nodig hebt om jouw talenten te ontdekken en je zelfvertrouwen te herstellen. Of om te beseffen dat je gewoon nog even flink moet oefenen. Een fantastisch vrolijk boek dat kan helpen om kinderen te leren dat ook zij net zo goed zijn genoeg als een ander en dat dit ook telt voor de andere kinderen in hun omgeving.

Kun jij dit? is een leuk boek om uit voor te lezen (thuis, maar zeker ook klassikaal) en je kind te stimuleren om te laten zien waar hij of zij allemaal goed in is.’ Kun jij net als Siem op één been staan of omrollen of kun jij het nog veel beter?’ Aanrader voor iedere peuter of kleuter bij wie het zelfvertrouwen wel een oppepper kan gebruiken.