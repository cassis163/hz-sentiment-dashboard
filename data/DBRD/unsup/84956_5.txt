Het boek begint meteen met enkele aanlokkelijke scènes die me al meteen beet hadden en me deden uitkijken naar wat er verder komen ging. De dood van Hans Juhlen zet een hele reeks van acties in gang en alle feiten sluiten naadloos op elkaar aan. De schrijfstijl is enorm vlot en de karakters zij goed uitgewerkt. Je krijgt niet meteen het volledige beeld van hen, maar doorheen het verhaal maak je beter kennis met hen en leer je ze beter kennen. Een vlot geschreven verhaal dat actuele thema’s behandelt, waarbij er soms gruwelijke details aan te pas komen. Sterk van Schepp!

Een aanlokkelijke cover, een boeiende, actuele inhoud en leuke karakters. Bovendien hanteert Emelie Schepp een bijzonder fijne, vlotte schrijfstijl en ben ik echt van het boek beginnen te houden. Ik kon me niet meer bedwingen toen ik eenmaal in het verhaal zat en wou weten hoe de vork in de steel zat. Pas op de allerlaatste 10% van het boek komen we eigenlijk (bijna) alles te weten. Waarom de moorden gepleegd zijn en wie er achter zat. Emelie Schepp heeft alles naadloos op elkaar laten aansluiten en de gedachtegang van de personages was voor mij steeds logisch. Niet alles wordt echter afgerond, dat zal je zelf kunnen ontdekken bij het lezen van ‘Memento’, een boek dat ik je ten zeerste kan aanraden!!