Het is het verhaal van Max. Uit het verhaal maak ik op dat Max terugkijkt op zijn relatie met Sabine, die hij heeft ontmoet in het Anne Frankhuis. Het valt mij op dat Max in eerste instantie geen interessse toont in het verleden van zijn vader. Sabine daarintegen vroeg wel naar het verhaal van zijn vader, wat hij heeft meegemaakt. Andersom is zij ook trots op haar eigen vader. Daarnaast heb ik het idee dat Max ook moeite heeft met zijn Joodse achtergrond. Deze zin zegt mij alles, een prachtige zin: "het maakt me bang mijn vader zo te zien, zo bedekt met jodendom".
Max en Sabine hebben een moeizame relatie. En dan verdwijnt Sabine, van de een op de andere dag is ze weg. Max blijft radeloos achter. Na ongeveer 15 jaar ziet hij haar foto op de Buchmess Frankfurt. Het idee dat Sabine ook Frankfurt is laat hem niet meer los. In al die afgelopen jaren heeft altijd aan haar gedacht. Als Max onderweg is naar een restaurant en Sabine in een taxi ziet stappen, volgt een wilde achtervolging. Prachtig. Via Sabine komt Max in contact met Sam een zeer geslaagde filmproducent. Sam werkt aan zijn levensverhaal en wil die door Max laten uitgeven.
Wat daarna volgt vind ik zeer intrigerend. de relatie van Sabine en Sam, wat verbergt Sabine, welk geheim draagt zij met zich mee? Als Sam uiteindelijk de drukproef van zijn boek aan hun beide overhandigt, verdwijnt niet veel later, voor een tweede keer Sabine uit het leven van Max. Naar het einde van het verhaal wordt het spannend: de ontknopping is best aangrijpend.