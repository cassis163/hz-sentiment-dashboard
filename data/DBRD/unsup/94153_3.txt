Dit verhaal van Anton Koolhaas, bekend van zijn dierenverhalen, gaat over een blauwe reiger. Een Hollandse blauwe reiger, Aardje v.d. Voort geheten. Deze reiger is niet erg tevreden over zijn bestaan in Nederland. Hij wil graag grootser leven, neemt daartoe de chiquere naam Jerome de Flaudeville aan. Zijn vader droeg die naam en was een reiger aan de Nijl. Een droom voor Aardje. Hij wil ook leven aan de Nijl en slaat daartoe zijn vleugels uit.
Hij bereikt zijn doel, geniet daarvan, maar kan zich uiteindelijk toch niet gelukkig voelen. Hij voelt heimwee. Hij is toch Hollandser dan hij dacht.

Moraal van dit verhaal, want zo gaat het met dierenverhalen, die zijn er voor de moraal: wees tevreden met wat je hebt, ook al lijkt het gras groener aan de andere kant. Dat geldt zelfs voor een reiger.

Het verhaal van Koolhaas is wat stijfjes geschreven, in enigszins plechtig taalgebruik.