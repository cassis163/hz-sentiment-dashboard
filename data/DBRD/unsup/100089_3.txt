Eerste deel kronieken van de zieners

Uitgeverij: Clavers

Uitgegeven:2000 (Denemarken)

Vertaling naar Nederlands 2007

ISBN: 9789050165082

Pagina’s: 223

Genre: kinderboeken

Andere serie van deze auteur: de wilde heks

Lene Kabberbol

Ze is geboren op 24 maart 1960 in Kopenhagen (Denemarken). Ze groeide op in Malling in de buurt van Arhus. Ze studeerde bij Aarhus Katedraisole ze was werkzaam als lerares op de Middelbare school, daarnaast als vertaler. Ze won in 2004 de Nordisk Skolebibliotekarforenings Bornebogspris.

De kronieken van de zieneres bestaat uit vier delen, waarvan spijtig genoeg alleen de eerste twee delen vertaald zijn naar het Nederlands. De overige twee delen zullen niet vertaald worden. Daar elk boek wel een gesloten einde heeft, zijn ze toch goed te lezen, zonder de vervolgdelen te moeten lezen. Haar serie van de wilde heks is wel volledig vertaald.

De gave van Dina

Dina’s moeder heeft een gave: ze kan iemands ziel zien, zodra ze die persoon in de ogen kijkt.

Voor Dina is deze gave eerder een vloek dan een zegen, want niemand wil meer met haar omgaan.

Op een dag wordt haar moeder naar het kasteel van Dunark geroepen om een moordzaak op te lossen. Als ze niet meer terugkomt, moet Dina wel aanvaarden dat zijzelf ook een Zieneres is. Ze moet voorkomen dat haar moeder wordt gedood door de hongerige draken die in het kasteel huizen, en ontdekt een duister complot.



Lezersrecensie in bookguide: Het enige boek dat ook maar in de buurt komt van Harry Potter en In de ban van de ring



Deze lezersrecensie geeft aan waarom ik dit boek zo graag wilde lezen, want een vergelijking met Harry Potter en In de ban van de ring doet mijn boekenhartje sneller kloppen. Jammer genoeg moet ik concluderen dat deze lezersrecensie bij lange na niet in de buurt komt bij mijn mening over dit boek.

Is dit boek niet leuk dan? Jawel zeker wel. Het boek klopt, de personages worden levendig uitgewerkt. Alleen is mij niet geheel duidelijk geworden waarom Nico, het slachtoffer moest zijn, van dit duistere lot. Dus dit had naar mijn mening beter uitgewerkt moeten worden.

Dina’s personage is fantastisch neergezet, de doelgroep van dit boek is 10+ en Dina is een meisje van bijna elf, dat spannende avonturen beleefd, die duidelijk beschreven zijn. Dus de doelgroep kan zich heel goed identificeren met Dina. Voor deze doelgroep is de spanning rustig en duidelijk opgebouwd. Prima gedaan.

Maar er is totaal geen vergelijking met Harry Potter, en al zeker niet met In de ban van de ring. Deze geweldige boeken staan op de ranglijst 1000 keer hoger, dan dit toch enigszins simpele verhaal. Hierdoor was ik toch wat teleurgesteld. Wel zal in binnenkort het tweede deel van deze serie lezen. Maar eerlijk gezegd alleen omdat dit boek al in mijn bezit is. Anders had ik het nooit aangeschaft

Ik geef het boek 3*