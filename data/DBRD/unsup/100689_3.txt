Het boek Smeulend vuur van Yrsa Sigurdardottir is voor mij de eerste kennismaking met deze schrijfster en het is me niet tegengevallen.
Het verhaal speelt zich af op de Westermanneilanden in IJsland. Er worden drie lijken en een afgehakt hoofd gevonden in een huis wat jarenlang bedolven was onder het as van een vulkaan. Markus wordt met deze moord in verband gebracht. Zijn advocate Thora wil zijn onschuld bewijzen en gaat samen met haar assistente Bella op zoektocht naar de echte moordenaar.
Als een vroegere vriendin van Markus vermoord wordt aangetroffen, en de enige aanwijzing een tattoo blijkt te zijn, wordt het voor Thora allemaal nog moeilijker om alles te herleiden. Thora zet echter door en hoopt snel de dader(s) te vinden voor deze moorden.
Het antwoord daarop komt uit een onverwachte hoek ...

Het verhaal is schokkend en ijzingwekkend zoals de cover belooft. Echter wat spanning betreft had het voor mij veel meer gemogen.
De inleiding is spannend, geheimzinnig en veelbelovend. Daarna heb ik niet meer dezelfde spanning kunnen voelen in het verhaal.
Het boek zit heel goed in elkaar, loopt lekker door en leest snel weg. De lange IJslandse namen vond ik niet hinderlijk.

Kortom, een mooi groot, best dik boek, met een aanbevelenswaardig verhaal.
Van mij krijgt het *** sterren!