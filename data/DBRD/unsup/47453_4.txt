Deze reactie bevat spoilers, selecteer de tekst om de spoilers te lezen.  Een familiekroniek die zeer prettig leesbaar is, het kabbelt door de generaties heen en brengt veel achtergrond qua tijdsbeeld en Joods geloof.
Het verhaal speelt van 1871-1945 waarin heftige periodes omtrent antisemitisme zitten. Toch heeft de schrijver zich niet laten verleiden hier het hoofdonderwerp van te maken; hij blijft bij de familie en het Joodse geloof. Heel knap hoe hij zelfs een kritische kant over het geloof laat zien middels oom Melnitz, zeer leerzaam en prettig te ervaren dat er meer in de geschiedenis zit dan aan de oppervlakte ligt.
Het laatste Hoofdstuk was voor mij een goed gevonden sluiter, na een intensief en betrokken lezen over een familie. Het gaat nog eenmaal over oom Melnitz : "zo veel verhalen" , metafoor voor het lot, de ziel van het Joodse volk, voor iets dat er altijd is, ook al is gisteren voorbij. "Lechajim, op het leven!".
Deed me tevreden deze dikkere familiekroniek sluiten.