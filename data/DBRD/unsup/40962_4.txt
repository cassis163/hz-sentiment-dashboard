Dit boek gewonnen bij de Blossom Books Reading challenge.
Het verhaal speelt zich af in een stad (Gatlon City) die door superhelden wordt geregeerd, nadat ze de schurkenbendes die de stad terroriseerden hebben verslagen. Nova, opgegroeid bij één van deze bendes, sluit zich aan bij de superhelden met wraak als doel. Eenmaal daar aangenomen, brengt haar nieuwe teamleider Adrian haar aan het twijfelen...
Het begint met een personagelijst en een korte geschiedenis. Dit is erg handig, omdat je zo snel terug kan lezen wie bij welke naam hoort. In het begin van het verhaal worden er namelijk veel personages geïntroduceerd.
De schrijfstijl is vlot en de hoofdstukken zijn van gemiddelde lengte.
Het gegeven om vanuit 2 kanten te kijken naar het verleden en de redenen waarom mensen keuzes maken is interessant. Wanneer doe je het eigenlijk goed? Naast de hoofdpersonages zouden de andere personages meer verdieping mogen hebben, maar wie weet komt dit in het vervolg.