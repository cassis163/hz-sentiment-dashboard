De Slaapster en de Spintol is geschreven door Neil Gaiman met illustraties van Chris Riddell. Neil Gaiman schrijft onder andere fantasy en siencefiction. Hij heeft vaker samengewerkt met Chris Riddell.
Het eerste wat opvalt is de prachtige uitgave van De Slaapster en de Spintol. Dit boek is uitgevoerd in een luxe hardcover met slipcase, met goudfolie en goud op snee. De witte kaft past heel goed bij de goude versieringen en zorgt ook voor een magische sfeer. Dit zou echt het pronkstuk zijn in je boekenkast. Ook de illustraties van Chris Riddell in het zwart met wit en soms een beetje goud dragen bij aan de luxe uitstraling.
Ik ben een groot fan van sprookjes en ben dan ook heel blij dat de illustraties doen denken aan klassieke sprookjes. Ik heb meerdere sprookjesboeken in de boekenkast staan en De Slaapster en de Spintol zal zeker niet afwijken tussen deze klassieke sprookjesboeken.
De Slaapster en de Spintol is een combinatie van twee sprookjes: Sneeuwwitje en Doornroosje. Alle bewoners vallen in slaap, wanneer de slaapvloek van Doornroosje hun treft. De koningin, met kenmerken van Sneeuwwitje, gaat samen met haar drie dwergen op pad om deze betovering op te lossen.
Lezers van dit boek hoeven niet alleen kinderen te zijn, dit boek is ook zeker geschikt voor young adult lezers. Ook dit sprookje heeft meerdere betekenissen (gelaagdheid) als je het verhaal gelezen hebt. Neil Gaiman heeft dat heel goed gedaan. De illustraties van Riddell dragen bij aan het verhaal en creëert een zekere sfeer bij mij als lezer.
De Slaapster en de Spintol is een prachtige uitgave, die mooi zal pronken in mijn boekenkast. De illustraties van Riddell zijn prachtig en doen denken aan een sprookje. Gaiman en Riddell zijn er samen in geslaagd om hetzelfde gevoel te creëren, zoals het gevoel en de sfeer bij klassieke sprookjes. Een aanrader voor iedereen die van sprookjes houdt en prachtige illustraties.