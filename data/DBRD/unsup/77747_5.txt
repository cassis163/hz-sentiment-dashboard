Jeetje... Dit boek heeft me echt bij mijn keel gegrepen! Ik weet niet of dat aan het boek zelf lag of dat het kwam doordat mijn vader geboren en getogen is in Johannesburg en in dezelfde tijd als dat het boek zich afspeelt naar Nederland is gekomen, maar het is een feit dat dit boek een grote indruk bij me heeft achtergelaten. En respect voor mijn vader, hoe hij ondanks die tijden toch zo'n openminded Hollandse man heeft kunnen worden!

Door verhalen van vroeger (mijn vader groeide op in Randburg) en een neef die nu nog in Sandton woont, zijn de plaatsen en herkenningspunten reÃ«el en daardoor eng. Ondanks dat Zuid Afrika gedeeltelijk is veranderd in de jaren en ondanks dat we jaren verder zijn. De apartheid is dan wel afgeschaft, maar nog steeds leven ze erg apart en zijn er bizar grote verschillen :(.

"He must take you away from this country filled with hate and fear."

Het duurde lang voordat ik dit boek uit had, maar dat komt omdat ik het boek een tijd heb weggelegd. Het begin gaat vooral over liefde en dat interesseerde me gewoon niet. In die tijd was het inderdaad een bizar iets om "zwart en wit" samen te hebben, maar tegenwoordig gelukkig niet meer. Ik las dus niet verder omdat ik bang was dat ik het gehele verdere verhaal al had voorspeld.

Gelukkig ben ik wel verder gegaan met lezen. Iets voor halverwege krijgt het boek haar kracht. Nog steeds is de liefde goed aanwezig, maar andere aspecten worden hier belangrijker dan elkaars handje vasthouden. De gruwel van de apartheid is echt heel mooi neergezet in het boek, het is alsof je er zelf rondloopt. Gruwelijk. Hoe mensen over elkaar denken, hoe mensen bang zijn voor dingen.. Het gevecht met je innerlijke zelf of je voor jezelf en dus tegen de rest van het land moet zijn of dat je braaf de lijntjes volgt.. Brr! Ik heb kippenvel gehad en mijn ooghoeken waren vochtig. Ja, dit boek heeft indruk op me gemaakt.

Omdat dit toch wel de hoofdzaak van het boek is, neem ik het voor lief dat de karakters bij lange na niet goed uitgewerkt zijn. Buiten Ruby, blijven de andere personages erg op de achtergrond. Jammer, want had van bepaalde personen zeker meer willen weten.

Al met al is dit echt een prachtige eye-opener en hartverscheurend verhaal, eigenlijk een mustread voor iedereen.

Ik heb dit boek in het Engels gelezen en dat raad ik eigenlijk wel iedereen aan. Er staan Afrikaanse termen in die wij als Nederlander goed kunnen begrijpen. Maar ik denk (en ben bang) dat de vertaling hiervan een prutje heeft gemaakt, omdat die dingen vertaald totaal niet overkomen als hoe het zou moeten... Mocht je Engels niet zo heel goed zijn, no worries, het is gemakkelijk volgbaar en er worden geen moeilijke woorden gebruikt.

"Look Julian", i whispered, "I have brought you with me to freedom."
5*