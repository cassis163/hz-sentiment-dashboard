Aspe blijft Aspe zoals Van In altijd Van In zal blijven. De schrijver publiceert boeken aan het tempo dat zijn publiek deze leest. Ook dit boek is weer een page-turner, je begint eraan en 2 dagen later is het uit. Het vertrouwde recept wordt ook in dit verhaal trouw gebleven al is het onderwerp dit keer best gewaagd te noemen. De bende van Nijvel is en blijft toch een heet hangijzer in onze vaderlandse geschiedenis en Aspe is ditmaal niet te beroerd om in dit potje te roeren en de vermeende banden met de toenmalige rijkswacht nog eens in de verf te zetten. Goed, vlot lezend, spannend boek zoals we gewoon zijn in deze reeks met een goed verhaal en uitstekende plot.