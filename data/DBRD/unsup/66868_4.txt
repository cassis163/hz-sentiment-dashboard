In Medford Massachusetts wordt het lichaam van een jonge vrouw ontdekt, begraven in het Middlesex Fells reservaat. Al gauw blijkt dat het om een seriemoordenaar gaat. Wanneer ze de moordenaar dood terugvinden, staan de rechercheurs voor een raadsel. Tactisch rechercheur Spencer Bennet wordt belast met de zaak.

DNA-analist Jennifer Rowley ondersteunt, met haar specifieke expertise, rechercheur Bennet. Samen met haar collega’s probeert ze zo snel mogelijk al het materiaal van de zaak te onderzoeken in een race tegen de klok. Er zijn nog een aantal vrouwen vermist, die waarschijnlijk in handen zijn gevallen van deze seriemoordenaar.

Spencer en Jennifer kampen beiden met een verleden. Daardoor trekken ze naar elkaar toe, maar houden elkaar op afstand. Voor een van de twee zal zijn of haar grootste angst werkelijkheid worden.

Mijn visie
Diana van Hal heeft een bijzonder vlotte schrijfstijl en de spanning, waarmee zij van start gaat, blijft de lezer vasthouden gedurende het hele verhaal. Nergens verliest het verhaal zijn kracht. Kundig! Haar personages zijn goed uitgewerkt en de dialogen op alle fronten raak.

“Zijn handen klemmen zich nog steviger om de schep heen, elke hartslag pulseert in zijn vingertoppen. Nu is het genoeg! De spieren in zijn lichaam spannen zich aan, klaar om aan te vallen.”

Rechercheur Spencer wordt belast met de zaak van een vermoorde jonge vrouw die in het Middlesex Fells reservaat wordt gevonden door een wandelaar. Al snel blijkt dat hij te maken heeft met een seriemoordenaar.

“Na heel even naar de krioelende beestjes te hebben gekeken, wendt Spencer zich af. Met stevige pas loopt hij richting Mark, die net het telefoongesprek beëindigt. Spencer licht direct zijn collega in. We hebben nog een lichaam.”

Spencer wordt bijgestaan door DNA-analist Jennifer Rowley. De zaak heeft hoge prioriteit aangezien blijkt dat er meerdere vrouwen vermist worden en het vermoeden bestaat dat deze vermissingen eveneens zijn toe te schrijven aan de seriemoordenaar. Het tweetal deelt een vergelijkbaar verleden, hetgeen veroorzaakt dat zij zich verwant voelen aan elkaar. Dit gegeven biedt een aantrekkelijk subthema dat Van Hal goed weet te doseren.

“Hij volgt haar naar de keuken. Je hoeft je niet ongemakkelijk te voelen. Het is goed zo. Ze voelt dat hij naast haar is komen te staan. Haar bloed stroomt sneller, ze wil hem een knuffel geven. Troosten.”
Van Hal maakt in ‘De verzamelaar’ gebruik van korte hoofdstukken en een meervoudig perspectief vanuit de derde persoon. In cursief geschreven hoofdstukken vertellen de vermiste vrouwen hun verhaal.

“Door dit besef begint haar bloed ineens sneller te stromen. Ze vindt de energie om overeind te komen en in bed te gaan liggen. Het stinkt verschrikkelijk.”

Zien Spencer en Rowley kans om de dader te ontmaskeren en het leven van de vermiste vrouwen te redden? Je leest het in ‘De Verzamelaar’!

Over de auteur
Diana van Hal (1980) is sinds het behalen van haar Bachelor of Science in 2002, werkzaam in een medisch laboratorium. Schrijven heeft altijd in haar bloed gezeten. Haar vurige wens: een thriller schrijven.

Uitvoering
Uitgever: Verba Montem
ISBN: 978 94 91897 54 2
Paperback, 186 pagina’s

Over Hanneke Tinor-Centi
Hanneke Tinor-Centi (1960), communicatiemanager, tekstschrijver, boekrecensent en blogger.
http://hanneketinorcenti.nl/