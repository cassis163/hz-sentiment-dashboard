Pablo Neruda is één van de grootste schrijvers van Latijns-Amerika en één van de grootste dichters van de 20ste eeuw. Zijn Canto General ademt de geschiedenis van zijn geliefde thuisland Chili en is nauw verbonden met zijn eigen leven. Hier is zoveel achtergrond over terug te vinden bij verschillende bronnen, die ik hier niet beter kan verwoorden. De epiloog in de eerste Nederlandse vertaling uit 1984 die ik las (door Mark Braem, Willy Spillebeen en Erik Vonck vertaald, in B. uitgegeven door Masereelfonds Gent) helpt om de vernoemde gebeurtenissen, dictators en rebellen in de 342 gedichten beter te kunnen kaderen. Het valt me moeilijk onder woorden te brengen wat ik voel als ik deze gedichten lees. Ze beschouwen de geschiedenis van Latijns-Amerika sinds de verovering van de Spanjaarden van Latijns-Amerika, over de onafhankelijkheidsstrijd tegen de 'kolonialen' en de dictatoriale onderdrukkingen in het begin van de 20ste eeuw. Het is een groots en majestueus werk, dat je niet zomaar mag 'uitlezen', maar waar je moeite voor moet doen en dit verschillende keren ter hand moet nemen. Erik Vonck op de Belgische website Cobra vorig jaar, over zijn eigen volledige vertaling van 2014: http://cobra.canvas.be/cm/cobra/boek/1.2108719 . (de versie die op deze website wordt vermeld)