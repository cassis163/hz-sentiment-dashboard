Cover
Afhankelijk welke editite van het boek je hebt zie je op de cover een glimps van hoe het eiland er zou kunnen uitzien, wat zeker een meerwaarde is als je een diepe bron fantasy hebt. Je ziet een jongen op de rotsen zitten, zou het Stef, het hoofdpersonage, zijn?

Verhaal
Stef ontwaakt, zonder te weten hoe er geraakt te zijn, op een onbekend eiland. Hij draagt niets anders dan bebloede voeten en gescheurde kledij en herinnert zich niets.
Wat is er gebeurd? Hoe is hij daar geraakt maar nog belangrijker, waar zijn zijn ouders en broer?
Algauw ontdekt hij andere bewoners op het Eiland. Eerst wantrouwen ze de vreemdeling, maar snel verwelkomen ze hem in hun midden. Hij doet mee aan de dagelijkse taken om te overleven maar probeer toch voelt hij dat er iets niet klopt en wil hij het eiland verkennen en een uitweg zoeken.
Hij vraagt zich af hoe deze tieners op het eiland zijn terechtgekomen en waar hun ouders zijn.
Het Eiland heeft echter andere plannen en werkt Stef letterlijk tegen. Het Eiland leeft, en dat zal Stef snel ondervinden.
Als hij dan ook de anderen kan overtuigen dat het Eiland een gevaar vormt en ze toch een uitweg moeten zoeken storten ze zich in een levensgevaarlijk avontuur, niet wetende wat het Eiland nog voor hen in petto heeft. Als er zich dan ook nog een onbekende Geest plots opduikt weten ze niet meer wat nog echt is en wat niet.

Komen ze meer te weten over hun verleden, over hoe ze hier terechtgekomen zijn? Verslaan ze de Geest en het Eiland? Vinden ze hun weg naar huis? Als het aan de plottwists ligt valt het alvast niet te voorspellen!

Het Eiland is het eerste deel in de Eilanden-reeks. Als je dit boek gelezen hebt is je nieuwsgierigheid zeker aangewakkerd om meer te weten te komen in het volgende deel. Stef heeft immers een deal gesloten met het Eiland, zal hij zijn deal kunnen vereffenen?

Een zeer goed boek voor zowel young adults als volwassenen. Duidelijke schrijftaal, een beperkt aantal personages en een paranormale tint geven je uren leesplezier. De spanning voor het volgende deel blijft hangen, waardoor je zo snel mogelijk aan het tweede deel wil beginnen.
En misschien kijk je volgende keer wel anders naar een eiland als je er voorbij vaart...