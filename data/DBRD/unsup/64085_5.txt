Ze zouden samen de schoorsteenpijp opklimmen. Jan en Kees. Dat was de afspraak. Ze wilden weten of je vandaar over de duinen de zee kon zien. Het werd Jan zijn dood. De Zee Zien beschrijft een allesbepalende vriendschap en doet je onderwijl schaterlachen, maar ook huilen. Simpele observaties uit het alledaagse leven maken De Zee Zien een feest der herkenning met als kers op de taart een wondermooie schrijfstijl. Koos Meinderts bewijst een ware woordkunstenaar te zijn die je met weinig woorden weet te raken. Op papier een jeugdboek, maar zeker weten ook een aanrader voor volwassenen.
Wondermooi coming-of-age verhaal over een allesbepalende vriendschap ★★★★★
Deze recensie verscheen ook op Boekvinder.be.