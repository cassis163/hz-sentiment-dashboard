Recensie: Misstap
Mogen lezen voor de leesclub van Thrillers and More.
Auteur: Jet van Vuuren
Bladzijde: 317
Verschenen: November 2017
Uitgeverij: Karakter Uitgevers BV.

Cover
De foto en de tekst:”Soms kun je maar beter niet weten wat je buren doen” op de cover maken het interessant om het boek op te pakken uit het schap en de achterkant te gaan lezen. Doordat de samenvatting op de achterflap eindigt met de vraag wordt je getriggerd om het boek te gaan lezen.

De naam van de schrijver staat iets te groot op de voorkant en de titel te klein dit zorgt voor verwarring. Dit zou beter andersom kunnen zijn.

Auteur
Jet van Vuuren is het pseudoniem voor de Nederlandse thrillerschrijfster Hennie de Groot. Zij is geboren op 28 december 1956 in Amsterdam. Zij debuteerde in 2011 met haar eerste boek 'Zomerdruk'. Daarvoor was zij werkzaam als boekhandelaar en beeldend kunstenaar. Zij is momenteel nog parttime bibliothecaris maar werkt voornamelijk als schrijfster. Het boek 'Misstap' is inmiddels al haar 11de boek.

Jet schrijft voornamelijk thrillers waarin vrouwen de hoofdrol spelen. De personages zijn verknipt, moordlustig maar toch herkenbaar.

Samenvatting.
Het verhaal speelt zich al in de chique Haagse wijk Benoordenhout. Waar jonge vrouwen, die allemaal gebruikmaken van Tinder, vermoord worden teruggevonden in de duinen van Scheveningen. Het meest opvallende is dat hun beide handen zijn verwijderd. Rechercheur Anja en haar vriendin Britt gaan opzoek naar de dader maar moeten tijdens deze zoektocht goed uitkijken voor hun eigen leven. Wie van de buren weet er meer?

Mening
In het begin is het even opletten wie, wie is. Wie zijn nu de buren van wie. Als je dat eenmaal doorhebt leest het boek heel makkelijk weg. Het is een hele fijne schrijfstijl. Door de afwisseling van personages blijf je scherp en geboeid. De personages zijn zo beschreven dat je, jezelf goed kunt inleven en een band kan opbouwen met deze personages. Echt goed voor je nachtrust is het echter niet want je wilt toch nog even door naar die ene personage want hoe zou dat aflopen. In het begin lijkt het niet zo spannend boek maar op een gegeven moment wordt de spanning erg snel opgebouwd. Als lezer denk je dan te weten hoe het verhaal verder gaat. Tot je weer op het hele verkeerde been wordt gezet en jou dader toch niet de dader blijkt te zijn. Je kunt de puzzel niet compleet maken tot je het hele boek uit hebt. Het einde is mooi geschreven en niet afgeraffeld. Al met al een goed geschreven boek dat makkelijk wegleest. Als je groot fan bent van bloedvergiet is dit niet het juiste boek voor jou. Het is een subtiel boek dat prima in de young adult thrillers past.

Dit boek krijgt 4 van de 5 sterren.