Ik ben al mijn hele leven een Bommel fan en ik heb ook erg genoten van dit boek de pasmunt. Marten Toonder was zijn tijd ver vooruit. In het verhaal uit 1965 wordt door een tovenaar Hocus Pas een alternatief geldstuk in omloop gebracht. Alle Rommeldammers raken in de ban van deze pasmunt en het gewone geld interesseert ze niet meer. In dit nieuwe boek wordt de relatie met de Bitcoin.gelegd en de risico's die met crypto gepaard gaan.

Als je dit verhaal nu leest zie je pas hoe goed hij deze problematiek al aan de orde heeft gebracht in 1965. Terwijl crypto valuta nog niet eens bestond. Het knappe van Toonder is dat hij goed humor weet te gebruiken maar ook de nodige diepgang heeft in zijn verhalen. Een boekje om met veel plezier te lezen.

De personages zijn zoals altijd goed beschreven en kleurrijk. Er gaat niets boven Bommel!