Weinig mensen (hoewel het er steeds meer worden door dit boek en het boekenweekessay Zink) zullen weten dat het drielandenpunt ooit een vierlandenpunt is geweest. Op onderhoudende wijze beschrijft Philip Dr√∂ge het ontstaan en de ondergang van een vergeten minilandje dat ongeveer 100 jaar een buurland van Nederland was. Het is bizar om te lezen dat door de hebberigheid van een paar landen die allen willen dat een zinkgroeve tot hun land gaat behoren een minilandje ontstaat waarin de oude Napoleaanse wetgeving van kracht is.

Het boek leest prettig weg door de vele anekdotes en doordat ieder hoofdstuk een afgerond geheel met een eigen thema is. De echte geschiedenisliefhebber zal het boek wellicht te veel anekdotes en te weinig inhoud vinden hebben, maar voor eenieder die een introductie in de geschiedenis van Moresnet wil is dit boek zeker een aanrader. Ik ben dan ook blij dat ik dit boek voor de Hebbanleesclub mocht lezen.