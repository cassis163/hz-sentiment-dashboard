Zojuist heb ik "zondagochtend breekt aan" uit de Frieda Klein serie gelezen. Direct nadat ik "als het zaterdag wordt". Achteraf vond ik dit een erg goed idee. Ik zat nog zo ongelooflijk in het verhaal, dat ik het heerlijk vond om door te kunnen lezen. Jammer dat deel 8 er nog niet is. Daar verheug ik me nu dubbel en dwars op.

Ik vond zaterdag al een goed boek, maar deze vind ik ook erg goed. Maar dit is nog niet het einde van de Frieda Klein reeks. Het verhaal heeft een open einde. Wat alvast spanning oplevert voor het laatste deel.

Alle bekende elementen uit de voorgaande boeken zijn ook hier aanwezig. Alle delen in dezelfde stijl geschreven. Heerlijke spanning, een koppige vrouw, en onverwachtse wendingen. En wederom een extra vriend bij de langzaam groeiende vriendengroep: Yvette. En daarnaast de zoon van Josef, Alexei.

Ik kijk enorm uit naar deel 8. Komen we dan eindelijk achter de verblijfplaats en beweegredenen van Dean Reeve?