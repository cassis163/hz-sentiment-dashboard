Carla de Jong sleept je het verhaal in en houdt je vast tot en met de laatste bladzijdes. Een verrassende ontknoping volgt. Het boeiende verhaal verhaal verraadt haar kennis van de psychiatrie, maar is ook voor de leek begrijpelijk. Net als in haar eerste boek In Retraite schrijft ze om en om vanuit de hoofdpersonen, in dit geval psychiater Anton Zwiers en rechercheur Birgitta Reve. Wordt dit haar kenmerkende stijl? De psychiatrische kliniek biedt een sappige setting voor dit spannende verhaal, dat meer in zich heeft dan een doorsnee thriller. Het is lastig om te sympatiseren met de personages of ze juist te veroordelen, doordat ze allemaal wel iets van beide kanten hebben. Dit dankzij de geloofwaardige hoofdpersonen die niet alleen tobben met een moord, maar ook met de gevolgen ervan voor hun persoonlijke verhoudingen. Kortom, je bent gewaarschuwd, je kan niet meer stoppen als je eenmaal begonnen bent met lezen.