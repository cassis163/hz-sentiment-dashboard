Lee Child is een goede schrijver, maar of dit nu aan mij ligt: de teksten op de achterkant van zijn boeken spreken mij zelden of nooit aan. Zo ook niet bij Spervuur, maar ook hier hoopte ik op een goed opgebouwd verhaal met de nodige onverwachte wendingen, zoals ik van de auteur gewend ben. Maar helaas... deze keer werd ik een beetje teleurgesteld.

Spervuur is zonder al te veel verrassingen geschreven en heeft daardoor niet het unieke wat Child meestal in zijn boeken weet te brengen. Jack Reacher is een morsige en onaantrekkelijke man. Dat is persoonlijk, maar erg jammer want dit blijft mij achtervolgen tijdens het lezen van het verhaal. Al met al is Spervuur geen slecht boek, maar zeker geen topper.