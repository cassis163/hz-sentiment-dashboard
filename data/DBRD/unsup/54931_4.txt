Voor Emma Anna mocht ik haar prachtige boek "Mijn hele leven lang" lezen.

Ze neemt je hierin mee naar het leven van de 23 jarige Lynn die terugblikt op haar leven toen ze 19 was en op de half Ierse Stephan verliefd werd. Maar deze verliefdheid brengt heel wat problemen met zich mee, zo is Stephan 18 jaar ouder, de beste vriend van Lynn haar vader en niet te vergeten haar geschiedenis docent.
Als Lynn na Stephans verjaardag door hem naar huis word gebracht kust ze hem en word keihard afgewezen. Toch besluit ze met hem en haar ouders mee te gaan naar Stephans familie in Ierland, waar ze niet alleen word geconfronteerd met de nieuwe "vriendin" van Stephan maar ook haar eigen gevoelens en ,zo leert ze, ook die van Stephan!

Wat was dit een fantastisch boek om te lezen, ik heb hardop moeten lachen om de herkenbare make up problemen en jaloerse opmerkingen. Maar er waren ook zeker momenten waarbij ik het niet droog hield.
Emma Anna heeft de personages uit dit boek echt tot leven gewekt. Ik voelde me Lynn en werd zelfs stiekem een beetje verliefd op Stephan (sorry hubby hihi). Ik kon gewoon niet stoppen met lezen en was lichtelijk gefrustreerd toen ik vannacht te moe was om verder te lezen. Op het moment dat Emma Anna weer switcht naar het heden kon ik alleen maar denken 'NEEEEEEEE ik moet weten hoe dit verder gaat!!!!'. Hierdoor heb ik het laatste stuk echt in 1 ruk uitgelezen.
Mijn kritische puntjes zijn dat sommige zinnen zo lang waren dat ik ze echt een paar keer moest herlezen en dat ik de kaft van het boek niet echt vond passen. De klavertjes natuurlijk wel maar ik had liever in plaats van een regenwolk sneeuw willen zien, aangezien dit veel voor Lynn en Stephan betekent.