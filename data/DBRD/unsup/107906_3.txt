Nicci French leest - wat mij betreft - altijd wel lekker weg. Dat is ook met dit laatste boek zo. Ik ben het met de meesten eens dat dit boek wel weer beter is dan de vorige twee. Ik vond Ellie niet zo ongeloofwaardig of vreemd, zeker in het begin niet. Verderop in het verhaal gaat ze wel erg ver in haar onderzoeksmethode en dat zet de geloofwaardigheid op scherp. Ook de plot is vrij eenvoudig.
De titel vind ik heel slecht gekozen. Ik zou meteen willen antwoorden: begraven?

Het niveau van "Onderhuids" haalt het duo zeker niet en het is geen absolute aanrader. Daarom ook "maar" 3 sterren van mij.
Als je het boek in handen krijgt zou ik het zeker niet negeren, want nogmaals: het is wel lekker leesvoer.