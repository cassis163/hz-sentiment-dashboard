Van Dutch Venture Publishing kreeg ik Tweedehands Vleugels als recensie-exemplaar aangeboden. Omdat ik normaal gesproken nogal een hekel heb aan boeken over engelen, was ik een beetje twijfelachtig of ik dit boek wel of niet zou willen lezen. Uiteindelijk heb ik dat wel gedaan en daar heb ik geen spijt van!

Tweedehands Vleugels is ontzettend origineel. Er zijn twee soorten wezens met vleugels: de Engelen en de Kraaien. De Engelen hebben ieder een Bestemmeling, iemand die ze moeten beschermen. De Kraaien zijn wezens die eerst mens waren en later pas veranderd zijn in het wezen dat ze nu zijn.

En zo ontdekte ik ook dat ik het idee van engelen niet haat, maar dat hele gebeuren met Lucifer, GabriÃ«l en al die engelachtige en helachtige namen. Zo van: nee, dank je.

In veel recensies heb ik gelezen dat de meesten nogal last hadden van de Vlaamse schrijfwijze. Zo heb ik iets van twee keer gemerkt dat sommige dingen Vlaams waren en niet Nederlands, maar dat was het ook wel een beetje. Maar misschien komt dat gewoon doordat mijn Nederlands ook niet helemaal perfekt is. Het Vlaams was in ieder geval erg mooi en voegde juist iets bijzonders toe aan het boek, want eens was het niet dat saaie Nederlands.

Hoewel sommige dingen in het verhaal redelijk irritant waren (stomme keuzes en sommige personages) kan ik niet zeggen dat de rest is verpest. Ik heb toch erg genoten van het verhaal, wat ook deels kan komen door de schrijfstijl. Die is niet al te moeilijk en leest vlot door. Al kan dat Vlaams voor sommige mensen niet zo fijn lezen.

Lucy was een erg fijne persoon om over te lezen. Bij haar hing er echt een Hermelien-gevoel, niet de regels overtreden, enzovoorts (waar later in het verhaal verandering in kwam). Max was dan juist het 'spannende'. Want waar Lucy allemaal liefjes was en tot het 'goede' soort, was Max het tegenovergestelde: de regels overtredend en dus de bad guy. En zo waren er twee heel erg andere personages aan het woord en bleef het verhaal spannend.

Hoewel ik niet denk dat ik het tweede boek Zilveren Vleugels per se wil lezen, ben ik toch wel benieuwd wat er verder met Max en Lucy gaat gebeuren. Daarom raad ik dit boek ook aan iedereen aan (behalve als romantiek niet echt je ding is), zelfs aan degenen die niets hebben met boeken over engelen (zoals ik).

(Eerder verschenen op debookgeek.blogspot.nl)