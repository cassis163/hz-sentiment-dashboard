!In deze review komen spoilers en mijn ongezouten meningen in voor!
Review 46#

Las dit boek vroeger altijd en nu ik hem eindelijk zelf in bezit heb, kan ik niet wachten om allemaal herinneringen en nostalgie op te halen. De voorkant laat alle heksen zien, precies zoals ik ze herinner.

Het verhaal:
Arriman de afschuwelijke, tovenaar van het noorden, vijand van het licht, heeft het moeilijk. Hij moet voor een opvolger zorgen en dus moet hij trouwen. Maar met wie? Arriman besluit dat het de allermachtigste heks uit de buurt moet worden, ook al is dat misschien zo’n dikke feeks met wratten en blaren op de billen van het rondscheuren op een bezemsteel. Alle 7 heksen uit de stad doen mee aan de strijd en laten hun zwartste magie zien. Voor de heks Belladonna is dat lastig: hoe hard ze ook oefent op haar toverspreuken, er verschijnen alleen maar begonia’s en schattige kuikentjes, en geen enkele puistige pad of giftige spin. Ze maakt dus weinig kans, maar ze is wel erg verliefd op Arriman.
!Spoiler alert!
Op een dag krijgt de tovenaar van het noorden Arriman de Afschuwelijke te horen dat zijn opvolger eraan komt. Maar na lang wachten neemt Arriman het heft in eigen hand en neemt de beslissing om met een heks te trouwen om zo zelf een opvolger te creëren. Hij verschijnt op het heksensabbat en vertelt dat hij van plan is te trouwen met de heks die de grote wedstrijd wint. Er zijn 7 heksen in Todcaster die mee kunnen doen: de zeeheks Machteld Wrak, de plattelandsheks Edith Haverzak, de tweelingheksen Nina en Nora Krijser, de oude heks Moeder Bloedmos, de bleke heks Klagatha en de jonge witte heks Belladonna. Belladonna denkt niet aan het geld, het kasteel, de roem enz., maar denkt alleen aan Arriman, ze is namelijk echt verliefd op hem. Maar ze heeft weinig hoop, want ze heeft geen druppel duister magie in zich. Dan komt er opeens nog een heks die zich bij de kandidaten voegt. De lokheks Madam Olympia heeft Klagatha weggejaagd en neemt haar plaats in. Met haar erbij kan Belladonna wel fluiten naar de liefde van Arriman, maar ze ontmoet de wees Theodor Smoelwerk die samen met zijn aardworm haar kan helpen met haar magie. De wedstrijd kan eindelijk beginnen en de heksen moeten om de beurt hun duistere magie laten zien. Stuk voor stuk falen ze, op Madam Olympia na, die floreerde natuurlijk. Terwijl ze de hoop opgegeven heeft, floreert wonder boven wonder Belladonna met haar magie en wint de wedstrijd. Arriman en Belladonna worden verliefd op elkaar en het maakt hem niet uit dat ze eigenlijk een witte heks is. Uiteindelijk komen ze erachter dat de opvolger die zou komen, toch gekomen is, al die tijd was het Theodor Smoelwerk. Het verhaal eindigt met het huwelijk van Belladonna en Arriman die op deze speciale dag de wensen van hun gasten vervullen, zo krijgt iedereen een gelukkig einde.

Toen ik op de basisschool zat, leende ik dit boek heel vaak uit de bibliotheek. Iedere keer genoot ik er heel erg veel van en iedere keer als ik hem niet kon vinden was ik heel erg teleurgesteld. Op een gegeven moment was het boek te oud en werd het uit de bibliotheek gehaald. Nu jaren later lees ik het weer, het is nog steeds goed en er komen allemaal mooie/leuke herinneringen naar boven. Kortom: Jeugdsentiment.
Vond alle scenes/stukjes met magie geweldig. Oproepen van de Kraken, mensen opsluiten in bomen, bodemloze putten creëren, ratten die elkaar opeten, genezen, bloemen laten groeien enz.
Vond het een heel mooi einde, alles komt goed en iedereen is gelukkig.

Conclusie:
Heb van het boek genoten en vond alle magische stukjes geweldig.
Leuk kinderboek om voor te lezen of als volwassene herinneringen op te halen.
Jeugdsentiment.
Mooi goedlopend einde.

Cheen