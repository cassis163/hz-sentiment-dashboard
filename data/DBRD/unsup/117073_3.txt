Niceville is spannend, leuk, en zeer intrigerend voor de lezer die verder wil dan alleen maar een mooi boek lezen. Voor de echte fans van een spannend en spookachtig verhaal.
De gebeurtenissen en de personages in en rondom Niceville, een kleine plaats in Amerika houden je van begin tot eind bezig. Hoe komen gebeurtenissen uit heden en verleden uit eindelijk bij elkaar en hoe zit het allemaal?
Het is geen boek dat je eventjes tussendoor kunt lezen. Je vergeet de wereld om je heen. Het verhaal groeit en groeit en wordt steeds groter, wreder en spannender. Wie is de volgende. Ik heb regelmatig geroepen; kijk niet in de spiegel!.
Ik had het als lezer erg te doen met Rainey Teague die plotseling verdwijnt en op een gruwelijke plek wordt teruggevonden. Hij kan echter niets uitleggen want hij ligt in coma. Daarnaast vindt er een bankoverval plaats met veel doden en corruptie.
Wat is wel een nadeel vond is dat er best veel verhaallijnen en personen (20) zijn waardoor je soms de draad kwijtraakt en terug moest lezen om het verhaal te kunnen begrijpen.
Gelukkig is het plot duidelijk en snap je waar het allemaal om begonnen is. Toch laat de schrijver een stukje open die je als lezer zelf heerlijk in kunt vullen.
Ik vond Nick een heel sympathieke hoofdpersoon met een lekker duister verleden, hij mag van mij best nog vaker een raadsel oplossen.