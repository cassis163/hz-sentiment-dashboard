Ellen De Vriend (Vlissingen) werkt ruim zestien jaar als journalist & eindredacteur van dag- en weekbladen. Ze schreef in 1998 haar eerste boek ‘Scheepsbergers in actie op de Westerschelde’. Daarna volgden verhalenbundels waarvan ‘Ons bin de leste’ over de laatste vrouwen in streekdracht in 2010 het meest succesvol was. Ook schreef zij een aantal reisboeken over de Cariben. Haar thrillerdebuut ‘Bitterzoet’ verscheen in 2013 . Daarna volgde YA-thriller ‘Crush’ in 2014 bij Uitgeverij Link. In november 2015 tekende De Vriend een contract bij Karakter Uitgevers, waar haar eerste thriller ‘Vermist’ in juni 2016 verscheen. Dit boek, gebaseerd op een waargebeurd verhaal, trekt je mee in de poel van ellende als je partner ineens verdwijnt.
Britt woont samen met haar knappe en charmante echtgenoot Richard en hun 3 dochters in een prachtig huis. Ze is succesvol en welgesteld, en heeft intussen samen met haar moeder 4 koffiebars uit de grond gestampt. Door alle drukte is het moeilijk om tijd voor elkaar vrij te maken. Uiteindelijk regelt Richard een romantisch weekendje weg, gezellig met z’n tweetjes, in Zeeland. Na een zoektocht naar een hotelkamer, komen ze terecht in een Bed&Breakfast. De uitbaatster loopt op krukken , dus ze moeten zelf broodjes gaan halen. Als Britt terugkomt van de bakker, opent er plots een vreemde man de deur. Hij zegt dat er helemaal geen B&B is. Als ze uiteindelijk, hélemaal overstuur, binnen mag kijken ,is er geen spoor meer van hun kamer en haar man. Ze is helemaal radeloos, en wacht een tijdje af voor het huis. Tenslotte trekt ze terug naar haar auto, waar tot haar grote verbazing de bagage netjes op de achterbank staat. Overstuur trekt ze naar huis, en vertelt alles aan haar dochters. Hoewel het een héél raar verhaal is, geloven die haar gelukkig. Zij heeft het gevoel dat er van alles niet klopt en start haar eigen onderzoek. Uiteindelijk stapt ze dan toch naar de politie en al snel wordt zijzelf als hoofdverdachte beschouwd. Toch blijft ze volhouden dat het hele verhaal niet klopt, en zet ze haar eigen onderzoek voort.
Dan is er Mara. Een jonge vrouw, wiens moeder in een verzorgingstehuis is beland na een ongeval met vluchtmisdrijf. Ze werkt zicht te pletter om alle kosten betaald te krijgen, maar komt steeds meer in geldnood, want de hulp voor haar moeder kost handenvol geld. Ze ontmoet Richard, nadat hij een brief van haar aan Britt heeft onderschept. Hij doet zijn plan uit de doeken en overdonderd door zijn knappe uiterlijk en zijn charmes, stapt zij mee in dit verhaal omdat ze het geld hard kan gebruiken. Maar als ze hem heeft geholpen met de nep B&B, het leegmaken van de kamer, en hem onderdak geeft, blijkt al snel dat Richard toch niet de man is die ze dacht dat hij was. Ze krijgt wroeging en wil het liefst alles aan Britt of de politie opbiechten. Ze komt erachter waarom Richard dit zijn echtgenote allemaal aandoet; hij heeft enorme schulden en de schuldeiser zit hem op de hielen. Als hij haar een flink bedrag van haar erfenis wil aftroggelen, wordt hij gesnapt door de politie. Die zijn er intussen achter gekomen dat er inderdaad vanalles niet klopt aan het hele verhaal. Stilaan vallen alle puzzelstukjes op hun plaats… Ook Mara wordt opgepakt. Zij wordt samengebracht met Britt omdat er een rede is waarom Mara heeft meegewerkt aan Richards plan, een rede waar Britt niets van af weet. Mara’s moeder blijkt namelijk de zus van Britt te zijn, en Mara had contact gezocht om hulp te vragen. Die hulp komt er, ook al ontloopt Mara haar straf niet. En Richard, die moet het stellen met een laatste bezoekje van Britt in de gevangenis
Het verhaal wordt afwisselend verteld vanuit 2 hoofdpersonages; Britt en Mara.
Door de korte hoofdstukken en constante afwisseling blijft het verhaal enorm boeien en had ik een enorme drang om door te willen lezen hoe het afliep. Het verhaal zat goed in elkaar, met af en toe toch wat spanning. Toch was het een verrassend einde. Ik ben fan van deze schrijftster. Haar schrijfstijl spreekt me enorm aan; het leest als een trein!