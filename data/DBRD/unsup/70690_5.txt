dat ik er bijna jaloers van wordt.,Imperium Luminus, ofwel het Rijk van het Licht, is "het Korps Mariniers van de katholieke Kerk. Onze leden vormen de spirituele elite, sterk en eensgezind in hun geloof." Zo zegt pater Harrington, leider van de beweging. Volgens anderen is het Licht dan weer een sekte, waar de leden gehersenspoeld worden en van hun vrije keuze beroofd. Ook Matt ziet zich voor dit dilemma geplaatst: moet hij aansluiting zoeken om zo bij zijn geliefde Anna te kunnen zijn? Of zijn de methoden van het Licht verwerpelijk en moet hij er alles aan doen om Anna uit de handen van haar onderdrukkers te redden? Luistert hij beter naar pater Harrington, of naar Anna's stiefvader, een rijke aannemer, die meent dat het Licht achter zijn geld aanzit?

Net zoals Matt heen en weer geslingerd wordt tussen Anna en haar stiefvader, tussen volgen en kritisch denken, doet Czuchlewski de lezer voortdurend twijfelen aan de bedoelingen en vooral aan de methodes van Het rijk van het licht. Het uiteindelijke doel, de zwakkere medemens de weg naar God helpen vinden, is ongetwijfeld eerbaar genoeg, maar hoe ver kan je daarin gaan? Heiligt het doel steeds de middelen? Moet een mens tot elke prijs bekeerd worden? Wie zegt er Ã¼berhaupt dat het katholicisme de waarheid in pacht heeft? "Misschien is het allemaal een ongeluk van de geschiedenis en geloven we wat we geloven omdat het een goed verhaal is dat steeds maar weer doorverteld wordt. Misschien is het allemaal een sprookje, en is dat alles." Allemaal vragen waar je toch even bij stilstaat.

Uit dit boek spreekt zo veel wijsheid (zonder evenwel te zwaarwichtig te worden), dat ik er bijna jaloers van wordt. Per slot van rekening is Czuchlewski slechts even oud als ikzelf, 26, en al auteur van twee fantastische literaire thrillers, die het beide, bij onstentenis van moord of doodslag, van een beangstigend "ik-tegen-de-rest-van-de-wereld"-sfeertje moeten hebben. Een verademing in het hedendaagse thrillerlandschap.