Ongetwijfeld meedogenloos! Zowel de hoofdpersoon als het verhaal voldoen hieraan. Al zou je dat niet denken als je in het begin van het boek kennis maakt met Gwendolyn Bloom. Maar als haar vader tijdens een zakenreis verdwijnt en Gwendolyn een code vindt gaat ze vastberaden op zoek en reist ze verschillende steden in Europa af om hem te vinden. Ze begint in Parijs waar ze na een korte opleiding klaargestoomd wordt om de wereld van de spionage en criminaliteit te betreden. Ze ontmoet meedogenloze criminelen en komt in de meest obscure situatie terecht. Kan Gwendolyn zich staande houden in deze meedogenloze wereld en zal zij haar vader vinden?

Met Meedogenloos zet Scott Bergstrom een ijzersterk debuut neer. Spanning ten top! Hij beschrijft een criminele wereld waarvan we niet eens wisten dat hij bestond, maar zet deze niet neer als een fantasie. Grillig, meedogenloos en niets ontziend. Overal is over nagedacht en alles klopt tot in de puntjes. Ook het hoofpersonage laat hij goed tot ontwikkeling komen. Hij zet haar aanvankelijk neer als een gewoon schoolmeisje, maar waar de situatie verandert laat hij haar en haar daden mee veranderen naar een persoon waar de situatie om vraagt. Zowel wat betreft uiterlijk en innerlijk. Daarbij is er ook nog altijd ruimte voor wie zij eigenlijk is. Een jonge vrouw/meisje die veel om haar vader geeft en niets liever wil dan dat haar vader weer vrij is en weer bij haar is.

Wanneer je het boek openslaat valt gelijk op dat de letters in het blauw gedrukt zijn en dat elk hoofdstuk met een ‘schot’ begint. Een ware trigger, die je doet besluiten om gelijk aan dit boek te beginnen.

Met een einde waarin de hoofdpersonage weer een nieuwe identiteit aangereikt krijgt, is het moeilijk wachten op haar volgende avontuur!