Na veel (vooral positieve) ervaringen te hebben gelezen over B.A. Paris, ben ik begonnen aan het boek 'Gebroken'. Het is een spannend boek, maar de verhaallijn had iets veelzijdiger en afwisselender mogen zijn.

In de eerste hoofdstukken leefde ik enorm mee met hoofdpersoon Cass, maar naarmate ik het boek verder las, vond ik het verhaal steeds langdradiger worden en kwamen de gebeurtenissen steeds terug in een andere context, waardoor ik het steeds moeilijker vond om het boek uit te lezen.

Nadat bekend is wie haar vergeetachtigheid veroorzaakt, heb ik de laatste pagina's wel in een ruk uitgelezen en vond ik het zelfs verrassend wie de uiteindelijke moordenaar bleek te zijn!