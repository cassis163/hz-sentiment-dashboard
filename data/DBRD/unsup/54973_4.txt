‘Wat zijn de bananen duur’ is een bundel met 60 gedichten, geschreven door Xander Jongejan. Gedichten die hij de afgelopen 20 jaar heeft geschreven.

De cover oogt vrolijk, maar heeft toch ook een strakke lijn. Een beetje mysterieus, maar toch ook duidelijk. Eenvoudig en toch speciaal. En zo zijn ook de gedichten van Xander Jongejan. Ze zijn niet te klasseren onder één bepaalde noemer.

Je leest de bundel met een glimlach, want er is veel herkenbaarheid. Ouderschap, buren, natuur, schrijverschap, liefde,... Kortom, gedichten over het leven. Xander laat je er allemaal kennis mee maken! Soms speels, dan weer serieus. Soms met veel woorden, dan weer zeer kort. Een fijne bundel met mooie en rake woorden!

Als lezer ben ik zeer benieuwd naar de debuutroman van Xander Jongenjan, ‘De tafel van Tarzan’. Want schrijven, dat kan Xander zeker!