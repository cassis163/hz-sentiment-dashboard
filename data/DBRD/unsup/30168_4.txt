Prachtig opgebouwde spanning, mede dank zij de flash forwards vanuit de cel van hoofdpersonage Simone. Wat mij betreft zijn de personages en situaties erg realistisch weergegeven. Dit boek is semi-biografisch: vandaar de het realistische gevoel? Hopelijk gaat dat gevoel niet verloren in haar volgend boek Close-Up...
Wat cesar in een vorige recensie aanhaalt als minpuntje, namelijk dat hij het vreemd vindt dat Eric niks doorheeft van wat er aan de hand is, wil ik toch wel tegenspreken. Het is mezelf overkomen, zo'n donderslag bij heldere hemel. Maar misschien zijn Eric en ikzelf even slechte echtgenoten ;-)
Wat mij wel is opgevallen, meer dan in een door een Nederlandse vertaler vertaalde vreemdtalige thriller, is het groeiende verschil tussen Nederlands en Vlaams Nederlands. Vooral in het soms onverwachte gebruik van voorzetsels. Het viel me vooral op in het vernederlandste Vlaams van personage Peter. Maar dit is geen kritiek, louter een vaststelling.