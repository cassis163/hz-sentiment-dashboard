spannend en goed uitgebalanceerd,Een ongeluk ligt op een klein plekje. Maar wanneer alle 'als-en' en 'maar-en' tegenwerken, kan het een uitdeinende olievlek worden. Dat ondervindt ook Armand Poelmans. EÃ©n rampzalige seconde zal niet enkel zijn leven de volgende tien jaar bepalen, maar ook zijn dood tot gevolg hebben. Willy Meyssen doet internationaal transport. Hij rijdt vooral op Spanje. Maar niet al zijn goederen komen even officieel de grens over. Als hij door het faillissement van zijn werkgever op straat staat, klopt hij bij zijn 'zakenpartner' aan om hulp.

De speurders Firmin Liekens en Wim Lambrechts worden bij een bedrijfsbrand geroepen. In de smeulende resten van de gebouwen vinden ze het verkoolde lijk van de eigenaar, maar ook een paar voorwerpen, die uiteindelijk de drie verhaallijnen samen zullen helpen brengen. Hun kameraadschap zal er echter voor zorgen, dat hun onderzoek niet zonder slag of stoot verloopt.

Joris Tulkens heeft met Dodelijk vuur een spannende roman geschreven. Hoewel het bij het begin niet echt duidelijk is hoe de drie verhalen (gescheiden in tijd en ruimte) iets met mekaar te maken hebben, wordt de lezer meegesleept in een spiraal van kleinmenselijkheden en misdaad. Eens je de verbanden ziet, krijgt het boek vaart en wil je meteen doorgaan tot de laatste alinea. De personages hebben naast hun rol in het verhaal ook een vaak ontroerende menselijke kant. Nochtans werden de karakters niet tot vervelens toe uitgerafeld. Bovendien geven vooral Liekens en Lambrechts blijk van een gezonde dosis humor.

Een aangenaam, spannend en goed uitgebalanceerd boek.