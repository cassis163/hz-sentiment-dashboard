Je kent haar gezicht, je kent de muziek en je kent haar verhaal en toch wil je weten hoe het verder gaat in haar leven. Met aanstekelijk enthousiasme maar ook met een zekere distantie trekt Dave Boomkens mij het leven van Liesbeth List in. “De dochter van de vuurtorenwachter” is een prachtige biografie geschreven over het rijke leven van Liesbeth List. Een biografie met een geweldige vaart die leest als een roman. Het mooiste compliment is natuurlijk dat je door het enthousiasme van de schrijver al die prachtige muziek er weer bij gaat pakken. Fijn dat er dan een CD bij zit. Heerlijk boek!