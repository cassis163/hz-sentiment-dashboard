Wat vind ik het spijtig dat dit boek uit is! In één trek uitgelezen, zo spannend!
Chris Bossers’ personage commissaris Willy Vercammen sleurt je de wereld van SM in tijdens zijn onderzoek naar een maniakale sadist die het gemunt heeft op vrouwen die afspreken via dating-sites.
Het ene na het andere slachtoffer wordt afgeslacht en tot op het einde heb je er het raden naar wie het “beest” is.
De spanning van de jacht wordt doorspekt met sappig Antwerpse uitspraken, zwarte humor en meedogenloosheid van de commissaris en zijn team.

De auteur heeft een vlotte pen en met tijden een giftige tong, maar ik ben volledig verkocht aan zijn schrijfstijl.
Zoals ik eerder zei heb ik van de eerste tot de laatste bladzijde genoten van deze thriller en raad ik het iedere thrillerliefhebber aan.
Ik hoop snel het vorige boek van Chris Bossers Engelenlach aan te schaffen en te verslinden.