'Ongeveer een halfuur nadat mijn broertje zijn eerste zoen kreeg, is hij onder de Van Marelbrug op het wateroppervlak te pletter geslagen', dit is de eerste zin van het boek 'Lief van je' van Roanne Van Voorst. Al van bij het begin merk je al dat dit geen liefdesromannetje zal worden. Op de kaft van het boek staat een gewapende militair. Je vraagt af waar dit verhaal naar toe zal leiden.
Rêve voelt zich schuldig voor de dood van haar broertje. Terwijl haar ouders hun gewone leventje weer oppikken lukt het bij Rêve niet. Ze verwaarloost haar studies en doolt wat rond.
Haar broertje vond het belangrijk om Syrische vluchtelingen te helpen. Zijn laatste woorden voor haar waren 'Lief van je' en met deze woorden indachtig besluit ze om in het leger te gaan en zo op missie naar Syrië te kunnen gaan.
Daar loopt ze nog trauma's op die ze niet allemaal kan verwerken.

Roanne Van Voorst heeft een roman neergeschreven vol van angst en schuldgevoel. Het is een boek dat over Post Traumatisch Stress Stoornis (PTTS) gaat. Het is een actueel verhaal, eentje die je niet vlug zal kunnen vergeten