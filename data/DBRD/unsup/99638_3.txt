Na alle lovende recensies heb ik me toch ook maar eens aan Läckberg gewaagd. In het begin begreep ik niet zo goed waarom. Ik werd tijdens het lezen door vanalles en nog wat afgeleid; een teken dat het boek me niet echt boeide. Maar gaandeweg werden de wendingen steeds onvoorspelbaarder, het boek dwingt je om mee te denken over "whodunit" en je wordt steeds op het verkeerde been gezet. Toen ik eenmaal ín het boek zat heb ik het in één ruk uitgelezen tot het bijzonder verrassende plot. Já, Camilla Läckberg heeft zich met dit debuut op de thrillerkaart gezet! Dit smaakt naar meer. Toch maar 3 duimpjes; vanwege het niet zo'n boeiende begin.