"Knekelhuis" is een boek waar je doorheen vliegt. Lekker spannend ! Alle ingrediënten zijn dan ook aanwezig: afgelegen huis, waar een moord is gepleegd van een jong echtpaar... Klopgeesten en vreemde geluiden midden in de nacht....heerlijk om zelf te huiveren en te achterhalen wie haar daar weg wil pesten....of erger nog, die haar misschien wil vermoorden.

Het boek is verdeeld in twee verhaallijnen. Het verhaal van Lynn, één van de hoofdpersonen en het verhaal van de moordenaar, cursief gedrukt. Bij het verhaal van de moordenaar moest ik vaak even slikken van de gruwelijke daden die hij pleegde en kon mij amper voorstellen dat iemand zo'n zieke geest heeft.
Het verhaal houd je op het puntje van je stoel en je wil alleen nog maar doorlezen.
Een goed geschreven verhaal en het plot zag ik absoluut niet aankomen. Ik twijfelde tussen 4 of 5* maar heb gekozen voor 4* omdat het plot ( hoe spannend ook) toch voor mijn gevoel een beetje over de top was. Toch kan ik iedereen die van lugubere details houd dit boek aanbevelen. Je verveelt je geen moment en voor mij was het lang geleden dat ik zo'n soort thriller gelezen heb. Een dikke 4*