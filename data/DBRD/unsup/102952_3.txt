Skye's familie heeft nagenoeg alles gegeven om haar naar een virtuele paradijs te sturen. In de App Wereld is alles namelijk zo veel beter......zolang je maar de mogelijkheid hebt om apps te kopen. En daar gaat het voor Skye al mis.

Ze heeft geen geld en kan zichzelf dus niet apps permitteren die haar imago zouden "upgraden" maar nog erger blijkt het gemis van haar familie. Ze wil haar moeder en zus dolgraag weer zien.

En omdat Skye naar haar eigen gevoel toch niets te zoeken heeft in de App Wereld gaat ze op zoek naar een manier om te "unpluggen". Dat blijkt alleen makkelijker gedacht dan gedaan....

Ik vond het boek lekker weglezen, het was in een keer uit. Het concept van het boek maakte het voor mij leuk om te lezen. Het idee van een virtuele wereld waar haast alles mogelijk is, is geweldig. Natuurlijk zitten er wat voorwaarden en nadelen aan, maar het idee zelf is waar het om gaat.

Ik moet wel eerlijk zeggen dat er voor mijn gevoel wat meer spanning in had gemogen, hier en daar was het wat langdradig en het eind! Wat is dat nou, nu moet ik het tweede boek ook lezen :P