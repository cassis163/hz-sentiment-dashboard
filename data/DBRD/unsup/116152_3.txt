Jack McEvoy wordt ontslagen als misdaadjournalist bij een dagblad. Voordat hij vertrekt moet hij zijn opvolgster Angela Cook inwerken. Daarnaast wil hij nog een goed laatste verhaal schrijven, waarmee hij de Pulitzer Prize hoopt te winnen.

Hij stuit op het verhaal van Alonzo Winslow, die verdacht wordt van de verkrachting en moord op Denise Babbit. Zij is gevonden in een kofferbak. Jack gaat met zijn oma praten en hij besluit op onderzoek uit te gaan. Want het lijkt dat Alonzo onschuldig is.

Als Jack en Angela via het internet hun onderzoek verdiepen, blijkt dit een signaal te zijn voor een moordenaar en lopen ze groot gevaar.

Het is een goed verhaal, maar het is niet erg vlot geschreven. Dit komt omdat het boek veel details bevat. Naar mate het verhaal vordert komt er meer spanning in. Ik heb daarom ook lang gedaan over het uitlezen van dit boek

De personages zijn goed uitgewerkt en je krijgt sympathie voor ze. Er is nog een eerder boek verschenen over Jack McEvoy, namelijk De dichter. Maar dit heb ik niet gelezen en Ongrijpbaar is prima los te lezen.

De titel Ongrijpbaar past goed bij het boek want de moordenaar is lastig te pakken. Ook worden er hoofdstukken gewijd vanuit het gezichtspunt van de moordenaar, dit is zeker een plus aan het boek.

Het slot van het boek is zeker niet verrassend, maar wel spannend.