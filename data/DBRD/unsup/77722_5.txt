In The Fire Child neemt S.K. Tremayne, pseudoniem van de Britse schrijver Sean Thomas, ook bekend onder de naam Tom Knox, de lezer mee naar het mysterieuze Cornwall, waar de sporen van de vroegere mijnarbeid nog merkbaar aanwezig zijn.
Rachel trouwt met de rijke David en gaat samen met hem in de oude mijnstreek in Cornwall wonen, waar zijn familie al generaties lang heeft gewoond. Daardoor wordt ze ook de stiefmoeder van Davids achtjarige zoontje Jamie. In eerste instantie lijkt het geluk Rachel toe te lachen: een rijke man, een groot huis in een mooie omgeving, een kind â€¦ maar al gauw slaat de sfeer om. Rachels relatie met haar man en haar stiefzoon begint langzaam te veranderen en ze gaat aan zichzelf en anderen twijfelen. Omdat het boek grotendeels vanuit Rachels perspectief is geschreven, kun je als lezer goed met haar meeleven.
De auteur laat de lezer slechts uiterst langzaam ontdekken wat er nou eigenlijk allemaal aan de hand is. Hierdoor blijf je als lezer op het puntje van je stoel zitten. De omschrijvingen van de omgeving zorgen voor extra sfeer.