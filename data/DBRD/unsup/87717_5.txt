Een jongen die niet met zijn ouders op vakantie wil is vreemd. Nog vreemder is het dat die jongen wenst dat zijn ouders iets overkomt zodat hij bij zijn oma en opa kan blijven. De jongen wordt op zijn wenken bediend. Zijn ouders komen bij een verkeersongeval om het leven en de jongen wordt opgevoed door zijn oma en opa. Voor opa komt dat goed uit want hij heeft voor zijn kleinzoon, Victor Bronckhorst, iets bijzonders in petto. Victor ontpopt zich als een rijke hotelmagnaat. Maar daar blijft het niet bij. Hij wil uitvoering geven aan een, door zijn opa ingegeven, duister en tevens krankzinnig plan. Aan drie andere figuren ontvouwt hij het plan dat de samenleving in Nederland zal doen sidderen.

Waanidee van Karin Hazendonk betreft een super eigentijds verhaal dat zich afspeelt in 2018 en 2019, afgewisseld met passages in het verleden. Het is griezelig te lezen hoe de geschiedenis zich zou kunnen herhalen.