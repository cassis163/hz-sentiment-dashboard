Wat Alex Kava doet in Duister Kwaad is alleen maar heel erg goed.
Ik heb het advies gevolgd om de boeken van haar in de juiste volgorde te lezen en dat brengt een extra dimensie aan. Het meebeleven en de ontwikkeling van een deel van het leven van de hoofdrolspeler en enkele bijfiguren maakt je nieuwsgierig naar de volgende delen.
Ik vind haar manier van schrijven en de verhaallijn die ze opzet in Duister Kwaad erg vergelijkbaar met toppers van Patterson en Deaver. Die vaststelling moet zeker gezien worden als een compliment.
Spanning, interessante personages, foute relaties, moord, verhoudingen ..... het zijn de juiste ingrediÃ«nten die een thriller tot een succes kunnen maken. En zoals het bij een lekker gerecht de combinatie van een goed uitgebalanceerd recept en de kok is, kun je deze vergelijking bij dit boek doortrekken naar de elementen en de schrijfster die in staat is er iets moois van te maken.
Het einde is zo open als een open einde maar kan zijn, diverse personages kunnen zo maar weer het verhaal binnenwandelen en daar houden veel mensen niet van. Mij stoort dat minder dus...
....ben ik direct daarna aan De Val begonnen.