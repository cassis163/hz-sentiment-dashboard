Verloren zonen is een oorlogsroman over de aanloop naar de Tweede Wereldoorlog. Lange tijd denkt Nederland zijn neutraliteit te kunnen behouden. Er is daardoor weinig geld beschikbaar voor defensie en het leger is dan ook slecht bewapend. Toch wordt in 1939 de dreiging vanuit Duitsland groot en moeten Arie en Gijs, twee Betuwse arbeiderszonen zich melden bij het leger.

De aanloop in het boek tot het uitbreken tot de Tweede oorlog is erg lang en er is weinig spanning. Toch is het interessant om te lezen hoe de normale bevolking dacht over de politiek van Nederland en die van Hitler in Duitsland.

Tegen de verwachtingen van de Hollanders in valt Hitler Nederland toch binnen. Arie en Gijs moeten bij Rhenen en de Grebbeberg hun land verdedigen tegen de vechtlustige en goed uitgeruste Duitsers. Een heftige strijd barst los langs de Grebbelinie. Bijzonder om te lezen hoe deze jongens de oorlog beleefden. Een aanrader als je ge√Ønteresseerd bent in de Tweede Wereldoorlog.