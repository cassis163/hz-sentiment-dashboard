maar zie het als een smakelijk tussendoortje! ,James Patterson (1947) is een van de bekendste en bestverkopende schrijvers van dit moment. Bij het grote publiek is hij vooral bekend van zijn reeksen rond Alex Cross en "Women's Murder Club". Toch heeft hij ook een groot aantal romans geschreven, zonder een vast hoofdpersonage. Van al zijn werken zijn er wereldwijd al meer dan 170 miljoen boeken verkocht. James Patterson staat vermeld in het Guinness World Record boek: als individuele schrijver heeft hij het grootst aantal (hardcover) bestsellers op naam staan.
In Cross Fire wordt Washington opgeschrikt door de moordaanslag op een tweetal corrupte politici. De aanslag wordt niet opgeëist en een motief is dan ook onbekend. Dat verandert als er een nieuwe moord plaatsvindt. Ook het imago van dit derde slachtoffer blijkt niet brandschoon te zijn. De link is dan ook snel gelegd: een seriemoordenaar maakt jacht op foute personen. Alex Cross moet, met behulp van FBI agent Max Siegel, de moordenaar op zien te sporen, voordat deze kans ziet een nieuw slachtoffer te maken.
Om eens lekker lang te kunnen genieten, heb je met Cross Fire niet echt de juiste keuze in handen. Voordat je het weet, is het verhaal namelijk al uit! Het boek, toch al niet erg dik, is ook nog eens onderverdeeld in meer dan 100 hoofdstukken. Prettig in gebruik, maar veel om te lezen blijft er hierdoor niet over. Het verhaal steekt weer prima in elkaar en leest dan ook als een trein.
Hoofdpersonage Alex Cross is als vanouds in vorm en Kyle Graig weet hem weer flink het vuur aan de schenen te leggen. Dit laatste personage is echter ook het zwakke punt van Cross Fire: De vermomming van Graig doorstaat wel heel makkelijk alle aandacht. Als je als lezer(es) je hier overheen kunt zetten, heb je een spannend boek, uitermate geschikt voor een aangenaam middagje leesplezier. Verwacht van Cross Fire geen wereldliteratuur, maar zie het als een smakelijk tussendoortje!