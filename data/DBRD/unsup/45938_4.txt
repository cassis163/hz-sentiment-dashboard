Via een leesclub van Thrillers & More mocht ik deze jeugdthriller lezen.
De cover alleen al sprak mij enorm aan, dit boek heeft echt een aantrekkingskracht op me. In het echt is de cover nog mooier, het lijkt haast licht te geven en dat met het duistere tintje maakt het echt een onwijs gave cover.
Maar goed een mooie cover maakt het nog geen mooi/goed verhaal. Gelukkig weet Sandra ook hierin mij niet teleur te stellen. Het is een thriller, geschreven voor 10-12 jarige, maar ik als “volwassen” heb er ook enorm van genoten. Het is een spannend verhaal met wat horror elementen erin verweven, maar de grote noemer is toch wel vriendschap. Hoe ver gaat jouw vriendschap? Gaat die net zover als die van Quinten voor zijn vrienden?
Als je kinderen hebt in deze leeftijd, geef ze dit boek cadeau en lees hem vooral ook zelf, je gaat er van genieten!