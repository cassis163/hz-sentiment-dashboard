Detectives van Nederlandse bodem; ik lees ze niet vaak en eigenlijk kan dat best jammer zijn. Dat blijkt ook maar weer na het lezen van het boek ‘Een Beestachtig verbond’ van Liz Brouwer. Ik was één van de gelukkige lezer die haar eerste boek mochten lezen in de Hebban Leesclub. Een eerste kennismaking met rechercheur Suze van Baarle volgde.

Suze en haar team stuiten op een bizarre moord in het Entrepotdok. Hier wordt namelijk het lijk van meubelmaker en ontwerper Bernd van Trigt gevonden. Uit de wijze waarop hij om het leven is gebracht, blijkt dat het niet om een roofmoord gaat.

Na enig onderzoek blijkt er een overeenkomst te zijn met een onopgeloste moord uit het verleden. Het rechercheteam moet zich door uiteenlopende sporen vechten om het mysterie te ontrafelen. Ze bevinden zich op de goede weg, maar de diverse aanknopingspunten zijn met en in elkaar verwikkeld. De moorden blijken te maken te hebben met een middeleeuws sprookje van Reinaert de Vos; de naïeve beer en de sluwe vos.

Wat als eerste opvalt tijdens het lezen van het boek is dat Suze van Baarle een goede rechercheur is, maar daarnaast ook een menselijke rechercheur. Ze moet hard werken om haar zaken op te lossen en daar heeft het thuisfront geregeld onder te lijden. De schuldgevoelens en de spagaat waar zij zich soms in begeeft zorgt er voor dat het een realistisch personage is. Je kunt met haar meeleven en begrijpen. De klik is dan ook snel gemaakt!

Lees meer op mijn blog: http://boekenz.nl/2015/02/liz-brouwer-een-beestachtig-verbond/#more-2975