Kleine helden van Almudena Grandes geeft een mooi inzicht in het leven van alledag in een volksbuurt in Madrid. Je leert verschillende inwoners kennen, ieder met hun eigen problemen en strubbelingen ten tijde van de crisis.
Het is geen boek dat je even tussen neus en lippen door uit leest, je moet echt wel je aandacht erbij houden. Er komen vrij veel personages in voor, wat het soms ook best verwarrend maakt om te lezen. Vooral in het begin vond ik het lastig vanwege het vele schakelen. Ik moest goed opletten vanuit wie het verhaal verteld werd. Later kwam ik hier beter in en ging het verhaal ook meer leven voor mij.
Toch vond ik het een ‘mooi’ boek en vooral de personages worden zodanig beschreven dat ze echt voor je gaan leven.