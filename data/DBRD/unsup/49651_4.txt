Lief van je is een krachtig verhaal over Rêve, studente Nederlandse taal en literatuur, die door schuldgevoel verteerd na het verlies van haar broertje het leger in gaat. Op missie in Syrië beleeft ze de mooiste tijd van haar leven. Terug thuis blijkt dat ze de zelfmoord van Justin, haar broertje, nog altijd niet heeft verwerkt. Want wat is er op die bewuste avond gebeurt?

Het boek opent in een rechtszaal en dat maakt de lezer direct nieuwsgierig: hoe is Rêve hier belandt? Wat heeft dit te maken met het overlijden van haar broertje? En wat heeft er zich verder nog in dit gezin afgespeeld.

Lief van je is prachtig geschreven en weet je van begin tot eind in spanning te houden. Je wilt de keuzes van de personages begrijpen en voelen hoe ze op een bepaalde plek in het leven zijn belandt. Omdat de personages dan ook nog eens levensecht zijn, komen de emoties bovendien des te harder binnen. Roanne van Voorst weet gedegen research en harde feiten om te zetten in een emotioneel verhaal. Een aanrader.