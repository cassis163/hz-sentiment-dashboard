De auteur, van de leuke Joupy prentenboekjes, Monica Maas woont zelf op Texel, een eiland met een mooi strand van zo’n 30 kilometer lang. Een strand die vermoedelijk haar inspiratiebron is voor de vrolijke zomerse illustraties en de grappige verhalen van Joupy de zeehond.

In dit derde avontuur van Joupy ontmoet de zeehond opnieuw twee bekenden uit de andere Joupy prentenboeken; het meisje Ella en Kokmeeuw. Samen beleven ze in Joupy gaat jutten een nieuw fantasierijk avontuur. Wanneer Joupy lekker in het zeewater ligt te genieten van de zon ziet hij een meisje lopen, hij herkend haar direct. Het meisje Ella gaat oefenen met zwemmen. Joupy doet haar graag even voor hoe het moet. Daarna gaan ze samen op zoek naar schelpen. Ze vinden er genoeg, maar op het strand en zelfs in de zee blijken nog veel meer schatten te liggen….

Joupy gaat jutten is een grappig voorleesboek vol aangename zomers-getinte illustraties van Monica Maas. Met een bijpassend verhaal wat erg tot de verbeelding spreekt is Joupy gaat jutten, net als de eerste twee verschenen delen een leuk boek om regelmatig doorheen te bladeren.

Zeker een aanrader voor peuters!