want er zijn weer genoeg geheimen te ontrafelen. Voor de overige lezers een boek dat geen permanente diepe indruk zal achterlaten.,Jill Gregory is geen onbekende in boekenland. Van haar hand zijn meer dan twintig titels verschenen, voornamelijk romans. Karen Tintori is journalist en schreef eerder drie boeken onder haar pseudoniem Jillian Karr. Beide pennenkunstenaars en jarenlange vriendinnen liepen al langer met het idee rond om samen iets op literair gebied te gaan doen en dat resulteerde op 9 januari 2007 in de geboorte van Het boek der namen.
De dames die het religieuze kunstje goed afgekeken hebben van Dan Brown, hebben geprobeerd een eigen basis te geven aan een categorie waarin de boeken erg op elkaar lijken.
Of het ze gelukt is om er een eigen sausje aan toe te voegen is twijfelachtig.
David Shepherd is op jeugdige leeftijd met zijn vriendjes in het ziekenhuis terecht gekomen na een stoere klimpartij op een dak. Het ontaardde in een dramatische valpartij. David herstelde, maar later, als dertiger, ervaart hij dat op de vreemdste momenten namen in zijn geheugen opduiken die hij niet kan thuisbrengen.
David is de (favoriete) stiefvader van Stacy met wie hij nog steeds een goed contact heeft, ook nadat hij van haar biologische moeder is gescheiden. Als Stacy op straat wordt ontvoerd gaat David naar haar op zoek. Op zijn zoektocht komt hij in aanraking met de religieuze groepen, de Gnoseos en Lamed Vovniks, twee tegenstanders die elkaar bestrijden. Het blijkt dat Stacey door de Gnoseos als de laatste Verlorene wordt gezien en moet worden vermoord. De namen die David doorkrijgt houden verband met deze groepen. Samen met Yael Olinsky begint de race tegen de moordplannen van deze sekte die een bedreiging vormt voor het voortbestaan van de aarde.
Beide dames hebben de boeken van Dan Brown vooraf goed bestudeerd. Hadden ze dat wat minder gedaan dan was er misschien nog iets origineels uit gekomen. Nu lijkt het echt een kopie waarin namen, plaatsen en geloof alleen afwijken.
Madonnas kabbala komt nog om de hoek kijken maar kan de mening toch ook niet anders doen worden.
De plot is één grote finale waarin alle partijen het toneel betreden en om de hoofdrol strijden. Voor de religieuze puzzelaars een must, want er zijn weer genoeg geheimen te ontrafelen. Voor de overige lezers een boek dat geen permanente diepe indruk zal achterlaten.