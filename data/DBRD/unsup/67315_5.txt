Het boek gaat over een getrouwde vrouw met 2 kinderen die verliefd is op een bouwvakker. Hun liefde lijkt onmogelijk door de situatie en leeftijdsverschil.
De bouwvakker en de getrouwde vrouw beleven door toeval, of misschien is het voorbestemd, verlies van iemand die hun dierbaar is. Beide verwerken zij dit op hun eigen manier.
Liefde, dood, verdriet, rouw, onderwerpen die bij het leven horen, maar toch elke keer bijzonder zijn als je het van dichtbij meemaakt. De schrijver heeft deze ‘alledaagse’ onderwerpen op zo’n manier in een jasje gestoken waarbij dit boek absoluut niet saai is maar vlotjes weg leest. Ook blijft het boek pakkend doordat de tijdslijn in het verhaal vaak verspringt waardoor je nieuwsgierigheid geprikkeld blijft en toch ook alles weer op zijn plaats valt. Op het eind van het boek geeft de schrijver nog een boodschap mee dat speciaal voor rouwenden een grote troost kan bieden tijdens een rouwproces.

Waardering: 5 sterren