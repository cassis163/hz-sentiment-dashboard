Bobby Newman is een scenarioschrijver, wiens carrière op een heel laag peil loopt. Hij is zijn kunst voor het schrijven verloren en 'lost' dit op door alcohol te drinken. Hij agent laat hem in de steek en bovendien ontdekt hij nog eens dat zijn vrouw hem bedriegt. Na deze korte introductiescène heb je al onmiddellijk met een moord te maken. Bobby houdt ervan om de omgeving te bespieden met zijn telescoop. Hij is ooggetuige van een moord. Dit is een cruciaal moment in het boek omdat je een grote drang krijgt om het boek verder te lezen. Bochco hanteert een duidelijke schrijfstijl. Zijn woordgebruik komt af en toe wat platvloers over. Dit stoorde helemaal niet, integendeel. Het gaf een betere voorstelling van de situaties. Een erg spannend boek kan je het niet noemen. Het heeft wel te maken met een moord, maar er wordt helemaal geen of toch weinig spanning in het verhaal opgebouwd. Toch is de schrijver erin geslaagd om mij steeds te blijven boeien tot op het einde!