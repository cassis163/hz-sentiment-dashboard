Showstopper is het eerste deel van een tweeluik, geschreven door Hayley Barker. Hayley Barker komt uit Engeland en schreef Showstopper omdat ze merkt dat er steeds meer problemen zijn ten aanzien van minderheden. Met dit boek wil ze dan ook haat en discriminatie aankaarten zodat haar dystopie nooit werkelijkheid wordt. Het boek zelf gaat over Hoshiko, beter gekend als ‘De Kat’ ze is de sterattractie van het circus. Als koorddanseres moet ze steeds optreden en de acts zijn steeds moeilijker en gevaarlijker en nooit hangt er een net om haar op te vangen. Elk circusoptreden sterft wel iemand en dat is ook de reden dat het circus zo populair is. Ben, de zoon van minister Baines, komt naar het circus hij is meteen betoverd door de opsmuk van Hoshiko en haar act. Maar wanneer hij achter de waarheid komt, wil hij zo snel mogelijk een einde maken aan het circus.
Het boek is geschreven in de ik-vorm en wisselt af tussen Hoshiko en Ben. Hierdoor krijgen de personages meer diepgang en weet je wat ze voelen en hoe ze zich uiten tegenover de buitenwereld. Ook aan minder belangrijke hoofdpersonages wordt een achtergrond gegeven waardoor zelfs zij inhoudelijk sterk zijn.
Het boek neemt zijn tijd om het verhaal en de actie echt te laten starten, maar dit stoorde niet. Door de relatief lange ‘inleiding’ begrijp je het reilen en zeilen van de dystopie. Je komt er zo beter achter waarom het circus is ontstaan, wie Ben is en ook wat er speelt in de maatschappij. Door deze elementen uit te werken merk je dat het idee achter het verhaal goed is uitgewerkt.
Verder is het verhaal op zich ook goed, je hebt actie, romantiek en drama. Door cliffhangers aan het einde wil je het liefst alleen maar verder lezen. Het boek heb ik dan ook telkens tot mijn spijt moeten wegleggen als ik iets anders moest doen.
Er komt een vervolg maar het eerste deel is wel mooi afgerond.
Wat ik dan weer minder vond aan het boek is dat heel het verhaal zich slechts op enkele dagen afspeelde waardoor sommige passages langdradig overkwamen. Anderzijds zijn sommige details wel leuk om te lezen.
Kortom ik vond Showstopper een spetterend boek, jammer dat ik nog op deel twee moet wachten. Voor nu al een daverende vier sterren.