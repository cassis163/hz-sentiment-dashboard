Voorlopers 2 is zeker weer zo vlot en prettig geschreven al deel 1.

Emma moet onverwacht weer terug naar Frankrijk. In plaats van rustig aan een nieuw schooljaar te kunnen beginnen moet ze daar deelnemen aan een cirkelceremonie en verloopt alles anders dan verwacht. Er worden steeds meer bewoners ziek. Emma probeert met haar Signum en krachten te helpen waar mogelijk. Maar houd ze dit vol?

Mirjam Hilderbrand neemt je met haar vlotte pen in een sneltreinvaart mee in het avontuur. Waar het eerste deel nog zoekend was is nu alles mooi verder ontwikkeld. Emma wordt zekerder en sterker. Ook de korte maar duidelijk en goed afgeronde hoofstukken dragen daar aan bij.

Een serie die ontzettend leuk is om te lezen en je doet verlangen naar meer.