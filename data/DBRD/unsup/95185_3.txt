Wat een dagboek al niet teweeg kan brengen.
Jane houdt een dagboek bij en niemand mag er van af weten. Het is dan ook strikt geheime informatie die ze in haar schriftje schrijft.
Maar als lezer daarentegen heb je het voorrecht en wordt je meegetrokken in een half jaar van Jane haar leven. Ondanks het verhaal gedeeltelijk fictief is, maak je zo toch uitgebreid kennis met wat Jane zoal bezig heeft gehouden in het eind van de 18e en begin van de 19e eeuw. Maar Jane schreef natuurlijk niet alleen in haar dagboek, maar ook schreef ze verhalen, later na haar dood uitgegeven in boekvorm.
In Jane Austen; onder vier ogen voel je de spanning en de strijdvaardigheid die Jane ervaarde tijdens het schrijven van haar verhalen. Je ervaart de twijfels die bij het schrijverschap horen alsof je daar zelf bij het inktpotje zit. Buiten het schrijven om kom je ook meer te weten over het dagelijks leven van Jane Austen. Hoe men haar probeert te koppelen, hoe ze met haar neefjes en nichtjes omgaat, hoe ze van pianospelen en wandelen houdt

Naast het verhaal van Jane, leer je ook Cassandra, de enige zus die Jane had, beter kennen.
Terwijl zij over een langere periode terugkijkt, speelt haar verhaal zich echter op slechts een dag af.
Cassandra lijkt mij een lieve zus te zijn geweest. Ze had alles over voor Jane haar schrijverschap. Volgens het boek waren ze ook erg close, mede doordat ze beide ongetrouwd zijn gebleven en daardoor samen woonden. Op een gegeven moment veranderde dit tijdelijk, omdat Jane zich nogal terug trok om zich volledig op haar geheim te storten. Ondanks dat hield hun vriendschap en zussenliefde stand.

Voorin het boek staat een kleine plattegrond en landskaart. En achterin het boek staat een stamboom van de familie Austen. Die stamboom komt goed van pas, want in het verhaal komen nog wel eens wat broers, neefjes en nichtjes op visite. Daarnaast is het ook gewoon erg leuk om zo een beetje overzicht te krijgen over wie nu precies wie is en hoe haar familie in elkaar stak.
Wel vind ik het jammer dat er zo weinig over Jane Austen bekend is, dat het verhaal daardoor best nog wel veel uit eigen verzinsels van Anke Werker bestaat. Zo krijg je een vertekent beeld van het leven van Jane. Toch was het een vlot en leuk geschreven boek, die ik een ieder die in Jane Austen ge√Ønteresseerd is zou aanraden om te lezen.