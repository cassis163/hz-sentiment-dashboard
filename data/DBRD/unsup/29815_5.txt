Dit boek is een belevenis op zich! Ik heb in tijden niet zo’n goed Science Fiction boek gelezen!
Ik moest het boek ook uitlezen, dus het werd een latertje! Maar dat geeft niet. Ik heb echt enorm genoten van dit boek.
Will West doet zijn best om niet op te vallen op school. Hij kan heel goed leren, maar hij mag niet uitblinken van zijn ouders. Ook kan hij harder lopen dan andere jongens van zijn leeftijd. Maar ook op dat vlak moet hij zich inhouden. Hij doet een keer niet wat zijn ouders van hem vragen en hij valt meteen op. Er komt iemand van een zeer geheime school, omdat hij een test buitengewoon goed heeft gemaakt. Hij krijgt een beurs aangeboden. Vanaf dat moment verandert zijn leven. Mannen met Zwarte Petten zitten hem achterna. Een geheimzinnige man met een Prowler als vervoersmiddel duikt ineens overal op. Er zit niet anders op dan naar de school ‘Het Centrum’ te vluchten en hopen dat hij daar veilig is. Op de school aangekomen, maakt hij snel vrienden. Hij komt erachter dat er daar ook van alles aan de hand is. Hij raakt verstrikt in een wereld die vooralsnog heel vreemd voor hem was. De Techniek is daar ook heel anders. Tablets kunnen zelf bepalen wanneer ze aan gaan.
Will komt erachter dat er meer is tussen hemel en aarde. Hij maakt kennis met wezens, die zo goed worden beschreven, dat de kriebels over je rug lopen. Het is maar goed dat Will heel snel kan lopen!
Hij moet deze krachten een halt toeroepen, dan alleen is de school weer veilig.
De hoofdstukken zijn kort. Het lettertype is echt goed. Het plot is zo spannend, dat je niet kunt slapen en dus verder moet lezen.
De schrijver is trouwens ook bekend van Twin Peaks en The Fantastic Four. Daarom had ik ook hoge verwachtingen en die zijn helemaal uitgekomen! Het is een boek wat vanaf het begin af aan gewoon super spannend is! Dit boek moet ik iedereen aanbevelen. Het is een Young Adult, leest zo snel dat je niet eens door hebt, dat het eigenlijk een aardig dik boek is. Voor je het weet is hij uit en snak je naar meer. En dat meer, gaat er komen. Het is het eerste boek van een trilogie! Dikke 5 sterren*****.