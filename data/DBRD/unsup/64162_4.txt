Vlinders in Central Park is het tweede deel in de Veel liefs uit Manhattan-serie van Sarah Morgan. In dit deel staat bloemist Frankie centraal. Ze is ontzettend goed met bloemen en planten, maar met mannen gaat het een stuk minder makkelijk. Het liefst kruipt ze elke avond alleen met een boek op de bank. Daten hoeft van haar niet zo nodig, want dat kan toch alleen maar uitlopen op een gebroken hart. Bij een man voelt ze zich wel op haar gemak, maar dat is alleen maar platonisch. Toch? De laatste tijd wordt ze wel heel zenuwachtig in zijn buurt en dan lijkt hij ook nog eens interesse te hebben in haar.

De boeken van Sarah Morgan zijn heerlijke luchtige boeken om tussendoor te lezen. Geen literaire hoogstandjes, maar wel heel vermakelijk om te lezen. Sarah Morgan kan namelijk een verhaal heel levendig en beeldend neerzetten waardoor de lezer echt meegezogen wordt in het verhaal. Echt boeken om even lekker weg te dromen en niet te hoeven nadenken.