Zoë, gescheiden maar met een nieuwe relatie en moeder van twee tieners, reist iedere dag met de trein. Op een dag ziet zij een foto van zichzelf in een advertentie van een escortservice. Deze heeft zij niet zelf geplaatst.

Kelly is overgeplaatst van de recherche naar het wijkteam, omdat zij zich bij een arrestant niet heeft weten in te houden en hem heeft aangevallen. Dit houdt verband met een fatale gebeurtenis in het leven van haar tweelingzus.

Er wordt een moord gepleegd. Zoë herkent deze dode van een foto in eenzelfde advertentie van de escortservice en dan slaat de angst genadeloos toe. Wie ziet mij? Hoe komt mijn foto bij de contactadvertentie? Kelly wordt op deze zaak gezet en bijt zich er voor 100% in vast.

Het verleden en heden worden in dit boek naar elkaar toegeschreven. Wie ziet Zoë? Wie heeft het op haar gemunt? Wie kan ik nog vertrouwen?

Op een gegeven moment had ik mijn vermoedens, maar in het laatste hoofdstuk bleek ik er hopeloos naast te zitten. Gelukkig was er daar nog de epiloog en bleek ik het toch bij het rechte eind te hebben.

Dit boek boeit van begin tot einde. Spannend, hoe verzin je zo'n verhaal. Ik kon op het eind alleen maar denken "Pfff, Jezus, wat ontzettend goed".