Hoogleraar en auteur Stefan van der Stigchel maakt in zijn heldere betoog over Concentratie duidelijk wat de problematiek binnen dit onderwerp is en maakt dit niet alleen zichtbaar, ook bespreekbaar. Het naslagwerk is niet moeilijk te begrijpen en is opgedeeld in handige gedeelten. Zo legt hij uit waarom multitasken niet goed is voor de concentratie en waarom de wet rondom verkeersregels aangepast moet worden. Wat speelt de toekomst voor rol en waarom is het in het algemeen moeilijk om je te concentreren? Dit boek geeft wellicht antwoord op deze vragen. Maven Publishing heeft wederom een kleurrijk en zeer leerzaam boek op de markt gebracht. Een musthave voor als je je niet goed kunt concentreren.