Na een dikke pil had ik uit mijn voorraad "ongelezen boeken" de dunste gepakt, Adelaarsbloed van Craig Russell. Niet dat ik "dus" een simpel verhaaltje verwachtte, maar dat is het dus zeker niet!

Adelaarsbloed bevat een stevig plot waarbij een hoop om de hoek komt kijken: spionage, contra-spionage, verraad en dubbel-rollen. Daarnaast wordt ook nog de nodige Viking-geschiedenis erbij gehaald, worden de machtsverhoudigen in de Oekraine uitgelegd en wordt het Hamburgse politie-apparaat uitvoerig beschreven. O ja, en tussen de bedrijven door moet ook nog een seriemoordenaar gestopt worden.

Het maakt er allemaal geen makkelijk leesbaar boekje van: het is "bij de les blijven". Maar goed, dat is geen schande.

Het was handig geweest als een lijstje voorhanden was geweest wie wie is in het boek. Sommige personen worden wel heel vluchtig ge√Øntroduceerd en de truc "om introducties twee keer te geven" gebruikt de schrijver niet.

Het ware motief van de seriemoordenaar en de relatie met het bedrijfsleven blijft enigszins onduidelijk en het boek werd, voor mij, maar 1x *echt* spannend. Namelijk (begin bij de volgende alinea om de spoiler over te slaan) als enerzijds een agente als lokaas dient en als tegelijkertijd de hoofdpersoon een hoop van het plot wordt verteld.

Al met al heb ik me zeker wel vermaakt en heb ik het boek vrij snel verslonden. Beoordeeld met drie sterren...