Wat ik had gedacht over dit boek kwam absoluut niet uit. Ik dacht aan een seksistisch verhaal rondom vrouwen, maar niks is minder waar. Dit boek is meer een mooie roman met een seksueel tintje. SECRET gaat over Cassie Robichaud 35 jaar, waarvan 14 getrouwd met Scott, een man met een kwade dronk. Na zijn overlijden, gaat Cassie werken als serveerster bij Cafe Rose.

"Ik rouwde wel om Scott. Hij was tenslotte de eerste en enige man met wie ik ooit was geweest. Ik rouwde ook omdat ik bijna 15 jaar van mijn leven had verspild aan het luisteren naar zijn voortdurende kleineringen en klachten. En daar zat ik nu nog steeds mee". Ze is een vrouw niet gewend aan tederheid, hartstocht en zonder seksleven.

Wanneer ze een notitieboekje vind met sensuele aantekeningen komt ze in contact met SECRET, een geheim genootschap van vrouwen. De bestaansreden is bevrijding door volledige overgave aan je seksuele fantasieÃ«n. Wanneer je jezelf aansluit bij deze groep zet je negen stappen op seksueel gebied en de tiende stap is een beslissing. "Ik wilde net als deze vrouwen weer gaan leven. Ik wilde genot voelen en weer in mijn eigen lichaam wonen".

In het geheim heeft ze een oogje op haar baas Will, maar deze heeft inmiddels een relatie met iemand anders. "Ik was bezig een gevoel van eigenwaarde te krijgen, en raakte ervan overtuigd dat ik een man als Will misschien wel waard was". Wanneer uiteindelijk lijkt alsof ze zich eindelijk kan overgeven aan de man met wie ze een toekomst in petto heeft, blijkt haar toekomst in rook op gegaan.

Dit boek is absoluut geen seksistisch boek, de seksuele scenes worden vrouwvriendelijk neergezet. Het wordt niet ordinair, dit verhaal geeft je zelfs een boodschap mee. Ik kan dit boek dan ook aanraden om te gaan lezen. Cassie is een persoon die je in je hart sluit met al haar onzekerheden. Will is een goede man met het hart op de goede plek. SECRET is een genootschap waar vrouwen hun eigen IK weer terugvinden.