Het boek leest makkelijk en soepel. De schrijfstijl is vlot, er gebeurd veel in het verhaal waardoor je heerlijk meegezogen wordt in dit avontuur.
Er zijn twee verhaallijnen. Die van Skye en van Jazz. Deze verhaallijnen worden gedurende het verhaal mooi met elkaar verweven tot een geheel. Ieder hoofdstuk heeft een titel zodat je weet welke personages hierin een rol spelen en in welke verhaallijn je zit. De personages leer je goed kennen en zijn goed uitgewerkt. Het boek gaat vooral over vriendschappen en het verliezen van dierbaren. Ook het milieu en de gevolgen van klimaatverandering spelen een grote rol. Je ervaart het verhaal alsof je onderdeel bent van de groep en de leefomgeving. Je gaat dus heerlijk op in het verhaal.
Dit boek heeft heeft zeker ook een boodschap. Het laat zien hoe de aarde langzaam ten onder kan gaan door klimaatveranderingen. Als de mens niet ingrijpt kan de aarde er over anderhalve eeuw zo uit zien. Vriendschap en verantwoordelijkheid voor elkaar zijn ook een belangrijk thema evenals de ervaringen om een dierbare te verliezen. Een boek over goed en kwaad.
Door dit alles is het een boek dat je tot nadenken zet. Zo nu en dan kan het je ook een beetje verdrietig maken vooral als je goed meegezogen bent in het verhaal.
Tsunami is het eerste deel. Deel twee “IJs” is ook onlangs uitgekomen. Er zullen nog twee delen volgen.
Een ware aanrader!