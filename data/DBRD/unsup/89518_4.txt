Met veel plezier las ik deze avonturenthriller. Ik kende Bear Grylls niet van de tv. Dus dit was mijn eerste kennismaking met deze auteur.
Een heerlijke avonturenthriller met een niet alledaags hoofdpersonage, Will Jaeger. Een personage die veel heeft meegemaakt en daardoor diepgang heeft, dit is een van de mooie onderdelen van dit boek. Ook het historische aspect is zeer interessant en als je bedenkt dat dit verhaal op enige waarheid berust, dan krijg je het er koud van!
Je word als lezer meegetrokken in het verhaal en wilt maar blijven lezen. Als je eenmaal begint stop je niet meer tot het uit is.
Maar, het is het eerste deel van een trilogie, dus het einde is niet echt het einde. Maar dit boek smaakt naar meer, ik zou nu graag het volgende deel lezen!