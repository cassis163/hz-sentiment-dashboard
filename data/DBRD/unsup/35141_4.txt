Als je je als Nederlandse dame weet terug te vinden in de top 10 van de New York Times bestseller list dan heb je toch iets heel erg goed gedaan denk ik zo. Ook bijzonder: 'This is where it ends' is uitgegeven in de USA, in het Engels geschreven en pas later vertaald naar het Nederlands en in 2016 hier uitgegeven. Genoeg dus om razend-nieuwsgierig van te worden!
En wat schrijft Nijkamp helder en soepel. Ze heeft een aangrijpend YA boek afgeleverd, over een - helaas - niet onrealistische 'shooting' op een high-school, waarin de wisseling van perspectief ervoor zorgt dat het emotionele drama flink binnenkomt. Knap gedaan hoor!