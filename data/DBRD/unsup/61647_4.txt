Dit is het mooiste boek, alhoewel dat altijd moeilijk te bepalen is, dat ik dit jaar heb gelezen. De wereld in dertien maanden aanschouwd en beschouwd door een dertienjarige jongen met een spraakgebrek, die probeert te overleven op zijn school, thuis en in zijn vriendenkring. Veel dialogen, humoristisch, herkenbaar, denkend aan je eigen schooltijd met stoere binken, meelopers, buitenbeentjes, leraren en rectors, puberhumor, medelijden, afschuw en bewondering voor al die verschillende types die de auteur in zijn prachtige boek zo treffend weet weer te geven.
Ik ga zeker meer boeken lezen van David Mitchell!