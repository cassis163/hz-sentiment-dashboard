Het verhaal verloopt gezapig. Het gaat op een langzaam tempo verder, maar toch blijft het wel spannend. Gruwelijk wordt het nooit echt, dit in tegenstelling tot eerdere boeken die ik dit jaar las. Toch wou ik wel weten hoe de vork in de steel zat en wie de oude vrouw had vermoord en wie de gluurder was. Tijdens het verhaal had ik niet echt een idee wie het gedaan kon hebben. Het plot zat wel goed in elkaar en was verrassend. Ik las eerder in enkele recensies dat de volgende boeken beter worden qua spanningsopbouw dus dit kan ik alleen maar toejuichen!