Je voelde steeds dat er een persoon in het verhaal moest zijn die de doorsnee zaken(maar bij elkaar lugubere zaken) op internet had gezocht. Geen idee waarom, maar de gedachte bleef dat Kim er wat mee te maken zou hebben. Uiteindelijk had zij er indirect wat mee te maken. Maar in een geheel andere rol dan ik me vooraf bedacht.

Wat een boek! Veel stof om over na te denken. Nu geloof ik niet dat deze hele situatie snel op een doorsnee persoon van toepassing zou kunnen zijn, maar dat neemt niet weg dat je toch gaat nadenken. Er zou ook een perverseling naar jouw dochter kunnen gluren. En wat weten anderen over jou, wat je zelf nog niet weet?
Er komen een aantal zeer actuele zaken uit de huidige tijd aan de orde. Moet je er voor vrezen, of valt het allemaal wel mee?

Het verhaal steekt erg goed in elkaar. Vooral het einde van het boek. De niet te voorkomen scheiding, personen die je denkt te kunnen vertrouwen, een vasthoudende dader die in herhaling blijft vallen. En dan...... dan valt het kwartje.
Gelukkig kunnen we met een gerust hart een stuk pizza salami met ui zonder pepperoni eten.

Er komen zoveel interessante aspecten in dit boek naar voren dat je wilt blijven lezen. Dus balen wanneer er in een periode te weinig leesuurtjes zijn en je wat langer over het boek doet. Hoewel er dan meer tijd is om over de onderwerpen na te denken. Moeilijke discussies overigens. Er zijn helaas geen eenduidige oplossingen.

#hebbanbuzz