De Zwemmer van Joakim Zander.
De zwemmer door Joakim Zander.
Een boek waarbij je heel goed moet opletten, de hoofdstukken spelen zich af in verschillende plaatsen, werelddelen en jaren. Het springt van heden naar verleden, van Stockholm, naar Parijs en van Afghanistan naar Brussel of Koerdistan en van 1985, via 1991tot 2013. Ik vond het heel lastig om de gebeurtenissen per plaats en tijd uit elkaar te houden. De ik figuur is per plaats en tijd ook verschillend, per hoofdstuk staat er duidelijk verteld wanneer en waar het hoofdstuk zich afspeelt dus uiteindelijk ga je de verschillende, in elkaar vervlochten, verhalen wel herkennen. Het boek gaat over een Europarlementariër in Brussel de Zweedse Klara Walldéem. Zij hoort via een vroegere vriend over de behandeling van krijgsgevangenen in Afrika. Volgens de vriend wordt daar gemarteld. In het verhaal worden veel gebeurtenissen op een spannende manier beschreven, een geheime ontmoeting met een informant in Brussel zie je als het ware gebeuren. Per speciale telefoon worden aanwijzingen gegeven op welke manier de ontmoeting kan plaatsvinden. Na het gesprek moet de batterij van het toestel verwijderd worden totdat het laatste station bereikt is. Met de metro naar station .... daar overstappen op een andere metro naar station ...... en daar ook weer overstappen. Dan weer bellen voor nieuwe aanwijzingen. De hoofdstukken apart vond ik spannend en beschrijvend geschreven maar ik raakte het totaal overzicht steeds kwijt en vond het ook niet meer terug helaas. Ik heb er geen afgerond geheel van kunnen maken de verbanden zag ik niet meer helaas.