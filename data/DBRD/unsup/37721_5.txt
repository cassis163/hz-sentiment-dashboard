Elizabeth George is back on track! Zijn laatste wil vond ik ondanks de negatieve commentaren nog redelijk goed, maar achteraf bekeken bleken de problemen van de personages in dat boek totaal overbodig met betrekking tot de hoofdplot: wie pleegde de moord. In dit boek zit het verhaal wel degelijk goed in elkaar. Over de inhoud ga ik nu niets verklappen of het verpest de lezerslust van onschuldige bezoekers, maar er gebeurt iets zeer ingrijpends met de hoofdpersonages. Met die wending ben ik zelf niet gelukkig, maar aangrijpend is het wel. Havers is weer in haar goede doen en wekt zoveel sympathie op. Lynley wordt weer geconfronteerd met zijn eigen demonen (Hillier en zijn privé situatie) maar wekt echte bewondering op. Dit boek smeekt al naar een vervolg om te weten wat er te gebeuren staat met de hoofdpersonages. En laat ons hopen dat de zon wat meer gaat schijnen over het privéleven van de hoofdpersonages. Echte topklasse en méér dan een luchtig verhaaltje over vang de seriemoordenaar voor hij u vangt.