Bekraste Zielen is het eerste boek dat ik gelezen heb van R.J. Ellory.

Het verhaal speelt zich af in U.S.A in de jaren '50.
Vanaf de eerste bladzijden neemt Ellory je mee op de reis die twee half-broers maken. Het is al snel duidelijk dat de twee half-broers, het milieu waarin ze geboren zijn, niet zullen ontstijgen.
Het ongeluk treft hen, keer op keer.
In de jaren '50 is het verschil tussen rijk en arm duidelijk aanwezig en dit is van grote invloed op het leven van de hoofdpersonen.
Al heel snel, zie je waarom voor Bekraste Zielen als titel gekozen is. Allebei de jongens maken dingen mee, die voor krassen op hun zielen zorgen, die nooit meer weggehaald kunnen worden. Zelf vinden ze dat wanneer je onder een slecht gesternte geboren wordt, het nooit iets met je zal worden in het leven.
Het boek leest, alsof je in het verhaal aanwezig bent. Of je een toeschouwer bent, die op de stoep staat, als het ware.
Daarom is het ook goed om na het lezen van sommige gebeurtenissen in het verhaal, het boek even weg te leggen en even een glas water te drinken. De rillingen lopen je over de rug, wanneer de ene broer helemaal doorslaat ! Dan komt het héél dichtbij !
De andere broer gun je het allerbeste, maar deze komt er ook niet geweldig vanaf. Dit boek is geen kwestie van lezen, maar een kwestie van meemaken !
Het einde is niet wat ik verwacht had.
Ik ga zeker nog een boek van hem lezen.