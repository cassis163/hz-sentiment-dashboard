Zit jij de stelletjes in je vriendengroep ook altijd aan te sporen om te gaan trouwen, zodat je eindelijk een vrijgezellenfeest kan meemaken? Wanneer je dit boek leest, hoeft dat niet meer. Je hebt niet alleen het gevoel bij het feest zelf aanwezig te zijn. Door de afloop van dit feest, wil je er (in ieder geval de komende tijd), nooit meer naar een toe.

Ruth Ware haar debuut is een echte knaller. Je zou denken dat een schrijfster bij een eerste boek nog wel wat te leren heeft, maar niets is minder waar. Want als Ruth nog wat te leren heeft, ben ik heel benieuwd hoe goed haar volgende boeken wel niet moeten zijn.

Door de vlotte schrijfstijl en de wisseling van het verleden en het heden wordt je meegezogen in de verhaallijn. Ruth laat je personages verafschuwen en de bladzijdes omslaan alsof je leven ervan afhangt. Hoewel het plot niet mega verrassend is, blijf je toch tot het einde van het boek twijfelen. Een echte aanrader!