Opnieuw een superspannend boek van Follett. Ik raak een beetje verslaafd aan deze schrijver. Maar het zijn dan ook zulke lekkere spannende thrillers! Je kunt het boek haast niet wegleggen.

Is het mogelijk een aardbeving zelf te veroorzaken? Ja, dat kan. Met dynamiet, met andere springstoffen of met zo'n machine die trillingen veroorzaakt om seismografische metingen te doen, bijvoorbeeld om te onderzoeken of ergens olie in de grond zit. Naast die machine heb je oog kennis nodig van breuklijnen etc. om te weten waar je die machine zijn werk laat doen.

Een commune die vreedzaam in Californie leeft en aan wijbouw doet (en een top wijn weet te maken) krijgt te horen dat ze moeten vertrekken omdat de vallei waar ze wonen onder water zal worden gezet door de bouw van een stuwdam, om electriciteitscentrale's te bouwen. Steden als San Fransisco, Los Angeles etc. hebben steeds meer electriciteit nodig.

De leider van de commune bedenkt een plan om de gouverneur te dwingen deze plannen stop te zetten en veroorzaakt een kleine aardbeving, die hij van te voren aankondigde, namens de actiegroep "de Vuist van Eden". Bij de FBI neemt alleen Judy Maddox de dreiging, en de beving, serieus. Maar zij wordt door de plaatavervanger van het hoofd op een zijspoor gezet. Toch weet zij met behulp van haar vader, ook een politieman, en een vriend, uit te vissen wat er werkelijk gebeurd en de gouverneur is overtuigd.

In een spannende climax gaan diverse verhaallijnen eerst door elkaar, later min of meer parallel, door en weet FBI special agent Maddox CaliforniÃ« te redden, maar ten koste van veel levens en verwondingen, niet in de laatste plaats haarzelf.