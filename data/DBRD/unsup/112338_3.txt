Ook dit tweede deel in de Blingg-serie mocht ik lezen en recenseren voor Miranda Hillers. De serie bevat nu in het totaal vier delen. Deze boekenserie valt binnen het zogenaamde new-adult genre, een sub genre van Young Adult. Een genre wat niet helemaal mijn voorkeur heeft maar zeker leuk is voor de afwisseling zo nu en dan.

In ‘Breek mijn hart niet’ komt de relatie tussen Sophie & Frederick behoorlijk onder druk te staan. De tweelingbroer van Frederick gedraagt zich behoorlijk stalkerig en is Sophie eigenlijk wel klaar voor de liefde van haar leven? Wat is het grote geheim tussen haar en haar beste vriend Rens? En is ze wel bestand tegen de avances van Matthijs? En de zaak die ze samen met haar zus heeft, hoe zal die zich ontwikkelen? Kan ze het hoofd koel houden of wordt alle mannelijke aandacht haar teveel? Familiebanden, liefde, seks en vriendschap speelt wederom de hoofdrol in dit tweede deel.

Zoals ik eerder al te kennen gaf is dit niet helemaal mijn genre. Toch is het leuk om zo’n verhaal tussendoor te lezen. Als extra ontspanning of iets in die richting wellicht? Door het laagdrempelige verhaal en taalgebruik leest het vlot en gemakkelijk. Er komt geen diepe achterliggende psychologie aan te pas maar wel een lichtvoetige kijk op het jonge leven. Wat ook weleens aangenaam kan zijn voor de verandering. De stomende scenes en knallende ruzies spatten van het papier. De karakters hebben ieder hun eigen persoonlijkheid en wederom laat het einde weer een vraagteken achter. Kent Sophie Frederick eigenlijk wel zo goed als dat ze denkt? Is ze niet te naïef?

Ik geef dit boek 3 sterren.

Spanning: 6
Plot: 7
Leesplezier: 6,5
Schrijfstijl: 6
Originaliteit: 7
Psychologie: 5