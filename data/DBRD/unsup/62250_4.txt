'De vleermuismoorden' is de negende thriller in de serie rond commissaris Liese Meerhout.

In Antwerpen verongelukt een busje. Vijf mensen komen om.
Al snel blijkt dat de chauffeur vergiftigd is en het dus een moordonderzoek wordt voor het team van Liese Meerhout.
Wanneer kort daarop een rechter wordt vermoord - door ogenschijnlijk dezelfde dader- komen Liese Meerhout en haar team onder grote druk te staan.
Dan wordt er een aanslag op Liese zelf gepleegd en moet zij onderduiken.
Uiteindelijk blijkt alles te draaien rond wraakacties voor het verleden.
Ook de symboliek van de titel wordt dan duidelijk.

Zoals steeds hanteert Toni Coppers een vlotte pen met mooie dialogen.
Het boek leest zeer vlot weg.
Daarbij weet de auteur de spanning goed op te bouwen, waarbij de ware toedracht slechts heel geleidelijk duidelijk wordt.

Toni Coppers heeft, zoals steeds, de nodige aandacht voor zijn karakters.
Liese Meerhout zelf met haar wat onorthodoxe en intu√Øtieve onderzoeksstijl en die moeilijk kan omgaan met haar tijdelijk non-actief zijn.
De werking binnen het team, de onderlinge discussies en spanningen, krijgen ook de nodige aandacht.
Maar daarnaast heeft de schrijver ook aandacht voor de meer persoonlijk levenssfeer, wat het boek bijkomende menselijke diepgang geeft.

Het is ook mooi om te ervaren hoe de verschillende karakters verder evolueren in de reeks. Het is een bijkomend pluspunt, maar niet echt nodig om ten volle van dit boek te genieten.
Het kan perfect als standalone worden gelezen.