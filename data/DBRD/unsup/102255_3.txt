Renée Knight- De secretaresse

Ik was erg blij dat ik dit boek mocht lezen voordat het in de winkel lag. Welkom in de wereld van Christine. Haar baas is erg veeleisend en ze doet alles voor Mina,de baas van een supermarktketen. Christine schrijft met vlijmscherpe pennen en haar tong is minstens net zo scherp. Ze kan alleen geen nee zeggen tegen Mina. Dat is haar zwakte en deze komt haar duur te staan.
Haar baas komt in de moeilijkheden en zelfs in de rechtzaal doet Christine wat Mina van haar verwacht. Haar gezinsleven gaat eraan kapot. Maar blijft ze aan de kant van Mina staan of niet? Secretaresses kunnen de gevaarlijkste vrouwen in een bedrijf zijn, of juist volgzame schaapjes.
In dit boek heeft een gezegde een groot thema: wie een kuil graaft voor een ander….
Het is geen spannende thriller. Maar het is wel een ervaringsthriller. Je leert hoe het leven van een secretaresse eruit ziet, wat ze allemaal doen en hoe ver ze daarin kunnen gaan. Het is interessant om een kijkje te nemen in deze wereld. Maar spannend? Nee. Op het einde, komt er wel een goed plot op je af. Wat dan echt als een verrassing komt.
Vriendschap, vertouwen en wraak, zijn de hoofdzaken in dit verhaal.
Ik had veel meer spanning verwacht. Het leest echt vlot weg, maar meer als een roman of een kijkje in het leven van een secretaresse. Ik vond het toch fijn om te lezen. Een voldoende, cijfer 6. Dat zijn 3 sterren.