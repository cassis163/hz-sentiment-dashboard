Judith Visser, nooit weggeweest en toch terug!

Boeken van de Nederlandse auteur Judith Visser kunnen onderling vaak grote verschillen vertonen. De maatschappelijk zeer betrokken schrijfster schroomt niet om onderwerpen aan de orde die ze op dat moment belangrijk vindt. Dat getuige de voorgangers Trip en Stuk.
Maar het echte succes heeft ze mijn inziens toch met haar hoofdfiguur Kimberley Franklin die in Tegengif en Tinseltown een hoofdrol speelt. Time out is het vervolg op deze eerder verschenen boeken.

Kim krijgt een ernstig relatieprobleem als ze haar echtgenoot haar verleden opbiecht. De impact is zo hevig dat Manuel besluit om voor korte tijd naar zijn moeder in Duitsland te vertrekken. Bijna op hetzelfde moment ontmoet Kim haar vroegere vriendin Martine, die veel begrip heeft voor de situatie waar ze in is beland en haar troost en helpt waar ze maar kan.
Als Kim door een ongeluk gewond raakt en in haar bewegingen wordt beperkt besluit Martine dat ze haar alleen maar kan helpen door tijdelijk bij haar in te trekken.
Kim probeert op allerlei manieren in contact te komen met Manuel maar dat is nog niet zo eenvoudig als het lijkt.

Met een overdosis aan psychologische spanning trekt Judith Visser de lezer mee in haar verhaal. En na ongeveer 20 paginas is er geen houden meer aan en wordt er niet over een time-out nagedacht; is ook helemaal niet aan de orde! Goed geconstrueerd verhaal dat uiterst realistisch is weergegeven maken het totaal tot een topper van de eerste orde.
Het gebruik van barcodes om via je smartphone achtergrondinformatie op te halen en fotos van locaties te bekijken, is hierbij een originele en leuke combinatie.
Grote klasse en goed over nagedacht Judith!