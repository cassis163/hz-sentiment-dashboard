In de flirtcursus van Laura de Koning maken we kennis met Ted, die met haar twee dochtertjes net bij haar man weg is en het in haar eentje moet redden. Ook haar vriendin Soraya speelt een grote rol, net als Ted’s broer Tijn en de Ali de vader van Soraya.
Allemaal hebben ze hun eigen beslommeringen, welke in korte hoofdstukken afwisselend worden beschreven met een dosis humor. Het gaat allemaal vlot en verveeld geen moment.

De personages zijn goed neergezet. Ted die moet opkrabbelen en Soraya die worstelt met haar kinderloosheid en haar vader, maar ook hoe het leven na een scheiding is voor de kinderen en hoe Ted daarmee omgaat is herkenbaar. Het maakt een geheel van humor en toch herkenbare thema’s waar veel mensen zich in kunnen herkennen.

De wisselwerking tussen Ted en haar nieuw baas zijn grappig. Als lezer voel je aan waar het naar toe gaat en toch blijft het een verrassing of alles goed uitpakt.

De flirtcursus waar de titel naar verwijst komt halverwege in het verhaal, maar sneeuwt een beetje onder in de persoonlijke problemen van de hoofdpersonen. Dat is jammer, want het is een geweldig idee. De hoofdpersoon Ted laat hiermee zien dat ze zich prima weet te redden. Het idee van de flirtcursus heeft alles om en hoop humor en verrassing in het boek te brengen, maar die kans wordt niet ten volle benut, het is helaas nogal een serieuze bedoening.

Een boek met echte personages en prettig geschreven conversaties zorgen voor een gezellige roman die na het lezen zeker een goed gevoel achterlaat.