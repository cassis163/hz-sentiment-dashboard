“De geur van haar bloed sijpelde door haar huid. Het dreef hem langzaam tot waanzin.”
~p 209~

Roan Storm raakt langzaamaan vertrouwd met zijn nieuwe bestaan, hij overleefd op zijn eigen bloed en ziet er op toe dat zijn bloedwet gehandhaafd word. Als Maia gaat trouwen met een sterfelijke man, breekt dat zijn toch al dode hart. Burgers gebruiken het pulver nu ook veelvuldig en het is heel gewoon geworden dat de Ath’vacii zich onder de mensen begeven. Een Ath’vacii operazanger word zelfs vereerd. Storm voelt zich machteloos tegenover de meute en ziet samen met zijn staaljagers hoe de mensen steeds verder in de ban raken van het pulver. De bloedwet word misbruikt en als Maia’s leven in gevaar komt grijpt Storm in. Ath’vacii zijn hun leven niet zeker en Storm valt in een bodemloos gat.

Bij een opvolgend deel in een serie is het vaak wel spannend of ze het eerste deel kunnen evenaren. Na het lezen van Vonnis had ik natuurlijk al wat verwachtingen, die zijn in Verlossing zeker waar gemaakt!! Het boek is echt heel erg spannend, met nog meer intriges, vuile spelletjes en achterkamertjespolitiek. Sophia gaat nog dieper in het leven van Storm en zijn rol in de gemeenschap. De Ath’vacii zijn hun leven niet zeker, het roofdier verandert in de prooi. Ook in dit deel is het verhaal ijzersterk met plottwists die je niet aan ziet komen en je echt even met een onbestemd gevoel laten zitten. Ik vind de boodschap, omarm je duistere kant, die overduidelijk aanwezig is erg sterk.
Ook in dit boek is Storm nog in gevecht met zijn gevoelens, ook al heeft hij wel meer berusting gevonden in zijn hernieuwde lichaam.

Verlossing is wederom een meeslepend, intrigerend en steengoed boek. Ook bij dit boek is de cover prachtig, zeer sprekend en past goed bij het verhaal.

Ik geef 5 sterren.