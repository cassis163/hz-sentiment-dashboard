R.J. Ellory is een man die vele boeken heeft geschreven en ook een groot aantal titels heeft gewonnen. Nog nooit had ik iets gelezen van R.J. Ellory, maar desalniettemin had ik hoge verwachtingen.

En deze zijn zeker waargemaakt.

Het verhaal begint met John Gaines, sheriff in Whytesburg rond de jaren 70'. John is een oorlogsveteraan en heeft al veel vreselijke dingen gezien. Als er een dood meisje wordt ontdekt in de rivier in het normaal rustige dorpje in Mississippi, breekt de hel voor John Gaines los. Niet alleen heeft er nog nooit eerder een moord plaatsgevonden in Whytesburg, maar het meisje, Nancy Denton, is al twintig jaar dood.
John Gaines is een man die denkt dat hij de oorlog in zichzelf kan vergeten door deze verschrikkelijke moord op te lossen. Hij raakt in het complot met een andere oorlogsveteraan, vrienden van Nancy, en de complexe familie Wade.

Het verhaal bestaat uit drie verhaallijnen. John Gaines nu, in de zoektocht naar de dader van de moord. John Gaines die terugkijkt op zijn leven in de Oorlog in Vietnam, en als laatste Maryanne, de beste vriendin van Nancy.

Het verhaal is gevuld met prachtige passages. Dit boek gaat niet mijn gedachten in als een Whodunnit, maar als een poÃ«tische psychologische thriller met oorlogselementen.
De personages in dit boek zijn realistisch neergezet. Ze worden niet letterlijk beschreven, maar hun persoonlijkheid komt duidelijk naar voren door de manier waarop ze praten en wat ze doen. Erg knap gedaan, Ellory!
In het begin vond ik het boek een beetje langzaam verlopen. Ja, het vermoorde meisje werd snel ontdekt, maar voordat het volgende spannende stuk aanbrak was ik toch zo'n 100 bladzijdes verder. Toen was het boek goed op gang gekomen en de rest volgde snel.
Het boek was spannend tot het eind, niet wetend wie de dader was en hoe deze moord opgelost zou worden. Het einde was erg verassend en goed uitgewerkt. Door de realistische personages leef je erg mee en begrijp je de keuzes van iedereen.

Een goed doordacht boek met prachtige zinnen, zeker het lezen waard!

Met dank aan Hebban voor dit boek!