Wonderland bevat dus 10 verhalen die allemaal iets met de kerst te maken hebben. In elke verhaal staat de romantiek en de bijzondere sfeer rondom kerst centraal.
Er zijn tien auteurs en een illustratrice heel erg druk mee geweest en toch leest het als een geheel.
Het genre is young Adult maar ik heb de bundel als heel toegankelijk ervaren, ook andere mensen kunnen hiervan genieten. Welke leeftijd je ook hebt. Het is ook heel divers, bij de een speelt de datingsite Tinder een rol, bij de ander de angst om haar ware ik te laten zien. Ik denk dat veel zaken en problemen herkenbaar zullen zijn voor de lezers en hun ouders. Het wordt niet uit de weg gegaan maar besproken. Ook viel het mij op dat ouders een grote rol spelen in enkele verhalen. Dat is mooi want vaak mis je hun rol in verhalen over tieners.
De verhalen zijn bepaald niet oppervlakkig en laten je nadenken over hoe jij met bepaalde dingen in het leven omgaat. En ook beseffen dat tieners met heel veel dingen in hun leven worstelen. Dat past ook goed bij de laatste maand van het jaar, een stukje terugblikken en bewustwording.
Elk verhaal wordt geïntroduceerd met een tekening van Emmy van Ruijven, ze heeft bij elk verhaal iets naar voren gehaald wat erbij past. Daarnaast heeft ze ook enkele pagina’s heel mooi bewerkt. Het boek is van begin tot einde goed afgewerkt.
Je kunt gewoon niet stoppen met lezen en daarna wil je alleen nog maar gezellig kerst vieren.
Er is maar een nadeel aan de bundel, het houdt na 10 verhalen echt op! Ik denk zelf dat er een nieuwe traditie is geboren, passend bij deze feestmaand, elk jaar een nieuwe YA kerstbundel. Er zijn denk ik ideeën genoeg voor nog een bundel. Misschien volgend jaar ook met mannelijke auteurs? Dat zou een mooie afwisseling geven.
Jen vertelt op het laatst nog even iets over alle auteurs, dat is fijn want als je dan een nieuwe auteur ontdekt hebt kun je gelijk op zoek naar meerdere boeken van haar.