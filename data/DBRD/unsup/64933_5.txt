Chris gaat met zijn halfzus Felice opruimen in het huis van zijn moeder. Waardevolle spullen gaan ze veilen en daarna kan het huis den verkoop in. Hij is doodsbang dat hij net zoals zijn moeder Tessa gaat eindigen. Ze zit opgesloten in een instelling. Op zolder komt hij de drakenbeeldjes van zijn moeder tegen. (Een van deze draken ken je uit het eerste boek , deze ging over Tessa, toen ze jonger was). Hij komt ook een vreemd kistje tegen. Deze neemt hij mee naar huis. Vanaf dat moment krijgt hij vreemde dromen men maakt hij nog vreemdere dingen mee. De draken worden verkocht, maar gaan voor heel veel geld weg. Is er iets met die drankjes waar hij niets van wist? Vanaf dat moment staat zijn leven op zijn kop….. Hij komt terecht in achtmerrie achtige omgevingen. Droomt hij dit? Overkomt hem dit allemaal echt? Als lezer zou je hem zo graag willen helpen!
De auteur weet het zo op papier te zetten dat je die griezelige wereld voor je ziet. Je wilt daar niet terecht komen. Je voelt dat de tijd dringt. Gaat Chris het redden of is hij echt zijn verstand verloren? Een echte pageturner. Ik vind dit boek stiekem net ietsjes beter dan het verhaal van Tessa, in het eerste boek. Je kunt ze los van elkaar lezen. Maar als je meer wilt weten over Tessa, raad Ik je zeker aan om boek een ook te gaan lezen!
Het is spannend vanaf het begin. Het heeft alle ingrediënten om er een geweldig boek van te maken : mysterie, spanning, angst, verdriet, liefde, horror, fantasy en een vleugje sciencefiction. Er komen namelijk robots voor in het verhaal die helpen in het huishouden enz.
Het speelt zich af in de toekomst en gedeeltelijk in een andere gevaarlijke, grimmige omgeving. Er lopen creaturen rond, die me echt de kriebels geven. Kippenvel! Dit boek is niet in een hokje te stoppen. Ik plaats het bij fantasy, maar het heeft aspecten van andere genres ook. De mix is perfect.
Ik ben blij dat de auteur toch nog een vervolg heeft geschreven. Ik snakte echt naar meer. Ik heb vrede met het einde van het verhaal, maar zou het wederom niet erg vinden als er meer zou komen.
Ik geef het boek 5*****