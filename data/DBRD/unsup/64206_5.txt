Met een voormalig collega deelde ik de liefde voor de muziek van Shostakovich. Hij leende me dit boek uit omdat ik het gelezen moest hebben. Inderdaad, het lezen van dit boek was een unieke ervaring. Voor het eerst in jaren was ik gekluisterd aan een boek. Ik stond er mee op en ging er mee naar bed. Het boek is niet onomstreden want de vraag is in hoeverre Shostakovich of Volkov aan het woord is. Shostakovich schijnt namelijk alleen op de eerste bladzijden van de hoofdstukken een paraaf te hebben gezet. Maar zelfs wanneer zou blijken dat Volkov alles heeft verzonnen, dan nog blijft het een indrukwekkend portret van Shostakovich, zijn muziek, zijn lijden en het leven onder het Stalin regime.

Liefde voor de muziek van Shostakovich en kennis van klassieke muziek is denk ik wel een pre bij het lezen van dit boek. Aan de andere kant; mij staat vooral bij dat het boek inzicht geeft in het leven onder het Stalin regime met bijbehorende onzekerheden en angsten.