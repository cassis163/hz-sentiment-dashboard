Nieuwsgierig en megabenieuwd naar de verdere belevenissen van psychologe Kathleen Verlinden begon ik in het boek ….. en kreeg meteen kippenvel over mijn hele lijf.

Josje, het zevenjarige bijna blinde dochtertje van radioster Sylvie M. ziet dan wel bijna niks maar ruiken en voelen daarentegen doet ze als de beste. Ze ligt in haar bedje, wordt wakker en voelt dat er iets niet klopt in haar kamer.

Oké … en dan kun je me opvegen, het is zo beeldend geschreven dat je zelf die angst gaat voelen. Dat doet ze goed die Anja want het enige dat je dan wil is verder lezen!

Sylvie en Xanne, Josjes moeder en tante, hebben al op jonge leeftijd hun moeder verloren. Zelfmoord door verdrinking. Elise's lichaam is echter nooit gevonden. Dan kan ik me voorstellen dat je als dochter toch stiekem denkt en hoopt dat je moeder nog leeft. Vooral als Josje zegt dat ze 's nachts bezoek krijgt van haar oma. Is het verbeelding of speelt er iemand een akelig spelletje met de zussen. Als dan ook tijdens een radioprogramma een anonieme belster refereert aan de dood van Sylvie's moeder Elise, slaan bij haar de twijfels toe. Ze gaat dan ook met haar dochtertje Josje naar psychologe Kathleen.

Kathleen op haar beurt zit met een gigantisch dilemma. Een geliefde uit haar studententijd duikt weer op, Lennert. Toch houdt ze ook zielsveel van Lucas die bij haar en haar dochter Lucy woont.
Lucas hangt nog aan een draadje bij zijn ex-vrouw die ziek is en zijn hulp en troost regelmatig opeist. Als er dan ook trouble in paradise blijkt te zijn en Lucas een nacht wegblijft doet Kathleen een zet die wellicht verstrekkende gevolgen zal hebben.
Ze zit in een turbulente fase van haar leven dus, maar Marc – vader van Julie, biedt zoals altijd een luisterend oor.

Josje vond ik het meest innemende persoontje in dit heerlijke boek. De kleine meid die liefdevol omringd wordt door haar moeder – tante – opa Marcel en stiefoma Marianne en haar lieve nanny Eva. Ze proberen haar te beschermen op allerlei manieren en zijn dan ook verbaasd over haar verhalen over de nachtelijke bezoekjes. Ondanks alle maatregelen die ze nemen loopt Josje blijkbaar toch gevaar … WIE zit er achter deze zieke grap of is het allemaal verzonnen door Josje? Kathleen helpt zo goed mogelijk om alles in perspectief te brengen maar raakt onderweg toch meer Kwijt dan haar lief is.
#Chapeau voor het goed opgebouwde verhaal met het spannende plot. Kathleen is ondertussen een soort van familie geworden waar ik maar wat graag tijd mee doorbreng.
Anja Feliers heeft een prachtige sfeer weten te scheppen rondom deze psychologe, haar familie en vrienden. De karakters zijn mooi uitgewerkt en iedere keer komt er wel een nuance bij die bijdraagt aan een goed geheel.
Weer heel graag gelezen!

http://josesprakeloos.blogspot.nl/2016/10/anja-feliers-kwijt.html