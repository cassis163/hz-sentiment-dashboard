Alle ingrediënten voor een broeierig boek met een geheel nieuwe invalshoek op de dood van Kennedy waren aanwezig om van dit boek een echte pageturner te maken. Het begin van het verhaal is veelbelovend, Berney weet uitstekend de jaren 60 sfeer neer te zetten en je hebt als lezer onmiddellijk een zwak voor hoofdpersonage de crimineel Frank Guidry. Enorm beeldend zijn de beschrijvingen van het verdriet en de wanhoop bij de mensen als blijkt dat president Kennedy is vermoord. Guidry beseft dat hij iets weet van deze moord en slaat op de vlucht. Tijdens deze vlucht komt hij Charlotte en haar 2 dochtertjes tegen, jammer deze karakters pas halverwege het boek worden geïntroduceerd. Deze ontmoeting, het gezamenlijke vervolg van de reis en de scenes met de nietsontziende achtervolger leveren nog een paar mooie hoofdstukken op en daarna sterft het verhaal een stille dood.Het onbevredigende einde maakt dat dit boek zich niet onderscheidt van de massa. Wat jammer is want Lou Berney heeft een fijne toegankelijke schrijfstijl en ik heb het boek desondanks met veel plezier gelezen.