Ik keek al een tijdje uit naar het lezen van dit boek nadat ik hem voorbij had zien komen op booktube en mijn verwachtingen kwamen ook echt tot zijn recht.

Dit is een erg duistere dystopian met een goede balans van snelle en langzame delen in het boek wat precies nodig is een fantasy. Ik vond de schrijfstijl van Neal Shusterman erg prettig lezen, toch wat ingewikkelder dan normale YA wat het ook een serieuzer tintje geeft.

Het idee van de auteur om een wereld te creeëren waar mensen niet meer een natuurlijke dood sterven maar er mensen uitgekozen moeten worden voor dit vond ik erg interessant en het was goed en tot zekere mate reëel uitgevoerd. Zeker niet alles aan het systeem was perfect wat zorgt voor de verschillende wendingen van dit verhaal.

Al met al vond ik dit een erg leuk en spannend boek om te lezen en ik zou het aan iedereen aanraden die wel van een goede dystopie houdt met het nodige aantal doden voor een boek over doden als legaal beroep.