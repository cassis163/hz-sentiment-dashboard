Het verhaal van America is reeds verteld, maar De Selectie-serie gaat door. Er wordt een blik geworpen op het leven van Maxon voor De Selectie begon en ook de gevoelens van Aspen komen extra aan bod. De Prins en De Lijfwacht is het eerste Selectie-boek die niet door de ogen van America verteld wordt.

Deze keer krijgen we het verhaal van twee andere personen te zien. Enerzijds komen we meer te weten over Maxon, zijn verleden en de relatie met zijn ouders. America was blijkbaar niet de eerste liefde voor de kroonprins. Het verhaal van Maxon start een week voor de Selectie en gaat over de eerste ontmoeting met America en wat hij reeds dan voor haar voelde. Daarnaast komt ook Aspen naar buiten met zijn verhaal. Zelf had hij nooit gedacht om in het paleis te kunnen werken als lid van de koninklijke macht. Hierdoor is hij terug dichter bij America. Er wordt door middel van Aspen een blik geworpen op het échte leven van de koninklijke wacht.

Het eerste deel, De Prins
Dankzij het eerste deel van het boek, De Prins, krijg je een inzicht op het echte leven van Maxon. Hierdoor krijgt zijn personage een extra dimensie. Zijn persoonlijkheid nog wat meer gekleurd. Zijn emoties worden duidelijk en goed omschreven. Je krijgt ook de kans om America eens vanuit een ander daglicht te bekijken.

Het tweede deel, De Lijfwacht
Het leven van Aspen is natuurlijk een pak minder boeiend dan dat van Maxon, hierdoor is dit deel van het boek ook wat minder. Je krijgt wel nieuwe inzichten, vooral dan over het leven van de koninklijke lijfwachten. Aspen op zich was niet zo interessant, maar het was wel leuk om opnieuw America vanuit een ander perspectief te bekijken.

Vele extra’s
Het boek bevat naast het verhaal van Maxon en Aspen verschillende extra’s. Eén daarvan is een interview met de schrijfster, Keira Cass. Hierin beantwoord ze verschillende vragen, zoals onder andere haar eigen favoriete jeugdboek en waar ze de inspiratie voor De Selectie haalde. Daarnaast zijn er ook verschillende stambomen die aan bod komen, zoals die van Maxon, Aspen en America. Maar ook een overzichtje van de verschillende kasten met hun typische beroepen staan vermeld. Deze bijlages zijn een leuke extra voor het boek, zeker omdat het verhaal op zich minder aanspreekt dan de vorige drie boeken.

Algemeen oordeel
Het is een leuke aanvulling op de trilogie. Zeker als je de eerste drie boeken fantastisch vond. Doordat het boek maar uit zo’n 160 pagina’s bestaat, ben je er wel snel doorheen. Het is alvast uitkijken naar De Prinses, die dit jaar nog zou verschijnen.

Positief:
- Een leuke aanvulling op de serie
- Een nieuwe kijk op America
- Interessant extra’s

Negatief:
- Niet geschikt voor mensen die de serie niet wauw vonden
- Relatief kort