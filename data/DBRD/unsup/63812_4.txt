Het eerste boek van Seghers vond ik al goed, de tweede was ook weer goed. Het lijkt mij als schrijver geen gemakkelijke opgave als je het eerste deel neerzet en dan met een opvolger moet komen. Toch is Jan Seghers daar goed in geslaagd. Het was voor mij weer een thuiskomen met figuren als Robert Marthaler, Sven Liebmann, Kerstin Henschel en nog een aantal agenten uit zijn team.

Het blijft bijzonder om de belevenissen van de persoon Robert Marthaler te lezen. Hij was weer aangekomen en besluit te gaan sporten omdat hij een goed figuur voor zijn Praagse vriendin Tereza wil maken. Anderzijds wordt Marthaler overvallen door een bedreigde jonge getuige met zijn grootvader, in de zaak die hij onderzoekt. Het onderdak is al geboden en Marthaler heeft daar nog niets moeite mee.

Dan het verhaal. Het begint met een vrouwelijke tandarts Gabriele Hasler die wordt vermoord. Aanvankelijk staat de ploeg voor een hoop raadsels, maar als Marthaler even van de zaak wordt gehaald en daarna weer terugkeert als de tweede moord op Andrea Lorenz plaatsvindt, begint het verhaal echt. Daar moet je wel minstens twee derde van het boek voor doorgelopen hebben, maar dat is de moeite waard omdat er ook wat over de achtergronden van Marthaler wordt verteld.

Dat goede speurders moeite hebben met chefs, zoals bijvoorbeeld de Amsterdamse rechercheur De Cock dat heeft met Buitendam, is ook hier sprake van een gespannen relatie die op menselijke wijze wordt opgelost. Daar is de korpschef Gabriel Eissler voor die Marthaler een 'eervolle' schorsing geeft. Het verhaal krijgt zelfs een plotwending en een goede finale zoals klassieke politieverhalen hebben. Benieuwd wanneer Seghers met het volgende Marthaler verhaal komt. De pijp is nog lang niet leeg daar in Frankfurt.