Dat Karin Fossum kan schrijven is bekend. En zeker. Ook Kwade wil is een boek dat een goede een makkelijk te begrijpen schrijfstijl heeft. Toch is het boek niet wat ik ervan had verwacht.

De spanning ontbreekt volledig en de rol die inspecteur Konrad Sejer en zijn assistent Jacob Skarre hebben, is minimaal. Dat is jammer, want Sejer en Skarre zijn normaliter juist zo sterk in de boeken waar zij een rol in spelen. Fossum kan beter dan nu.

Door de schrijfstijl leest het boek wel erg vlot en prettig. Het is echter niet terecht dat het boek in de categorie thriller valt. Want in mijn ogen is het niets anders dan een psychologische roman.