Leuk boek met aardige, geloofwaardige, karakters. Tijdens het boek volgen we de levens van Isabel, Emma, Rudy en Lee; vrouwen met een eigen karakter en ieder met hun verschillende problemen. Isabel is gescheiden en net als ze weer een nieuwe liefde vindt wordt ze opnieuw getroffen door ziekte. Emma is vrijgezel met de ambitie om een boek te schrijven en wordt verliefd op een getrouwde man. Rudy is creatief en kunstzinnig maar zit onder de plak van een dominante man. Lee is gelukkig getrouwd maar gaat gebukt onder haar kinderloosheid.
Samen vormen ze een vriendinnenclub die elkaar door dik en dun steunt.

Mooie roman over de ups en downs van deze vier vrouwen. Door de stijl van vertellen, waarbij in elk hoofdstuk telkens één van de vrouwen centraal staat, is het ook een prettig leesbaar boek.