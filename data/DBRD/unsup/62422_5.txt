De Duistere school was voor mij een extra leuk boek om te lezen, door dat ik deze kon lezen samen met dochterlief. Dit wordt dan ook een duo recensie.


De cover vinden wij beiden heel mysterieus en wekte onze nieuwsgierigheid, waardoor we ons ingeschreven hadden voor de leesclub bij samenlezenisleuker. We waren super blij dat we uitgekozen waren.


Eens we het boek mochten ontvangen, heb ik die eerst gelezen en daarna is Luna begonnen. Zij kon hem dan meenemen naar school en ‘s avonds las ik er dan een hoofdstuk uit voor.

Onze korte samenvatting van het verhaal:


Quinten is een twaalfjarige jongen die regelmatig nachtmerries heeft en geloofd in ufo’s en magie. Zijn vrienden vinden hem soms wat raar en lachen dikwijls als hij hen over zijn rare dromen vertelt.
Wanneer er een grote storm uitbreekt in Kraaidorp, het dorp waar Quinten woont heeft hij zijn ergste nachtmerrie in tijden.
Wanneer dan ook nog eens blijkt dat er opeens na de storm een vreemd gebouw in het dorp staat vindt Quinten dit vreemd en hij wil samen met zijn vrienden op onderzoek uitgaan. Niemand lijkt te weten waar het gebouw vandaan komt. Tot opeens blijkt dat het de nieuwe school is van Kraaidorp, de Duistere school waar alle kinderen van Kraaidorp vanaf heden naar school moeten gaan.

Quinten blijft zich eerst verzetten omdat hij het vreemd vindt maar gaat uiteindelijk mee met zijn vrienden, wanneer deze op de Duistere school een voor een lijken te verdwijnen, is hij meer dan ooit zeker dat er vreemde dingen aan de hand zijn, en gaat hij op onderzoek uit…

Kan Quinten het mysterie oplossen?


Onze mening:


Alle twee zijn we het erover eens dat de Duistere school een heel spannend boek is, een boek die mij deed denken aan de Kippenvel reeks waar ik vroeger als kind fan was.
Beiden zijn we een enorme fan van Quinten zijn doorzettingsvermogen, ook al gelooft niemand hem hij blijft doorgaan. We hebben hem in ons hart gesloten. Om het met Luna haar woorden te zeggen, ik wou dat Quinten mijn vriendje was. Je voelt zijn personage gedurende het boek ook groeien. Zeker naar het einde toe.


Super leuk ook zijn de tekeningen in het begin van elk hoofdstuk. Deze zorgen zo een klein beetje dat je een vermoeden hebt waar het hoofdstuk naartoe gaat. De spanning wordt in het boek heel goed opgebouwd. Het is een boek die moeilijk weg te leggen is, ook als volwassene. De leuke plottwist hebben hier dan ook mee te maken.


Ja wij zijn fan van Quinten en hopen stiekem dat er misschien nog boeken komen met Quinten in de hoofdrol :)


Het boek is zeker een aanrader!