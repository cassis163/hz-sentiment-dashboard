Geen idee wat ik verwachten kon bij dit boek met de intrigerende titel, Natan Z, dit alleen al doet criminaliteit vermoeden en brengt een onheilspellend gevoel omhoog. Dat mijn gevoel me niet in de steek laat word mij al snel duidelijk. Een pakkend proloog, zet de lezer op scherp. Alberts heeft de tbs-scenes, zeer grondig beschreven, je voelt je gevangen in zijn beklemmende schrijfstijl.

“Als ik ooit zo ziek was, zou ik mezelf helpen, net als jouw mama….”

Krijgt advocaat Reinier, de zaak van zijn leven, krijgt hij dader Natan Z vrijgesproken voor zijn daden? Word hij hierdoor van een kleine nietszeggende advocaat, de grote zegevierende advocaat? Reinier heeft geen idee in welk web hij zich bevindt. Ook Suus de jonge therapeute, doet er alles aan om dichterbij Natan Z te komen, maar wat zijn haar beweegredenen? Is Natan Z echt zo gevreesd als iedereen doet geloven?

In Natan Z. krijg je een uitgebreid en duidelijk beeld van het reilen en zeilen in een tbs-kliniek de soms narcistische sfeer, komt mij zeer overtuigend over. Of iedereen goede bedoelingen heeft daar heb je als lezer al gelijk je vraagtekens bij, maar dit blijft lang verborgen, het duurt tot aan de plot eer je het duidelijk hebt, dit geeft het boek iets geheimzinnigs. Je wordt op een dwaalspoor gezet, het maakt je nieuwsgierig en heeft een trekkend karakter.

“Hij glimlachte; Waarom ben je hier? Waarom zoek je mij op? Wat wil je van me? Wat kan ik jou geven wat niemand anders heeft?”

Een verhaal vol listen, leugens, en bedrog alles voor eigen gewin en wraak. De sfeer is heel verschillend, zo waan je je in een tbs-kliniek, onder criminelen en hun eigenaardigheden. En zo loop je in een serene sfeer van een berglandschap, maar aan die idyllische omgeving komt abrupt een einde, heerlijk die onverwachte wendingen het onheilspellende spat ervan af. Alberts weet de lezer heen en weer te slingeren tussen afschuw, interesse en afgrijzen. Dit verhaal gaat onder je huid zitten, je kunt je niet losmaken van de bladzijdes maar soms wil je het boek in een hoek gooien omdat je het eigenlijk niet wilt weten. De gespannen, overheersende sfeer hangt als een sluier over het verhaal heen, hierdoor krijg je een haat liefde verhouding met de karakters tijdens het lezen. Natan Z is een verhaal wat vraagt om verfilming, de karakters en de verhaallijn zijn sterk neergezet. Dit blijft mij nog lang bij, het zal eerst moeten bezinken voor ik een ander boek oppak.

Diep onder de indruk sluit ik dit boek, is dit het boek van 2019? Voor mij in ieder geval een dikke Mustread waar we nog veel over gaan horen.