Ik vond het een spannend en goed boek ik lees hier dat sommige Pien ongeloofwaardig vinden. Zoals je op de website van Marelle kunt lezen heeft ze onderzoek gedaan en slachtoffers van stalking gesproken. Een stalker kruipt onder je huid, in je hoofd. Ze zijn slim spelen in op angst. In eerste instantie denk je negeren dan houd het wel op. En naar de politie gaan is te simpel gedacht. Vaak kunnen zij niets tot weinig voor je doen omdat er nauwelijks bewijs is.

Het is voor Pien al moeilijk te wonen in een dorp waar zij niet echt geaccepteerd is maar haar stalker geboren en getogen is. Als buitenstaander maakt dat ze het op sociaal gebied al niet zo makkelijk heeft. Heel handig speelt de stalker ook nog is op de angst om haar dochtertje en waar kun je een moeder beter raken dan met haar kind?

In ik volg je lees je hoe Pien langzaam verstrikt raakt in het web van haar stalker. Hoe hij steeds meer integreert in haar dagelijkse leven. Door de vlotte en levendige schrijfstijl voel je de angst van Pien en denk je wat gaat er nu weer komen. Je leeft mee met de hoofdpersoon. Het psychologische angstaanjagende spel dat stalking is word heel goed beschreven en maakt het schrijnender te weten dat het gebaseerd is op verhalen van echte slachtoffers.