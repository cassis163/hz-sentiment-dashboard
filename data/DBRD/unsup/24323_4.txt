Ik ben eigenlijk niet zo'n fan van dit genre boeken, maar dit exemplaar van de hand van Astrid Harrewijn viel in goede aarde. Het verhaal is luchtig, makkelijk leesbaar en heeft bovendien inhoud, humor en aan het einde zelfs nog wat spanning.

Drie vrienden die in één huis samenwonen, de zusjes Noor en Kiki, allebei heel verschillend en druk met hun baan. Noor werkt in het van Gogh museum en krijgt daar heel wat voor haar kiezen. De gedeeltes over het dagelijks leven van de vrienden en hun huiselijke momenten vond ik leuk en ontspannend om te lezen. De stukken die over van Gogh of het museum gingen interesseerde mij niet zo. Al met al een leuk boek voor tussendoor, lekker ontspannend leesvoer.