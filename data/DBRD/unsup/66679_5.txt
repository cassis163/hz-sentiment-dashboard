Bella verhuist naar het regenachtige Forks om bij haar vader te gaan wonen. Op haar eerste schooldag ontmoet ze de zeer knappe maar mysterieuze Edward. Bella is gelijk zeer ge√Øntrigeerd door Edward, en later blijkt, hij ook door haar. Zelfs als Bella achter zijn geheim komt blijft ze onvoorwaardelijk van hem houden.

Ik wist niet goed of een verhaal over vampiers iets voor mij zou zijn, maar ik was toch wel erg nieuwsgierig naar Twilight. Ook al is het eigenlijk een jeugdboek, ik heb er weinig van gemerkt. Het verhaal is mooi, origineel, romantisch en zelfs spannend. Ik heb af en toe erg moeten lachen om de onhandige Bella, en stiekem, heel stiekem ben ik zelf ook een beetje verliefd geworden op Edward.

Twilight is een mooi romantisch liefdesverhaal die verteld dat, hoe verschillend je ook bent, de liefde het enige is wat telt.