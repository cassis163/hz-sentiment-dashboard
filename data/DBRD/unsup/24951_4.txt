Paulo Coelho is een auteur met veel boeken op zijn naam. De meeste van zijn boeken bevatten veel mystieke elementen. Het boek De Spion gaat over het leven van Mata Hari en omvat dus een heel ander genre.
Het boek begint met het einde van Mata Hari en verhaalt daarna haar leven door middel van een brief die zij met name schrijft voor haar dochter. Hierin legt ze uit hoe haar leven is gegaan en waarom ze bepaalde keuzes heeft gemaakt.
Daarna vertelt haar advocaat hoe hij tegen haar terechtstelling aankijkt, maar ook hoe hij denkt dat ze tot bepaalde keuzes is gekomen.
Dit contrast van het verhaal van Mata Hari en haar advocaat is heel mooi gedaan. Je krijgt een mooi beeld, maar ziet ook de subjectieve kijk van beiden op het leven Mata Hari. De vraag die me het hele boek bijbleef was of ze nu inderdaad die geslepen spion was, of dat ze eigenlijk heel na√Øef is en dat haar omgeving haar keuzes bepaalt.
Het boek vind ik zeker een aanrader. Het niet zo zeer het feit dat je veel meer te weten komt over Mata Hari zelf, maar wel dat je een mooi beeld krijgt over hoe vanuit verschillende perspectieven dezelfde keuze anders bekeken kan worden.