Dr. Norton van Iris Pinson is het tweede boek dat ik van haar lees. Paul Norton en Victor Bosch zijn vrienden, vooral tijdens hun studietijd. Ze delen een kamer en hun vriendinnen. Hun studierichtingen zorgen ervoor dat ze elkaar uit het oog verliezen. Dit gebeurt óók omdat één vriendin Jackie voor rivaliteit zorgt. Beide mannen vallen op haar en ze heeft met beide mannen tegelijkertijd een relatie. Wie krijgt haar.? Paul wordt dokter en werkt in het ziekenhuis terwijl Victor in het bedrijfsleven zijn stempel zet. De ene bevordering na de andere.
Victor trouwt tenslotte met Jackie en krijgt samen met haar twee dochters. Victor blijft na zijn studententijd een charmeur met veel seksuele relaties de ene vrouw nog mooier dan de ander,
Jackie blijkt aanvallen van chagrijnige buien te hebben en Victor zoekt zijn geluk vaak bij andere dames en bij zijn boot. Als het hem thuis teveel wordt, slaapt hij regelmatig op de boot.
Dan komen de mannen weer in contact en Paul wordt verliefd op Jackie, hij weet niet dat Victor eigenlijk wel klaar is met haar. Dan gooit Victor haar het huis uit en trekt ze in bij Paul. De zaken gaan goed voor beide heren, maar daar komt voor één van hen plotseling een eind aan. Hij wordt ontslagen.