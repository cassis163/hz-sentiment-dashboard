Barbara, haar zoontje Rens en haar nieuwe vriend Robbert gaan op vakantie naar de Ardennen. Robbert is uitgever en een van zijn schrijvers heeft een huis in de plaats waar ze naar toe gaan.
Rens heeft de oplader voor zijn tablet vergeten en verveelt zich. Barbara bedenkt een speurtocht om hem bezig te houden. Een meisje, Emma, is daar vier jaar eerder spoorloos verdwenen. De schrijver had het plan een boek over die verdwijning te schrijven, maar hij komt daar niet verder mee.
De speurtocht houdt Rens wel bezig, maar dan komt fantasie en werkelijkheid wat te dichtbij om nog prettig te zijn.
Leuk gevonden plot, goed geschreven, weinig actie, maar dat geeft de verveling van Rens, die beziggehouden moet worden, goed weer. De ontknoping is onverwacht.