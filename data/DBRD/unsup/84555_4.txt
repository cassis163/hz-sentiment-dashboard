De Haagse Erik en zijn buurmeisje Zoe raken door een geschiedenisopdracht gefascineerd door de vele bunkers in de Scheveningse duinen. Als ze 's nachts een kleine bunker weten binnen te dringen en daarin een mysterieus kistje vinden, besluiten ze om zelf op zoek te gaan naar een geheim bunkerstelsel wat in de tweede wereldoorlog gebruikt zou zijn door nazi-wetenschappers uit heel Europa. Postema en Bruns werken een nazi-legende uit tot een mega spannend boek waarin het avontuur van Erik en zijn vrienden steeds een onverwachte wending krijgt. Door de herkenbare locaties (het bunkermuseum, de Scheveningse duinen, het Spui, de Grote Markt) gaat het boek extra leven voor lezers uit Den Haag en omgeving. Ik heb ervan genoten, maar ik denk voortaan wel drie keer na voordat ik 's nachts de duinen in ga!