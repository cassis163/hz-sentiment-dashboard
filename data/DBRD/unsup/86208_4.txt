Flaptekst :
De vijftienjarige Emma voelt zich 'anders': ze voelt, hoort en weet meer dan andere mensen. Wanneer de mysterieuze Philana haar vertelt dat Emma's vader - die ze al ruim twee jaar niet meer heeft gezien - deel uitmaakt van een groep mensen die zich Voorlopers noemen, besluit Emma met haar mee te reizen... Maar eenmaal in het bergdorp in Frankrijk, waar de Voorlopers zich gevestigd hebben, blijkt haar leven nog gecompliceerder te worden. Is Emma zelf ook een Voorloper? Waarom wil haar vader niet dat ze de Voorlopers helpt? Wat is er met de ouders van Philana gebeurd? En wie probeert haar in de val te lokken?
Je maakt kennis met Emma. Ze is een apart meisje, een buitenbeentje. Het karakter van Emma wordt maar oppervlakkig beschreven, waardoor je haar deels leert kennen. Ze is best naief en onbezonnen. Je kan je wel in haar inleven. Dit geldt ook voor Philana, er is iets mysterieus aan haar maar ook iets waardoor je het idee krijgt dat ze niet helemaal de waarheid vertelt. De andere karakters worden ook niet uitgebreid beschreven, dat is voor het verhaal niet echt nodig maar zou wel beter zijn om je in te kunnen leven.
Het verhaal begint goed, je wil weten wat er met Emma is en wat Philana van haar wilt. Het verhaal leest vlot, al zitten er soms stukken in die voor mij ongeloofwaardig overkomen. Haar ouders zijn wel erg makkelijk te overtuigen. Er zit genoeg humor, romantiek en spanning in, maar had naar mijn idee nog meer actie in kunnen zitten. Tegen het eind van het boek is het zelfs spannend en je hoopt op een spetterend slot. Dat valt helaas tegen, het is een soort van open eind en lijkt naar mijn idee afgeraffeld. Misschien dat er nog een deel komt, dan verklaart dit het, anders blijf je met vragen zitten. Het is wel een origineel verhaal en voor de doelgroep zeker spannend.
Ik geef het 3,5 sterren