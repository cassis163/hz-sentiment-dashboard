Wat zou je doen indien je een boek krijgt, van wie weet je niet, dat gaat over iets uit je eigen leven dat 20 jaar geleden is gebeurd en dat je geheim hebt gehouden? Uitzoeken wie het geschreven heeft, zeker als je weet dat het aantal mensen dat op de hoogte is van het geheim, zeer beperkt is.

Het overkomt Catherine, documentairemaakster, gehuwd met Robert, samen hebben ze een volwassen zoon Nicolas die tot nu toe niet veel van zijn leven heeft gemaakt.

Ze probeert angstvallig het geheim te bewaren en de schrijver te zoeken, maar hoe goed ze ook haar best doet, haar gedrag verraadt haar. Het helpt ook niet dat de schrijver allerlei clues achterlaat.

Er zit zeker een spannend element in dit boek, maar toch had ik al vrij snel door dat de zaken toch anders lagen dan het voor de hand liggende.