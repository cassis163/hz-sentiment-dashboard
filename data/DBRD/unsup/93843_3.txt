Mila woont samen met haar man en twee kinderen in Frankrijk. Al snel kom je erachter dat ze wel wat bagage met zich meedraagt en dit heeft invloed op haar dagelijks leven en haar gezin.
Ze ontmoet twee knappen en charmante mannen die haar leven nog meer aan het wankelen maken. Ze probeert haar relatie met haar eigen man op orde te houden maar waarom is hij niet zo als de mannen die ze ontmoet heeft?

Het boek begint mooi, ingewikkeld en interessant. Je wilt weten wat er nou precies tussen Mila en haar man Lucien speelt, maar die vraag bleef voor mij een beetje onbeantwoord. Zodra Chris en Sebastiaan in het verhaal worden ge√Øntroduceerd krijgt het boek een hoop vaart meer.

Af en toe lastig om je met Mila te identificeren, voor mij omdat ik andere keuzes zou hebben gemaakt dan zij in het boek. Maar dat zorgt ervoor dat het een heel eigen verhaal is en er onverwachtse dingen gebeuren.
De relaties tussen de personages blijven soms wat oppervlakkig, alsof er een soort gevoel mist, maar dat stoorde me niet om het boek binnen enkele dagen uit te lezen. Zo kan er gezegd worden dat niet alleen Mila maar af en toe het boek wat ups en downs heeft.

Ruim over de helft leek het alsof er iets anders miste. Het verhaal bleef in een soort passage hangen en ik wist niet waar of hoe het verhaal zou eindigen. Maar zodra ik aan de laatste hoofdstukken begon werd alles in eens duidelijk. Veel vragen werden beantwoord en ik kon het boek niet meer wegleggen. Het laatste hoofdstuk zorgde er ook voor dat ik reuze benieuwd ben geraakt naar het volgende deel 'Like' in de serie van Gaby Rasters. Helaas laat dat deel nog even op zich wachten, maar ik heb zo een vermoeden dat het het wachten waard zal zijn!

Ik beoordeel het boek met drie dikke sterren. Deels omdat ik het middenstuk van het verhaal af en toe wat langdradig vond omdat ik niet wist waar het nou naar toe zou leiden, maar de laatste hoofdstukken maken dat grotendeels weer goed.