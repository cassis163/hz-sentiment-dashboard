"EÃ©n ding is waar wat over het eiland Myrdin gezegd wordt: het verrast je." ~ p142.

Wat een heerlijk verhaal! Origineel, vol avontuur met een goede plot twist. Ik heb echt enorm genoten van het verhaal van Airys, en verbaas mij na het dicht slaan van het boek dat dit hele verhaal paste in "slechts" 278 pagina's.

"Waarom moet ik bij een nieuw begin altikd afscheid nemen?" ~ p212.

De Vrouwe van Myrdin is een spannende fantasy roman die je vanuit een ik-perspectief het verhaal vertelt van prinses Airys. Een prinses die alles is verloren aan de Andere Wereld, een groot duister dat haar prinsdom Dyfed en al het leven daarin heeft overgenomen. Vanaf de eerste bladzijde word je het verhaal in getrokken, om je vervolgens niet meer los te laten. De schrijfstijl van de auteur zorgt ervoor dat het verhaal geen enkel moment verveelt en je bladzijde na bladzijde omslaat, omdat je gewoon niet kan stoppen.
Met een paar simpele woorden weet de auteur een heel land neer te zetten die echt aanvoelt, komen de personages echt tot leven en voel je de magie als ware. Ik ben gaan houden van de stoere hoofdpersoon Airys, voelde haar vriendschap groeien met Waldrun en haar bijzondere band met Shona en vind het bijna jammer dat het verhaal ten einde is gekomen.

"Er is hoop, al kan ik niet garanderen dat ze het er levend vanaf brengt." ~ p238.

Cathinca van Sprundel heeft echt een geweldig debuut neergezet, en het belooft absoluut veel goeds voor de toekomst als dit slechts het begin is van een mooie schrijfcarriere. Ik hoop dat ze de magie weet vast te houden en nog veel meer van dit soort mooie verhalen ter wereld brengt!