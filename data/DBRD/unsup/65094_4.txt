Net als De goede Duitser speelt dit verhaal zich af net na W.O. II. Joseph Kanon slaagt er wederom in om een goed tijdsbeeld neer te zetten, ditmaal van een VenetiÃ« dat weinig aangetast lijkt door de wereldoorlog. Voorzichtig komen de feesten van de rijken weer op gang, maar onder de oppervlakte broeien nog allerlei duistere geheimen. Adam Miller komt deze op het spoor doordat zijn nieuwe vriendin in zijn toekomstige stiefvader de dokter herkent die destijds haar vader aangegeven heeft bij de Duitse bezetters. Hij gaat op onderzoek uit en dankzij goede documentatie lukt het hem stukje bij beetje het verleden te reconstrueren.
Het verhaal ontwikkelt zich in een kalm tempo en het eind was niet erg bevredigend. Toch krijgt het boek vier sterren. Dat heeft het te danken aan het mooie taalgebruik, zowel bij de beschrijvingen als bij de dialogen. Compliment voor de zorgvuldige vertaling.