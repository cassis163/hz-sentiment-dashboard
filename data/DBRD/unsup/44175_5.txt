In Chelsworth Hospital; 'een huis voor rusteloze geesten' ontmoet psychotherapeute Frida Klein Hannah Docherty.
Ze heeft al zeven jaar geen bezoek gehad.
Ze is veroordeeld voor de moord op haar stiefvader, moeder en broertje.
Het was zaterdag 19 mei 2001, Hannah was toen 18jaar.

Omdat 'er vraagtekens zijn gezet bij het onderzoek naar de drie moorden' raakt Frieda Klein betrokken bij een beklemmende, aangrijpende zaak.

Vond het een verrassende thriller, had niet verwacht zo te worden meegesleurd.

Het verhaal over Hannah bleef voortdurend in mijn gedachten, soms maakte de beschrijvingen over het leven van Hannah mij triest, soms beangstigde het mij.
Ik raakte vooral geboeid door de manier waarop Nicci French ‘Als het zaterdag wordt’ heeft geschreven, met spannende en gruwelijke elementen maar ook met sfeervolle beschrijvingen van Londen en over ‘de verborgen rivier’, alles voegde toe aan dit knap opgebouwde verhaal.

‘Als het zaterdag wordt’ is een sterke psychologische thriller die ik mij nog lang zal herinneren, het wachten is op zondag.