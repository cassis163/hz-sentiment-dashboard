Ook dit keer is sex het middel dat vrouwen gebruiken om een man in hun macht te krijgen. Jullie zullen misschien denken dat ik alleen maar 'daarover' schrijf. Maar het komt wel telkens op hetzelfde neer. Dit boek gaat over een nieuwe maatschappij in de toekomst. Het was kritiek op de communisten, dus de schrijver heeft moeten vluchten.
Ze moeten in de pauze van hun werk gaan marcheren, en dan ziet de hoofdpersoon een vrouw die naar hem lacht met hele scherpe tanden. Hij valt als een blok voor haar. Hij is de ingenieur die een groot ruimteschip bouwt. Doordat hij gehersenspoeld is zoals iedereen, kan hij niet meer goed denken. Hij is superverliefd op haar, en hij zorgt dat hij een nummertje krijgt zodat hij sex met haar kan hebben. Dat is heel gewoon in die maatschappij. Ze leven in huizen van glas, en enkel als je sex hebt doe je het rolgordijn naar beneden.
Uiteindelijk vraagt ze hem of hij haar wil helpen, want ze zit bij de opstandelingen. Hij moet zijn raket naar het land over de muur vliegen, want daar leven ander soort mensen.
Dan blijkt dat ze hem door hebben, en martelen ze die vrouw. Heel afschuwelijk. Ze stoppen haar onder een glazen stolp en zuigen de lucht weg. Dat kan hem dan helaas niks meer schelen, want hij is inmiddels aan zijn hersens geopereerd. Dat hebben ze met alle opstandelingen gedaan. Je weet dus niet of ze met hem wilde vrijen uit liefde, of dat ze hem vanwege dat luchtschip in bed wilde krijgen.