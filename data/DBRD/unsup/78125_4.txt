'Dit is geen boek dat zich opzij laat leggen' zegt Judith Visser op de cover van het boek.

Ze had gelijk. Dit boek had ik in een paar dagen uitgelezen.
Het is een enorm spannende psychologische thriller (roman) die zeker actueel is na schietpartijen die hebben plaatsgevonden op scholen en tijdens een jeugdkamp, nog niet zo lang geleden.
Een verhaal met in eerste instantie twee jongens in de hoofdrol, waarvan je leest dat één ervan, Finn niet helemaal alledaags reageert in het leven. Zijn vriend Milo, een beetje een stille jongen, wordt blijkbaar meegetrokken door hem.
Ieder hoofdstuk is helemaal aan een van de hoofdpersonen gewijd. Zijn of haar belevenis op dat moment in het verhaal. Heel goed geschreven !
Naarmate je verder leest, schieten woorden door je hoofd, zoals: enorm spannend, schokkend, sinister en op een gegeven moment zelfs horror.
Een onverwachte wending in het verhaal deed me tijdens het lezen mijn hand voor mijn mond slaan. Geschrokken !
Een enorm knap geschreven verhaal, dat zo maar zou kunnen gebeuren, helaas.
Ik kende het werk van Natasza Tardio voorheen niet, maar ik ga zeker meer van haar lezen.
Petje af voor deze auteur !