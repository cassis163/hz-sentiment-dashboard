J.R.R. Tolkien was vertaler, criticus, filoloog en werd bekend als schrijver van fantasy- en andere fictieboeken. In 1937 publiceerde hij The Hobbit or There and back again. Een kinderboek, oorspronkelijk bedoeld voor zijn eigen kinderen als ‘verhaaltje voor het slapen gaan’. Een boek wereldberoemd door de verfilming in 2012.
The Hobbit vertelt het verhaal van Bilbo Baggins. Een hobbit die een rustig leven leidt, tot er onverwachts dertien dwergen op de stoep staan. Gandalf heeft hem uitgekozen om als veertiende reistenoot mee te gaan op avontuur. Een expeditie naar Mistwood, waar een dwergenschat bewaakt wordt door draak Smaug. Want zoals Gandalf zo mooi heeft verwoord: 'The world is not in your books and maps, it’s out there'. En dus besluit Bilbo mee te gaan.
Wat volgt is een prachtig verhaal vol avontuur! Tolkien heeft de omgeving en personages zo beeldend beschreven dat het je mee voert. Een avontuur volgt waarin de groep zich meet met trollen, goblins, wolven en een draak. Waar Tolkien ooit zei: 'It simply isn’t an adventure worth telling if there aren’t any dragons' bewijst dit boek het tegendeel. Ja, er zit een draak in het verhaal. Tegelijkertijd is de kracht van dit boek de vele mooie avonturen die uiteindelijk samen komen in één strijd: The battle of the Five Armies.  Een strijd waarin duidelijk wordt wat de kracht van samen werken en elkaar ondersteunen is. Een strijd waarnaar Tolkien al aan het begin van het boek verwijst door te benoemen dat Bilbo de adelaars niet meer zal zien 'except high and far off in the battle of Five Armies. But as that comes in at the end of this tale we will say no more about it just now'. Een flash forward die genoeg ruimte overlaat aan de verbeelding en niets verklapt over het verloop. Maar die tegelijkertijd een prikkelend en nieuwsgierigmakend effect heeft. Dit is één van de vele momenten waarop Tolkien de lezer uitnodigt om verder te lezen.
Een klassieker op het gebied van fantasyboeken blijkt een mustread voor liefhebbers van dit genre. Wie alleen de films heeft gezien zal niet verwachten dat achter de trilogie zoveel meer avontuur blijkt schuil te gaan. Een boek met prachtig beschreven details. Met echte tongbrekers, die er in slagen de avonturen een luchtige en plezierige note te geven: 'The yells and yammering, croaking, jibbering and jabbering; howls, growls and curses; shrieking and skriking, that followed were beyond description'. De prachtige pentekeningen zijn een verrijking voor het verhaal. De pentekeningen zijn authentiek en juist hun eenvoud is een meerwaarde. Ze geven de lezer een beeld van de omgeving, zonder daarbij de verbeelding van de lezer in de weg te staan. Het boek geeft ruimschoots de gelegenheid om eigen beelden bij het verhaal vormen en je fantasie de vrije loop te laten.
Een boek dat grenst aan werkelijkheid doordat er een spel ontstaat rondom verwachtingen over Bilbo Bannings, en de mate waarin hij hier aan blijkt te kunnen voldoen. Een avontuur op zich dat, dankzij het kleine detail van het vinden van de ring door Bilbo Bannings, een avontuur in een avontuur blijkt. Een boek dat de deur opent naar nieuwe en misschien zelfs grotere avonturen.
De gelezen editie is de filmeditie uit 2013 van Harper Collins.