Ik mocht het e-book lezen van Hebban, heel erg fijn om op deze manier iets anders te lezen dan wat je normaal gewend bent.
Na de korte beschrijving gelezen te hebben ben ik vanaf het begin aan het zoeken geweest wat alle personen, waarover verteld werd, met elkaar of met Mattias te maken hadden.
Bij sommigen zag ik het meteen maar bij anderen zag ik het gehele verband niet en dacht ik vaak: waar moet het naartoe met dit verhaal?
Aan het slot werden me vele dingen duidelijker. Ik ben bepaalde passages nog eens terug gaan lezen om elk verband duidelijk te krijgen.
Het is een boek / verhaal dat uitdaagt om na te denken.