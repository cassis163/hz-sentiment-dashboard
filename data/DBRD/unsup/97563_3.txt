Dave Eggers heb ik als schrijver hoog zitten door zijn geweldige boeken ‘Wat is de wat?’ en ‘Zeitoun’. Dit debuut kon me echter aanzienlijk minder bekoren.

Het beste van dit boek zit nog in het begin. Allereerst natuurlijk de titel, die de bravoure van de beginnend schrijver kenmerkt: ‘Een duizelingwekkend verhaal van duizelingwekkende genialiteit’. Hierna volgt een hele lange ‘inleiding’ op het boek, waarin Eggers heerlijk los gaat over van alles en nog wat.

Dat belooft van alles over het verhaal zelf, wat echter niet uitkomt. Het autobiografische verhaal van Dave, die snel achter elkaar beide ouders verliest en dan de zorg opneemt voor zijn jonge broertje, is daarvoor gewoon niet interessant genoeg. Hiernaast heeft Eggers erg veel woorden nodig.

Hiermee vond ik dit niet echt een geslaagd boek. Maar goed, het was ook maar het debuut. Ik stel voor: lees een ander boek van Eggers, zoals de twee boeken die ik in het begin noemde!