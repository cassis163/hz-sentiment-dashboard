Ten eerste kan ik me erg vinden in de recensie van Boekenwurm. Ik kwam het boek tegen met een vernieuwde voorkant in de boekenwinkel. Omdat het verhaal me intrigeerde en ik ook graag de film wil gaan zien, eerst toch het boek gaan lezen. Zoals Boekenwurm beschrijft het verveelt geen moment, mede ook door de prettige schrijfstijl. De laatste zin van het boek was; Hoe wild het is, om alles te accepteren zoals het zich voordoet.
De titel zal ook slaan op het wild waar ze tijdens haar voettocht regelmatig door werd verrast. Waarschijnlijk ook dat het een wild idee is om in je eentje deze voettocht te gaan ondernemen. De meeste wandelaars die ze tegenkomt zijn met meerdere personen en hoofdzakelijk mannen, waar ze vriendschap mee sluit en soms nog 'n keer tegenkomt. Inderdaad is haar rugzak te zwaar maar daarin bevinden dan ook talloze boeken die ze onderweg verbrand wanneer ze deze gelezen heeft. Cheryl heeft ook erg veel last van haar voeten, blaren en nagels die ze lostrekt etc. Onderweg zijn er bepaalde punten waar dozen worden bezorgd met schone kleding, voedsel en geld. Daar kan ze dan ook douchen en zich te goed doen aan gewone maaltijden. Het lijkt wel of ze dan onverzadigbaar is want ze kan dan blijven eten. Knap om te zien, hoeveel doorzettingsvermogen ze heeft en de tocht volbrengt.
Kortom, echt een boek naar mijn hart....