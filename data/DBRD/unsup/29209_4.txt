Indrukwekkend, schokkend relaas van het slagveld in Frankrijk tijdens de Eerste Wereldoorlog, de afschuwelijke details geven aan hoe de jonge soldaten onvoorbereid als slachtvee het veld in werden gestuurd, hoe ze vreselijk verwond primitief behandeld werden.
Het lot van de doden was deerniswekkend, van de overlevende erbarmelijk.

1918 Frankrijk in de buurt van Parijs; twee mannen, Édouard en Albert raken door ongelukkige omstandigheden met elkaar verbonden, ze zijn getuige van de oorlogsmisdaden door kapitein Pradelle.

Gedreven door totaal onverwachte spelingen van het lot worden er beslissingen genomen waarvan de gevolgen niet te overzien zijn.
De tijdgeest is door Pierre Lemaitre fantastisch beschreven, tussen de ellende van De Grote Oorlog en het leven daarna zijn er regelmatige fragmenten te vinden die ik glimlachend heb gelezen en die mij zeer hebben verrast.

Ondanks de verschrikkelijke werkelijkheid in die tijden in Frankrijk heb ik “Tot ziens daarboven”van Pierre Lemaitre met heel veel genoegen gelezen, het is een meeslepend, hard maar ontroerende en met humor geschreven roman.