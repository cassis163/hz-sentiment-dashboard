Door alle goeie berichten en vele aanbevelingen, overstag gegaan en het boek aangeschaft. Opzich op het eerste zicht is het een aantrekkelijk boek, de beschrijving op de achterkant spreekt wel aan.
Toen ik eenmaal net in het boek begonnen was, heb ik gewtijfeld of ik wel verder ging lezen. Het sprak mij totaal niet aan en kon mij moeilijk verplaatsen in de gebeurtenissen. Na aandringen, toch verder blijven lezen. Het heeft lang geduurd voor ik echt in het verhaal zat, even over de helft werd het boek wel spannend en was ik toch benieuwd hoe het verder zou gaan. De vele gebeurtenissen en de vrij beeldende en vermakelijk schrijfstijl hebben wel een groot aandeel gehad om verder te lezen. Op sommige momenten had ik het gevoel dat ik alles zelf meemaakte. Schrijfstijl van Thomas is wel prettig, vrij modern met twitter, Facebook en iphones, maar de hoofdstukken waren soms wel erg lang. De gruwelijkheden die in het boek beschreven worden, zijn zéér gedetailleerd en laten weinig aan de verbeelding over, dus niet voor mensen met een zwakke maag! Tegen het einde van het boek was ik toch wel erg nieuwsgierig naar het uiteindelijke einde, maar dit viel mij, helaas, wat tegen. Voor mijn gevoel was het wel heel erg abrupt afgelopen. Ik had, na de opbouw van de spanning, toch wel een wat meer afgerond einde verwacht...
Al met al, na het lange wachten werd het nog een vermakelijk en spannend boek, jammer van het plotselinge einde.