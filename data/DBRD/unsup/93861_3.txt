Lastig hoor, om een recensie van dit boek te schrijven zonder teveel te vertellen.
Het is het eerste boek uit een serie met in de hoofdrol Alkmaarse inspecteur Lois.
Er wordt een moord gepleegd. Een man wordt dood gevonden, met een afgesneden geslachtsdeel dat in zijn mond gepropt is. Inspecteur Lois wordt erop af gestuurd en er volgt een speurtocht naar de dader, die enigzins voorspelbaar is (maar dat komt mogelijk door mijn nabije ervaring met het thema rondom de dader). Simone vd Vlugt speelt met verschillende perspectieven, schrijft afwisselend in de derde persoon vanuit Lois, slachtoffer en dader. Het verhaal leest als een trein, en je steekt er ook nog eens wat van op (hier wordt het lastig niet teveel te vertellen). Het boek speelt in op actuele zaken als social media, facebook en twitter.
Al met al een vlot leesbaar boek, geheel in de stijl van Simone vd Vlugt. Een verdiende 3 sterren!