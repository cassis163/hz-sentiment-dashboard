Wat een goed debuut van Mcfayden. Voor wie van echte thrillers houdt, is dit een super boek.
Smoky een FBI-agente in hart en nieren heeft een moordaanslag overleefd. Daar is ook alles mee gezegd want haar man en dochtertje zijn bij die aanslag vermoord. Zelf is ze er met verschrikkelijke littekens aan gezicht en borst redelijk vanaf gekomen. De man die haar dit heeft aangedaan is ook omgekomen tijdens de aanslag.
Het verhaal begint met Smoky die in een zware depressie zit en zich afvraagt of ze nog wel verder wil met haar leven of dat ze beter zelfmoord kan plegen. Ze roept hiervoor de hulp in van een psychiater.
Dan krijgt ze een telefoontje van haar collega dat haar beste vriendin is vermoord. De moordenaar heeft een berichtje voor haar achtergelaten. Is Smoky in staat om ook deze moord op te lossen of kiest ze voor de makkelijke weg...