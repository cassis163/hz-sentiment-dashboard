Ook dit deel is weer anders dan de vorige delen. Maar niet gewoon anders. Naar mijn idee was het om een paar punten anders. Het boek maakt een sprong in de tijd van het leven van Roel. Er staat een grote gebeurtenis op de planning. Maar die sprong in de tijd is niet zo onverwacht en komt heel rustig over. Het avontuur dat Roel dit keer mee maakt als politieagent speelt zich bijna ononderbroken achter elkaar af. Hij komt niet veel thuis - ten opzichte van de vorige delen - en alle gebeurtenissen spelen zich ook af in een relatief kort tijdsbestek. Daardoor leest het boek wel lekker vlot. Echter vraag ik me af of er in de vorige edities - ik heb de 3e uitgave gelezen - ook opvallende woordfouten voorkwamen. Zo wordt er een keer ‘Roel’ gezegd in plaats van ‘Vincent’ volgens de context. Die naamverwisseling vind ik wel opmerkelijk. En her en der wordt soms een woordje vergeten of een spelfout. In de andere delen heb ik dit veel minder ontdekt. Daarom is mijn beoordeling van dit boek ook iets lager. Het verhaal is goed, leest echt fijn! Op die spellings- en grammaticale fouten die mij opvielen na dan.

Greetings by Sophie