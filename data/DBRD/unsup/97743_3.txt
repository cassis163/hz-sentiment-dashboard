Steenhouwer is een boek waar je goed voor moet gaan zitten. Let je niet goed genoeg op dan is het onnavolgbaar. De verhaallijn verspringt namelijk enorm, zowel in tijd, als van vertelperspectief. Soms heb je pas aan het einde van de bladzijde door over wie het vanaf de eerste regels van die pagina gaat. Verwarrend maar desondanks is het een unieke manier van vertellen. Naarmate het boek vordert, komen al deze verschillende verhaallijnen samen. Ook knap dat de schrijfster alle personages andere verwikkelingen laat doormaken.