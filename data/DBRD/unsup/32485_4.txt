Fijn dat ik dit boek alsnog heb gelezen en zo kennis heb gemaakt met deze schrijfster. Het boek heeft me in spanning gehouden tot aan de laatste bladzijden, ondanks het feit dat ik het niet echt een thriller vind. Het is eerder een loeispannende roman.
Ik werd écht meegezogen in dit verhaal. Voelde sympathie voor de personages en diepe walging voor andere. Ik was soms echt ongerust en vergat dan bijna dat ik fictie aan het lezen was. Mijn waardering voor dit boek: ****½ (in poll afgerond naar ****). Waarom net niet de maximale score? De geschiedenis en feitjes, met name in het begin van het boek, hadden voor mij niet gehoeven. En toen alle aspecten van het verhaal aan het einde als een puzzel in elkaar vielen, vond ik het eigenlijk te veel van het goede. Desalniettemin vind ik het een heel goed boek. Het is waarschijnlijk een kwestie van smaak, maar toch raad ik iedereen aan eens kennis te maken met deze schrijfster, door dit boek te lezen.