“Wraakgodin“ is het debuut van Bernard Aichner  wat ik ale preread voor watleesjijnu mocht lezen. 

Het verhaal begint met de jeugd van Blum.
Haar ouders hebben een begrafenisonderneming en Blum moet als klein meisje al helpen daar, wat ze verschrikkelijk vindt.
Dan komen haar ouders om het leven door naar het lijkt een tragisch ongeluk.
Als ze zo alleen op de boot achterblijft is daar Mark die zich over haar ontfermt en met hem gaat ze haar leven verder.
Mark werkt bij de politie en doet zijn werk graag.
Ze krijgen twee dochtertjes en het leven lacht hen toe, totdat op een morgen vlak voor Blum haar ogen Mark doodgereden wordt.

Haar leven ligt overhoop en als op een dag Blum de telefoon van Mark afluistert komt ze achter gesprekken die hij gevoerd heeft met ene Dunja.
Ze besluit om haar te gaan zoeken..en vindt haar en als Blum ontdekt dat er meer zit achter de dood van Mark gaat ze op onderzoek uit.
Ze neemt het heft in eigen hand en het resultaat is dat er verschrikkelijke moorden volgen.
Er worden mensen ontvoerd en ook die komen op gruwelijke wijze aan hun einde. 

Het boek moet even op gang komen maar dan leest het vlot weg, al komt het bij mij allemaal wel erg onwaarschijnlijk over.
Hoe Blum als vrouw en merendeels in haar eentje al deze gruwelijke dingen doet, kan me dat werkelijk niet voorstellen.
De hoofdstukken zijn kort met regelmatig flashbacks, je leert Blum kennen als liefhebbende moeder maar tevens ook als een wraakzuchtig en moordend iemand.

Toch wel een spannend boek met de nodige bloederige situaties.