Drie seconden om je hachje te redden maar wel vele uren leesplezier (welgeteld 569 pagina's). Een rauw hedendaags misdaadverhaal waar hoofd rechercheur Ewert Grens terug een hoofdrol speelt. Zoals de auteurs zelf schrijven achteraan hun boek is dit een roman over criminelen van onze tijd met dank aan criminelen (tijdens het schrijfproces) en de overheidsinstanties politie en justitie. Het verhaal zit goed ineen en wordt zeer realistisch gebracht. Wel is het in het begin wat worstelen doorheen de poolse zinnen, de zweedse plaatsbepalingen alsook de schrijfstijl van de auteurs. Maar eenmaal je in het verhaal zit leest het boek als een lier.