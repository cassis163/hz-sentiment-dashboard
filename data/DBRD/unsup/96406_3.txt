De voorkant van deze 'literaire thriller' in pocket editie ziet er mooi en 'classy' uit, met een foto van een zwemmende baby in stemmig groen/grijs, en ook de flaptekts (zie omschrijving) intrigeert. In het boek loopt daarnaast nog een ander verhaallijntje. De roman die de echtgenoot van Molly heeft geschreven en die Ewan op aanraden van Molly leest. Volgens haar zal Ewan haar door het lezen van de roman wel gaan begrijpen.

Het boek leest lekker, is vlot van stijl en nergens langdradig. Ook is het aan het einde best spannend, maar zonder luguber of angstaanjagend te worden. Eigenlijk is het meer een psychologische roman en een "Why-did-they-do-it" dan een who-donnit aangezien je al vrij aan het begin ontdekt van wie de baby is en dat Molly de baby wil houden. Het spannende zit 'm dus in de vraag hoe de baby bij Molly is terechtgekomen, wat haar motivatie is om de baby te houden en waarom de baby is achtergelaten. Die gegevens zijn goed uitgewerkt, en leiden uiteindelijk tot een dramatische
ontwikkeling aan het slot. Prima, gedegen boek maar geen echte thriller.