'Dood de vader' is de eerste thriller van Sandrone Dazieri rond het originele speurders duo Colomba Caselli en Dante Torre.

Bij Rome wordt het onthoofde lijk van een vrouw gevonden; haar zoontje is verdwenen. De vader wordt als hoofdverdachte aanzien door het officiÃ«le onderzoeksteam.
Maar commissaris Rovere heeft zo zijn twijfels en vraagt Colomba Caselli een parallel onderzoek te doen. Zij is nog herstellende na een mislukte operatie in Parijs, die haar ook danig heeft getraumatiseerd.
Rovere suggereert haar ook Dante Torre in haar onderzoek te betrekken, een hoogbegaafde expert in het doorgronden van menselijke gedragingen. Als kind werd hij ontvoerd door de 'Vader' en 13 jaar opgesloten in een silo.
In het onderzoek van Colomba en Dante Torre blijkt als snel dat er inderdaad meer aan de hand is. Geleidelijk wordt duidelijk dat de mysterieuze 'Vader' nog altijd leeft en opnieuw actief is.
De plot leidt uiteindelijk tot illegale praktijken uit het verleden.

'Dood de vader' is een dik boek (meer dan 550 bladzijden). Maar het leest vlot weg, mede door de vele dialogen. De plot is goed uitgewerkt, met vele onverwachte wendingen. Daarnaast is het vooral de dynamiek tussen de twee hoofdkarakters, die bijdraagt tot het boeiende van dit boek.