“Een Stap Te Ver” is het debuut van de Engels schrijfster Tina Seskis.
Het plot van het boek is pakkend: wat bezielt een vrouw om haar hele leven op te geven? Haar man, haar gezin, haar huis…. En verder gaat onder een geheel nieuwe identiteit?
Door dit gegeven zit je eigenlijk direct in het boek, nieuwsgierig naar haar beweegredenen.
De schrijfster heeft het boek verdeeld in vier delen waarin door middel van flashbacks van de verschillende hoofdpersonen langzaam maar zeker het één en ander duidelijker wordt.
Het boek wordt beschreven als literaire thriller. Persoonlijk vind ik het etiket thriller niet passen, het is meer een roman.
Het enige minpuntje in mijn ogen is het einde. Het komt op mij over alsof dit (zeker in vergelijking met de rest van het boek) een beetje snel afgeraffeld is. Misschien klopt dit ook omdat de schrijfster het boek opdraagt aan haar moeder, die getroffen werd door een ziekte. Zij verteld hierbij ook dat ze de eerste versie van dit boek vlak voor haar dood voltooid heeft.
Al met al een sterk debuut en ik ben benieuwd naar de opvolger.