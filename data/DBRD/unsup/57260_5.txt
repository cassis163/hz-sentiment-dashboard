Ben je op zoek naar een spannend boek om te lezen deze vakantie? "De toeschouwers" is wat mij betreft een echte aanrader.

Marion werkt als freelance webdesigner en doet in haar vrije tijd aan kickboksen. Haar vriendin Dana moet voor het werk naar het buitenland en vertrouwt Marion ondertussen haar 12-jarige dochter Chavi toe. Zij begint de middelbare school in een internaat. Het gaat om een eliteschool die afgelegen is. Als blijkt dat ze nog een deeltijdse internaatsopvoedster zoeken dan solliciteert Marion. Na enkele dagen wordt er een schilder dood in de leraarskamer aangetroffen. Moet de moordenaar binnen of buiten de schoolmuren worden gezocht? Is de omgeving nog veilig voor de leerlingen? Vallen er nog meer slachtoffers?

Verschillende thema's zoals pesten, kindermisbruik en pleegzorg worden in het boek aangehaald. Misschien dat dat laatste er voor zorgt dat het verhaal wel wat onder mijn vel kroop. Hoe is het om als kind in een instelling te leven? Waarom verkies je om er te blijven als je ook in een (pleeg)gezin kan opgroeien?

Enerzijds is er de verhaallijn van Marion in het heden die tijdelijk de zorgt voor Chavi combineert met haar nieuwe baan. Anderzijds is er de vlindertuin die het verhaal vertelt van 2 meisjes die samen opgroeien in een instelling. Wat gebeurt er allemaal achter deze muren?

De toeschouwers is zeer vlot geschreven en houdt de spanning erin tot op het einde. Het hield me zo in de ban dat ik het op 3 dagen uitlas. Dat smaakt naar meer...