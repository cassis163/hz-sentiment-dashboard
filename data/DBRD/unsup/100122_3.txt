Wanneer een Belg in de catacomben van een Italiaanse kerk in Bolsena gevonden wordt, is de conclusie zelfmoord. Maar waarom gaat een man uit Antwerpen helemaal naar Italië terwijl hij verondersteld wordt in Zwitserland te zijn om zelfmoord te plegen? Dat slaat toch nergens op. Liese Meerhout en Michel Masson die fysiek weer opgeknapt is na een schietpartij gaan naar Italië. Voor Masson is het precies een toeristisch uitje en Liese ergert zich dood aan hem. Na een dag zijn ze al terug en kunnen niet om de feiten heen, zelfmoord.
Kort daarna wordt een koffertje gevonden in het water met daarin kleding van twee meisjes die in 1993 verkracht en vermoord teruggevonden zijn. Wat heeft het een met het ander te maken?

Er wordt veel nagedacht en gemediteerd in dit boek uit de reeks. Michel Masson heeft veel om over na te denken, over zijn toekomst, blijft hij bij de politie, over gemiste kansen, over relaties en het ontbreken van relaties.
Het duurde best lang voor ik doorhad waar dit boek naartoe ging. Het was wel spannend in de zin dat ik wilde doorlezen, maar toch miste ik iets, de gedrevenheid was er niet, er is meer aandacht voor de intermenselijke relaties tussen de leden van het team van Liese en dan vooral met Michel Masson. Benieuwd hoe dat verder gaat in de reeks.