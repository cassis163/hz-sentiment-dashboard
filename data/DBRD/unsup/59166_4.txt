Dit boek heeft al veel goede reviews gehad en het verdient die ook. Een jonge schrijver met een writer's block gaat naar zijn oude meester, Harry Quebert die al een meesterwerk geschreven heeft. Harry en Marcus zijn vrienden.
Wanneer Harry beschuldigd wordt van moord op een jong meisje waarmee hij bovendien een relatie heeft gehad, Nola was toen 15, staat het dorp op stelten. Marcus laat zijn vriend niet in de steek en is vastbesloten de waarheid te achterhalen.
Zijn uitgever pusht hem om over de waarheid een boek te schrijven. Daarvoor schuwt hij geen middel, ook het laten lekken naar de pers van aantekeningen van Marcus.
Het is een heel spannend boek, iedere keer wanneer je denkt dat je weet wie het gedaan heeft, wat de waarheid is, komt er weer iemand anders in de picture. Het gekke is dat iedere waarheid mogelijk is.
De ontknoping vind ik erg goed en had ik niet verwacht.
Moord, relatie met een te jong meisje, verdwijning, vriendschap, liefde het zit er allemaal in.
Goed boek.