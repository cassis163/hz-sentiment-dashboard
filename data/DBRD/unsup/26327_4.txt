Intrigerend boek wat twee verhaallijnen volgt. Het verhaal begint met Kitty in de huidige tijd die door een schokkende gebeurtenis besluit om even de werkelijkheid te ontvluchten door naar de blokhut die ze even daarvoor uit een erfenis gekregen heeft te gaan. Daar vind ze een sieraad wat haar naar het levensverhaal van haar overovergrootvader Dimitry leidt. Die geschiedenis brengt ons terug naar Rusland 1914, de Romanovs, de eerste wereldoorlog en de opstand die daardoor in Rusland ontstond. Een schitterend verhaal over een onmogelijke liefde die tijd letterlijk overleefd. Het boek verhaalt afwisselend de tegenwoordige tijd van Kitty en de verleden tijd van Dimitry wat het een hele prettige leeservaring maakt. Ook is het een prettig weglezend verhaal waarbij je de moeilijkheden van de oorlog, de opstand en de ellendige situatie van de Romanovs wel duidelijk voelt en kan indenken. Het leuke van dit boek is dat feit en fictie doorweven zijn (schrijfster maakt achter in het boek duidelijk waar ze zichzelf de vrijheid van fictie heeft gegund) wat het verhaal heel realistisch maakt. Het was mijn eerste ervaring met een boek van Gill Paul en ik kijk er naar uit haar andere boek te gaan lezen.