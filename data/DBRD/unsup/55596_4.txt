Natuurlijk klopt de kritiek hierboven dat Val McDermid beter kan dan wat ze hier gepresteerd heeft. Toch geef ik (weer) vier sterren, want een wat mindere McDermid is altijd nog stukken beter dan een "goed" boek van menige andere schrijver.
Ze weet de sfeer uit de jaren '80 goed op te roepen, en ze is er wederom in geslaagd mij geen rust te gunnen voordat ik het boek uit had. Inderdaad, de afwerking had wat minder haastig gekund, maar er blijven geen losse draadjes hangen; en daar gaat het tenslotte om bij thrillers.