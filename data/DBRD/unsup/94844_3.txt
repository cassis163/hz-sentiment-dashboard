Veganisme is een heuse trend aan het worden. Waar vroeger menig veganist automatisch werd geacht een la vol geitenwollensokken te bezitten is het nu hip and happening om er als eentje door het leven te gaan. In De vegarevolutie vertelt Lisa Steltenpool waarom je door veganist te worden naast trendy ook jezelf en de wereld om je heen beter en gezonder kunt maken.  
De Vegarevolutie bestaat ongeveer voor de helft uit handleiding waarom je een veganist zou moeten worden en hoe je dat aanpakt. Dat er voor de productie van een kilo rundvlees (biologisch of niet) 15.000 liter water nodig is weten waarschijnlijk maar weinig mensen. Maar als je eenmaal besloten hebt veganist te worden is het hoe minstens net zo belangrijk. Uit ervaring weet ik dat het omschakelen naar veganistisch koken een ontdekkingsreis is die, in het begin, veel tijd kan kosten.    

Tricolore Veggiepizza
2 pizza’s
bereidingstijd 45 minuten  

Voor de bodem
250 g bloem of volkorenmeel
2 tl bakpoeder
1,5 tl zout
120 ml water
2 el olijfolie

Voor de basissaus
2 teentjes knoflook
1 el olijfolie
5 zongedroogde tomaten
1 blikje geconcentreerde tomatenpuree (á 70 gram)
1 el Provençaalse kruiden
1 tomaat
zout en peper naar smaak

Beleg
100 g champignons
1 gele paprika
1 rode paprika
1 rode ui
100 g olijven
4 el sojasaus  

Verwarm de over voor op 180°C.  
Neem een grote kom en meng de bloem, bakpoeder en zout samen. Voeg dan het water en de olie toe en kneed tot een stevige bal. Verdeel in twee gelijke delen. Rol met een deegroller één deel deeg uit tot een ronde pizza. Als je geen deegroller hebt kun je ook een fles wijn gebruiken. Doe dit ook voor het overige deeg.  
Leg de twee pizzabodems op bakpapier en bak 5 minuten af in de oven. Haal na het bakken uit de oven en verwarm de oven voor op 250 graden.  
Pel de knoflook en doe deze in een keukenmachine of maatbeker. Voeg de rest van de basissaus-ingrediënten toe en mix tot een gladde saus. Zet apart.  
Wrijf de champignons schoon met keukenpapier. Snijd de champignons in plakjes en de paprika en rode ui in ringen. Marineer de groenten in de sojasaus. Beleg de pizzabodems royaal met de basissaus en beleg met de gesneden groenten (behalve de olijven).  
Bak de pizza’s 10-15 minuten af op 250 graden. Voeg na het bakken de olijven toe.  

Het koken van het recept was redelijk eenvoudig. Het bleek wel vrij bewerkelijk, je bent er een klein uur mee bezig. Maar de smaak is heel goed en ook bij mijn puberkinderen viel het goed in de smaak.  
De achtergrondinformatie over veganistisch eten, waar een groot deel van het boek uit bestaat, is heel nuttig als je nog niet zo ervaren bent in het koken zonder dierlijke producten. Je leert welke ingrediënten je kunt gebruiken om toch een goede smaak aan je gerechten te krijgen en, niet onbelangrijk, waar je ze kunt krijgen. Wat ik wel wat jammer vind is dat er geen index in het boek staat, eigenlijk is die onmisbaar, vooral omdat de ingrediënten nog je in het begin nog redelijk onbekend zijn en je soms even terug moet zoeken wat je ook alweer nodig had.  
Als je er ooit over nagedacht om veganist te worden maar jezelf nog steeds niet dat ene duwtje heb kunnen geven om echt voor een plantaardig leven te kiezen dan De vegarevolutie je zeker over de streep helpen. Lisa Steltenpool weet veganisme namelijk op een hele heldere een aantrekkelijke manier te ontdoen van zijn geitenwollensokken-imago. Mocht je alleen op zoek zijn naar een boek met veel verschillende lekkere plantaardige recepten dan zou ik nog even verder kijken.
De vegarevolutie is vooral een fraai uitgegeven en aantrekkelijk startpunt voor would-be veganisten.