Recensie de Messias

Deze roman 'de Messias' van Arjan Winter is het debuut van een schrijverskoppel. Ze hebben zich eerder bewezen als gedichtenschrijvers.
Het verhaal gaat over Emma, een hout-expert, die een leuke nieuwe baan aangeboden krijgt in het buitenland. Nietsvermoedend neemt ze een aantal opdrachten aan, waarvan er eentje de vioolwereld op z'n kop zet.
In een tweede, heel bijzondere verhaallijn wordt de historie van vioolbouwers uit Cremona, de vioolstad van ItaliÃ«, weergegeven. Daarvan is natuurlijk Stradivarius de bekendste. De geschiedenis en gebeurtenissen zijn erg interessant, maar soms ook lastig te volgen door het flink aantal personages dat voorbij komt. Zonder echt iets te verklappen, het perspectief van waaruit de achtergrond te lezen is, is echt bijzonder en biedt een mooie extra dimensie van het boek.
Eigenlijk wordt het boek vanuit 2 lagen verteld, waarbij iedere laag ook weer een geschiedenis en tegenwoordige tijd laat zien. Emma's werk en belevenissen worden verteld, maar middels flashbacks weet je ook wat haar achtergrond is en in wat voor (gelovig) gezin ze is opgegroeid. De andere historische laag begint een aantal eeuwen terug, en loopt door tot in het heden. Beide lagen vullen elkaar erg goed aan, het is net een puzzel die je aan het lezen bent. Het verhaal van Emma wordt ondersteund door de tweede verhaallijn, waarbij je als lezer veel meer informatie krijgt die Emma niet weet of kan weten.
Het thema geloof loopt door de hele roman, en wordt ook weer via vele kanten belicht.
Al met al een interessante en opvallend geschreven roman, verweven met behoorlijk wat historische feiten.