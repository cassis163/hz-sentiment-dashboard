Dit verhaal is een geschreven in de stijl van klassiekers als die van MR James. Ouderwetse 'gothic horror', maar dan wel met een moderne inslag.

Het venijn van het verhaal zit in de staart: het blijkt een onafgerond verhaal te zijn, het eerste uit een serie. Het is redelijk afgerond en zelfstandig, maar als het echt spannend wordt, houdt het op. Ik heb dus niet het gevoel een verhaal te hebben gelezen, alleen maar een inleiding tot een groter verhaal. En ik wil weten hoe het afloopt.

Afijn, op zich is het verhaal goed te lezen, voldoende plotwendingen, prettig taalgebruik, en griezelig op een ouderwetse manier. Omdat het 'slechts' een inleiding schijnt te zijn, wordt de tijd genomen om de verschillende personages te introduceren. Ook worden er veel (niet te) woorden besteed aan de wereldbouw, dat wil zeggen, aan de wereld van de Zieners.
Het taalgebruik is behoorlijk traag, zoals ik dat gewend ben van de klassieke schrijvers. Het past ook bij de personages en de plaats waar het zich afspeelt, het Engelse platteland, waar ook trage, maar spannende thrillers als Midsomer Murders zich zouden kunnen afspelen.

Omdat het onze wereld is, maar dan net anders, en de ouderwetse horror, maar dan net anders, verloopt het verhaal net iets anders dan dat ik had verwacht, en dat is mooi.