Charlie Kane is de debuutthriller van de Britse schrijfster Jules Hardy. Charlie Chum Kane is een seriemoordenaar. Al zeventien jaar lang vermoordt hij de grootste (zeden-)misdadigers van de VS en staat hij bekend als Mr. Candid.
In het boek volgen we onder andere Patrick Flanagan, een dikke inspecteur gefascineerd is over de mysterieuze moordenaar. Hij zet zelfs zijn baan op het spel om er achter te komen wie er schuil gaat achter Mr. Candid en om antwoord te krijgen op zijn brandende vraag Hoe kun je met jezelf leven?

In de ruim 400 paginas die het boek telt heeft Jules Hardy mij weten te overtuigen van haar kunnen. Zonder er in door te slaan belicht ze de frustraties bij de hoofdpersonen in hun jacht op Mr. Candid. Moet je iemand tegenhouden die de meest misselijkmakende kinderverkrachters opruimt? Hardy neemt de tijd voor het uitwerken van de vele interessante personages die het boek rijk is. Rijk, want ze brengt haar karakters echt tot leven. Ze laat ze bijna van het papier afwandelen

Charlie Kane is  zeker in het begin  geen eenvoudig of snel verhaal. Het wordt langzaam opgebouwd en krijgt naar mate het verhaal vordert een steeds duidelijkere vorm. Hierdoor wordt je stap voor stap meegesleurd in de intriges en het verleden van de familie Kane. Pas na ruim de helft van het verhaal komt de vaart erin, stokt de adem regelmatig in je keel en krijg je op sommige momenten kippenvel op je armen. Het slot is verrassend, en wat mij betreft had het boek dáár mogen eindigen. Maar Hardy besloot anders en heeft het verhaal naar een gesloten einde geschreven. Hierdoor verlies het boek iets van haar kracht, maar ondanks dat is Charlie Kane een bijzonder knappe thriller en een dijk van een thrillerdebuut!