Het boek heeft een cover waaraan je al kunt zien dat het zich niet afspeelt in de huidige tijd. Het speelt zich af in de jaren zestig. Het is verdeeld in een zevental hoofdstukken, die met een paar mooie zwart wit foto´s zijn opgesierd.
De hoofdpersoon Barbara wordt tot schoonheidskoningin van Blackpool uitgeroepen. Als Barbara dan hoort dat zij het hele jaar de taak heeft dit uit te dragen, weigert zij en nog voor ze de kroon op krijgt is ze verdwenen en verlaat Blackpool. Ze gaat dan naar Londen en voor ze het weet is zij Sophie Straw en heeft ze de hoofdrol in de televisiecomedy, Barbara (and Jim). Heel bijzonder allemaal. Wie wil nu geen schoonheidskoningin zijn denk je dan. Nee, Barbara oftwel Sophie wil mensen aan het lachen maken. En dat doet ze ook. Heel fijntjes verwerkt Nick Hornby humor met ook een gevoelig liefdevolle Barbara/Sophie in dit boek. Zo leeft de lezer van het begin van Sophies carrière tot aan haar oude dag mee met al haar televisie en privé gebeurtenissen die op een grappige manier met elkaar verweven zijn. Zelf moest ik heel erg wennen aan alle namen die in dit boek voorkomen. Misschien kwam dit ook wel doordat ik afgeleid werd. Ik las een 1e proefdruk , wat nog op taalfouten gecontroleerd moest worden. Die stonden er nog wel in. En misschien was mijn verwachting wat humor betreft wel net een stukje te hoog. Ook denk ik dat ik misschien wel te weinig kennis heb van de Engelse televisiegeschiedenis. Ik heb zo het vermoeden dat er voor iemand die daar meer van weet, meer grappige gedeeltes uit te halen zijn en dat ik dus wel wat grapjes gemist heb. De eerste paar hoofdstukken heb ik moeite gehad om in het verhaal te komen. Naarmate het boek vorderde ga je als lezer steeds meer sympathie krijgen voor Sophie. Uiteindelijk heb ik toch wel genoten van dit boek. Met dank aan De club van Echte lezers van wie ik de 1e proefdruk mocht ontvangen voor een recensie.