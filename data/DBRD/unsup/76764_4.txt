Duizend Hoog begint al met een proloog waardoor je verder wil lezen. Er valt iemand van een duizend verdieping hoge toren. Was het een ongeluk of opzet? Na de proloog gaat het boek twee maanden terug in de tijd en leer je vijf tieners kennen.

In dit boek worden er vijf tieners gevolgd die allemaal in een toren van duizend hoog wonen. De toren loopt spits omhoog. Hoe hoger je woont hoe minder huizen er zijn en hoe rijker je bent en hoe luxer ze zijn.

Avery: Het meisje van de duizendste verdieping dat genetisch perfect is ontworpen. Ze lijkt alles te hebben, maar is dat zo.
Eris: Het meisje met een zorgeloos leventje dat van de één op andere moment instort.
Leda: Het meisje met de geheime verslaving aan drugs en een jongen die ze nooit had mogen aanraken.
Watt: De techgenie met een groot geheim. Hij weet alles voor iedereen. Hij word ingehuurd om iemand te bespioneren voor een meisje hoog in de toren en raakt verstrikt in een web van leugens.
Rylin: Een meisje met een baan op een van de hoogste verdiepingen. Ze raakt verzeild in een wereld, en een liefde, wat ze zich nooit had kunnen voorstellen. Maar kan ze zichzelf trouw blijven?

Dit boek volgt de levens van vijf tieners, Avery, Eris en Leda die bovenin wonen en Watt en Rylin die veel lager wonen.

Het was heerlijk om te lezen over de levens op de hoogste etages en de verschillen met de lagere etages. Waar ik wel een beetje moeite mee had was het hoge drugsgebruik, wat een beetje als normaal werd gezien. Zolang je er niet verslaafd aan bent. Maar voor de rest is het een heerlijk boek, wat vlot leest.