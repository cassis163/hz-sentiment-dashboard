Het zilveren Layrint is het vervolg in de serie van de boeken van Terra Fabula geschreven door Peter Dewillis.
Het begin van het verhaal gaat verder in de spanningsboog waar het eerste boek in is geÃ«indigd. William slaapt de eeuwige slaap en zijn leven hangt aan een zijden draadje. Gelukkig kan Martha rekenen op steun in haar zoektocht naar hulp. De magische wereld verkeert nog steeds in groot gevaar onder het bewind van Griselda. Tijdens hun zoektocht ontdekken ze dat koning Eldrick overal mysterieuze aanwijzigen heeft achter gelaten. Raadsels die pas op te lossen zijn wanneer ze meer stukjes van de puzzel bij elkaar vinden.

Vanaf het begin zit je direct terug in de achtbaan van het vorige deel. Het verhaal begint dan ook direct met de zoektocht naar hulp. Ook in dit boek maken we weer kennis met een aantal nieuwe fantastische wezens,pok wezens die we zelf kennen vanuit alle gekende sprookjes . Af en toe komt de achtbaan even een beetje tot rust om vervolgens weer in volle vaart te vertrekken. Het blijft spannend. De verhaallijn is wel typisch voor fantasyverhalen. Dus als je deze al veel gelezen hebt zie je wel verschillende dingen terugkomen. Ook het personage dat zijn rol gaat spelen op het einde is geen verrassing. Maar toch hoewel je sommige dingen kunt voorspellen kun je het boek bijna niet wegleggen.
De oplossingen voor gevaren zijn goed gevonden. Leuk detail zijn ook de spreuken die opeens op verschillende bladzijde van het boek verschijnen ( met de voetnoot erbij) Dit is heel origineel !
Een boek wat niet voor niets 5 sterren heeft gekregen. Een spannend verhaal voor zowel jong als oud.