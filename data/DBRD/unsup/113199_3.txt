Dit boek bevat een ingewikkeld, soms wat chaotisch verhaal met veel personages waarvan de meeste maar oppervlakkig in het verhaal voorkomen. De meeste personages zijn nazaten van een groep mannen die op een oud schilderij staan, waarop een verwijzing staat naar vier schetsen. Emma komt de twee ontbrekende schetsen op het spoor maar als ze hier ruchtbaarheid aan geeft wordt ze achtervolgd door diverse mensen. Wat willen ze verbergen en wie is oprecht.....en wat hebben ze van doen met het koningshuis, is Willem wel de vader van Wilhelmina?


Dit is in grote lijnen het verhaal dat mij pas laat begon te boeien. Ook had ik iets meer informatie over het Rijksmuseum verwacht. Het leuke is wel dat je door de boeken van Tomas Ross altijd een stukje geschiedenis meepikt verwerkt in een fictief verhaal.