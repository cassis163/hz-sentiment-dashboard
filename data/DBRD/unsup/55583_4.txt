'Zelfs nu, na al die jaren, kan ik mijn ogen sluiten en in het donker weer het beeld oproepen van Thomas Cave zoals we hem achterlieten, toen de Heartsease de wind in de zeilen kreeg en het lege land langzaam uit het zicht verdween, samen met een man die niet langer een man van vlees en bloed leek, maar een simpel figuurtje, niet meer dan een rechte streep, een zich terugtrekkende lijn op de witheid van het strand.' Zo eindigt een meer dan boeiend verhaal over eenzaamheid en ontberingen tijdens een ijzige, donkere poolwinter
Het is augustus 1616. Als gevolg van een weddenschap blijft Thomas Cave eenzaam achter op een onherbergzaam eiland voor de kust van Groenland. Zijn schip, de walvisvaarder Heartsease, is vertrokken om, voordat de helse winter invalt, op weg te zijn naar haar thuishaven in Engeland.
Volgens zijn scheepsmaten is Thommas Cave met Kerstmis krankzinnig en met Nieuwjaar dood!
Hoe overleef je deze helse kou, de eenzaamheid en weersta je de demonen die voortdurend je aandacht opeisen. Het verhaal houdt je in een ijzige greep die je dwingt om door te lezen om te weten of hij het redt en het verloop zijn grote, verloren liefde.
Dit debuut van de Engelse schrijfster Georgina Hardings verdient een groot lezerspubliek en mag zich zeker rekenen tot de top van de moderne Engelse literatuur