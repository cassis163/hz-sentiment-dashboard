In 1869 vermoord de zeventienjarige Roderick Macrae drie mensen. Waarom?

Na het lezen van de beschrijving van dit boek dacht ik meteen aan de klassieker uit 1957 'Twelve angry men' . De vraag die gesteld wordt in dit boek is echter niet 'is hij de echte dader?', maar 'waarom heeft een zeventien jarige jongen deze gruwelijke moorden gepleegd?'

Het boek begint met het wekken van de indruk dat de schrijver zijn stamboom onderzoekt en stuit op een rechtszaak van een 17 jarige jongen met dezelfde naam. Deze jongen is beschuldigt van het vermoorden van drie personen.
Deze zeventienjarige Roderick Macrae heeft een memoir geschreven en het het eerste deel van dit boek omvat dan ook zijn memoir. Dit gedeelte is geweldig geschreven en we leren Roddy op een positieve manier kennen. Hij was een slimme jongen en ondanks zijn sombere vooruitblik zichzelf nooit verder te kunnen ontwikkelen heeft hij deze ambitie wel. Na het lezen van het eerste deel heb je meer het idee een non-fictie verhaal te lezen dan een roman. Je beleeft de wereld van toen door Roddy’s ogen en je kunt niet anders dan om het geven.
Tijdens het tweede gedeelte moet er worden vastgesteld of Roddy gesteelijk aanspraakelijk gesteld kan worden voor de moorden. Dit gedeelte heeft een ‘komische noot’ aangezien dit wordt gedaan door iemand die niet anders te beschrijven is dan een arrogante rotzak.
Het laatste gedeelte van het boek omvat de rechtszaak. Ondanks de spanning bleef ik ergens hopen op een plot twist of iets dergelijks ondanks het feit dat je het einde van mijlen en ver ziet aankomen. Ondanks dat al snel duidelijk is hoe dit verhaal eindigt slaagt Graeme Macrae Burnet erin je spanning ontzettend goed vast te houden en een band te vormen met iemand die een vreselijke misdaad heft began!

Ik ontving dit boek in ruil voor een review.