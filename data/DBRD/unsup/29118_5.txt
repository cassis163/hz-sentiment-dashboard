MIJN MENING OVER DE COVER:
De donkere kaft met het prachtige oog geeft exact de inhoud weer. De groene en blauwe letters geven precies genoeg kleur aan de zwarte achtergrond.

MIJN MENING OVER DE INHOUD:
De auteur heeft een fijne, prettige en vlotte schrijfstijl.
Ze weet mij vanaf de eerste tot en met de laatste bladzijde te boeien en de spanning op te voeren.
Eenmaal begonnen wilde ik doorlezen. Weten hoe zat, wat er allemaal ging gebeuren en of het goed zou komen.
Een gewoon gezin: Vader Menno heeft een eigen familiebedrijf en werkt daar keihard. Moeder Sascha is huisvrouw en boetseert en zoon Luuk is een koppige puber die het VWO doet. Zo op het oog een gelukkig doorsnee gezin. Totdat zoon Luuk gokschulden maakt en hun leven op de kop komt te staan. Vader Menno probeert het allemaal te regelen met Jan een bevriende advocaat. Houdt zijn vrouw overal buiten om haar te beschermen, zodat ze zich geen zorgen hoeft te maken. Gaat dit lukken of komt Sascha toch achter het geheim van Menno? Is Jan de advocaat voor wie hij zich uitgeeft? En welke rol speelt Luuk en zijn vrienden in dit verhaal? Wie is Ruben en wat is zijn rol? Lees dit boek en je krijgt overal antwoord op.

De auteur heeft prima onderzoek gedaan naar medische aandoeningen, transportsector en de reddingsbrigade waardoor alle situaties geloofwaardig overkomen. Op onnavolgbare wijze weet ze mij ook deze keer weer te verbazen en verrassen. De spanning is om te snijden.
Het was een genot om deze thriller te lezen.

Achter in het boek staan korte beschrijvingen van andere boeken van deze auteur. Hiervan heb ik het merendeel gelezen en kan ze iedereen aanraden. Stuk voor stuk juweeltjes, maar “Toen het donker werd” is een pareltje.