Eden besluit in haar zomervakantie haar vader op te bezoeken, die ze al drie jaar niet heeft gezien. Ze komt terecht bij haar nieuwe stiefmoeder en maar liefst drie puberende stiefbroers. Eden heeft vanaf het begin al een hekel aan Tyler, haar oudste stiefbroer. Hij is een typische 'bad-guy', gebruikt drugs en heeft vaak ruzie met zijn ouders. Hoewel Eden Tyler in het begin totaal niet kan uitstaan, wordt ze langzaam maar zeker verliefd op hem. Het is een lastige situatie, want Tyler is niet alleen haar stiefbroer, maar heeft ook een relatie met een vriendin van Eden. Een boek vol liefde, geheimen en vriendschap.

Dit is een leuk boek om te lezen in de zomermaanden, maar niet een boek dat me bij zal blijven. Het leest snel weg en het verhaal is makkelijk te volgen. Hierbij moet ik wel zeggen dat dit boek niet voor iedereen leuk is. Tyler is een bad guy, alles wat hij doet is slecht. Ok√©, er zit een reden achter waarom hij zich zo gedraagt, maar dat maakt het niet accepteerbaar. Ik snapte niet goed waarom Eden verliefd op hem zou worden. Het is een typisch 'meisje-valt-voor-slechte-jongen-waar-ze-niet-verliefd-op-mag-worden' verhaal. Als je cliches niet erg vindt, zal je dit boek erg waarderen.

Veel personages in dit boek waren oppervlakkig en een beetje hetzelfde. Tyler's vrienden praten alleen over alcohol en jongens en feestjes. De meeste personages waren hierdoor onrealistisch en ik vond ze ook niet aardig. Ook maakt Eden soms rare keuzes en werd ik soms zelfs een beetje gefrustreerd door haar. Ik denk wel dat het boek erg herkenbaar is voor Young Adults. De schrijfster zegt hoe het echt is en draait niet om moeilijke onderwerpen heen.

Het einde van het boek kwam een beetje als een schok en ik ben daarom benieuwd naar deel twee in deze serie.