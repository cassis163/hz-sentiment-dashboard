De cover van het boek nodigt uit om gelezen te worden. Hij is sprookjesachtig, mysterieus, magisch en tegelijk ook een beetje duister. Er gaan meteen vele vragen door je hoofd en je wil zo snel mogelijk in het verhaal duiken.

Eens je begint te lezen blijkt al snel dat je het boek nog onmogelijk kan wegleggen, je wordt in het verhaal gezogen en het laat je niet meer los. Ook de gebeurtenissen volgen elkaar vlot op. Je wil constant weten wat het volgende is dat gaat gebeuren en voor je het door hebt zit je enkele uren later al in de helft van het verhaal.

Het onderwerp van Het zwarte hart is vernieuwend. Er bestaan meerdere boeken die over verschillende soorten wedstrijden en spelen gaan maar dit verhaal is toch net weer anders. Ook de magie die erbij komt zorgt voor een erg leuke en andere insteek binnen dit onderwerp.

De personages in het verhaal spreken erg aan en hebben allemaal bepaalde trekjes die ervoor zorgen dat ze stuk voor stuk uniek zijn. Doorheen het verhaal leer je ze ook steeds beter en beter kennen en dat zorgt ervoor dat je je op bepaalde momenten verbonden gaat voelen met hun.

Tijdens het lezen ging ik zo op in het verhaal dat ik op een bepaald moment verbaasd ontdekte dat ik op de laatste pagina beland was. Het was al lang geleden dat ik een boek in handen had gehad dat las als een trein en in dit geval was het best jammer. Ik had graag nog langer in het verhaal gezeten en kijk nu vooral uit naar een vervolg want ik wil graag nog meer lezen over Scarlett en Donatella en hun avonturen!

Het zwarte hart krijgt zonder twijfel vijf sterren van mij. Het was een geweldig boek dat me van de eerste tot de laatste zin in zâ€™n greep had. Stephanie Garber weet duidelijk haar lezers te plezieren en Het zwarte hart behoort zeker tot de toppers van het YA genre!