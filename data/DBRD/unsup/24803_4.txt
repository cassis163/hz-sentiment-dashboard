Blauwe maandag is de eerste thriller in de serie met Frieda Klein. Dokter Klein is psychoanalyticus. Haar patiënten hebben uiteenlopende problemen waarvoor ze bij haar terecht kunnen. Op een dag komt een patiënt met een droom aanzetten die merkwaardige gelijkenissen vertoont met een recente verdwijning. Moet Frieda Klein hiervoor de politie contacteren?

Dit boek was mijn eerste kennismaking met Nicci French en ik was blij verrast. De spanning laat op zich wachten. Pas in het tweede deel van het boek word je meegezogen in het verhaal en laat het plot je denkend achter.
Toch stoort het eerste deel niet: de auteurs geven in dit deel vorm aan de verschillende karakters en hun relaties. De moeite dus om te beginnen aan de volgende boeken in de reeks!