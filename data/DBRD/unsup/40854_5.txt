Dit is een geweldig boek, dat met prettig geschreven teksten de geschiedenis van Nederland op een overzichtelijk rijtje zet. Van de allereerste bewoners in de zompige delta tot het hier en nu worden door de vier historici zonder al teveel persoonlijke kleuring (praktisch nihil eigenlijk) de strapatsen van onze voorouders in een helder perspectief geplaatst.
Veel is natuurlijk al bekend, maar toch steek je ook nog aardig wat op met dit boek. De gebonden versie is voorzien van geweldig illustratiemateriaal in kleur, dat van dit boek ook een nadrukkelijk kijkboek maakt. Bovendien voorzien van een handige literatuurlijst per periode, zodat als je over een bepaalde tijd wat meer de diepte in wil, dit heel makkelijk wordt gemaakt. Een aanrader voor een ieder die ook maar een beetje is ge√Ønteresseerd in de vaderlandse historie.