Een seriemoordenaar is sinds kort actief in het Amerikaanse Santa Cruz. Het relatief kleine recherche team van die stad heeft niet veel ervaring met dit soort zaken en is onderbezet. Dan krijgen ze hulp van een recherche team uit een andere stad. Kunnen zij ervoor zorgen dat de moorden die elkaar in een razend tempo opvolgen word gestopt?

Een enorm spannende thriller zoals ik ze het allerliefste zie. Vanaf het begin tot eind word je het verhaal ingetrokken en wil je gewoon verder lezen totdat het uit is.
De opbouw van het verhaal is goed en ontwikkelt zich langzaam tot een hele spannende ontknoping die toch nog verassende elementen bevat. Hier en daar naar het einde toe is het verhaal wel een beetje snel richting een oplossing van de zaak geschreven. Het recherche team trekt hier en daar een conclusie wat ook direct de juiste blijkt te zijn. Het team borduurt daar voortvarend op door en komt dan vrij snel bij de dader en andere details terecht . Dit maakt het een tikkeltje ongeloofwaardig hier en daar en graag had ik bijvoorbeeld gezien dat ontrafelingen iets ingewikkelder geschreven zouden zijn. Ik vraag me af of dit in echte moordzaken zo snel gevonden zou zijn.

De spanning maakt echter wel alles goed en ook de gruwelijke details worden niet achterwege gelaten wat het geheel prima leesvoer voor de echte thrillerliefhebber maakt.

De cover is mooi maar vind ik niet echt bij het verhaal passen. Ik kan het Amerikaanse landschap niet echt rijmen met het boeren Hollandse / Vlaamse landschap op de cover. Was mooi geweest als er bijvoorbeeld een oude mijnschacht zichtbaar was geweest ofzo. In een leesclub op een andere site werd de vraag ook gesteld aan de auteur: waarom deze cover? Ze antwoorde : ik hoop dat je na het lezen van het boek de cover kan plaatsen ...
Ik moet eerlijk zeggen , ik heb het boek uit maar zie het niet.

Verder 4 sterren omdat ik er enorm van heb genoten en omdat het lang geleden is dat een boek me vanaf begin tot eind geboeid heeft.