Ik had nog nooit van Dominique Biebau gehoord maar las een positieve recensie over IJslands Gambiet in Trouw. De eerste bladzijden lazen wat stroefjes maar daarna barstte dit boek in volle glorie uit. Ik heb deze roman in één ruk uitgelezen (tot drie uur 's nachts) en was toen helaas te moe om het raadsel dat in het boek verborgen zit op te lossen (zal voor een andere keer zijn). Een lekker melancholische roman met thrillerelementen - die me heel sterk aan Simenon deed denken.