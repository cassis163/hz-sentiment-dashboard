De 12-jarige Gwendy Peterson uit Castle Rock, loopt iedere dag de 305 treden van de Suicide Stairs op naar het uitkijkpunt.
Op een dag wordt ze aangesproken door een vreemdeling, een man in het donker gekleed en een bolhoed op zijn hoofd. Hij schijnt haar al een week in de gaten te houden.
Ze is, volgens hem, uitverkoren om de “Knoppenkist” in ontvangst te nemen. Hij legt haar uit hoe de kist werkt en waar de knoppen voor dienen.
Ze mag er alleen met niemand over praten.
Gwendy’s leven zal voorgoed veranderen….

Gwendy’s knoppenkist is een novelle geschreven door Stephen King en Richard Chizmar.
Het is een fantasieverhaal dat vertelt over de 10 jaar dat Gwendy de kist in haar bezit heeft; van haar 12e tot haar 22e jaar.
Het is prachtig geschreven en bevat mooie illustraties.
Vanaf de eerste bladzijde wordt je in het verhaal getrokken en is het moeilijk om weg te leggen.

Echt spannend wordt het niet, maar dat is in dit boek niet erg; het is zo’n geweldig verhaal dat er eigenlijk geen nagelbijtende spanning nodig is.
Er komen gebeurtenissen in voor, die waargebeurd zijn, zoals een gebeurtenis in Guyana. Ik zeg daar verder niets over, anders geef ik een spoiler weg…

Ik ben/was nooit een liefhebber van fantasie-boeken, maar door dit verhaal ben ik toch nieuwsgierig geworden en ga eens eens een uitstapje naar een fantasie-boek nemen. Natuurlijk ga ik ook veel meer van Stephen King lezen.
Ik geef Gwendy’s knoppenkist 5 *****
Ik mocht dit boek lezen voor #hebbanbuzz