Ik heb het boek van Anna Krijger, waarin zij haar ontmoetingen met diverse mensen in Israël en Palestina beschrijft, verslonden! Anna woonde en werkte tussen 2014 en 2017 als correspondent Israël en de Palestijnse gebieden, met als standplaatsen Tel Aviv en Oost-Jeruzalem. Ze schreef artikelen voor De Groene Amsterdammer, reportages en columns voor het Nederlands Dagblad en opiniestukken voor NRC Handelsblad. Daarnaast deed ze verslag op Radio 1 en 5.

Begin dit jaar las ik ‘Een schreeuw om recht’ van Dries van Agt (2009) en ‘Niet iedereen kan stenen gooien’ van Arjan El Fassed (2008). Beiden boordevol informatie over Israël en Palestina, maar wel al enige tijd geleden geschreven. ‘Tegendraadse dromen‘ van Laurens Samsom over diens correspondentschap bij Trouw in de periode 2011-2015 las ik kort geleden. Zeer boeiend!

Maar Anna Krijger spant wat mij betreft de kroon met haar boek ‘Hipsters, baarden, martelaren. Ontmoetingen in Israël en Palestina‘! In het boek komen veel verschillende perspectieven aan bod: de Israëlische veganist, de ouder van een gedood Palestijns en Israëlisch kind, de vluchteling, arbeidsmigrant, ultra-orthodoxe Joden in Jeruzalem en nog veel meer.

Nieuwsgierig: lees hier mijn volledige recensie/blog: https://www.hebban.nl/spot/angelathissen/nieuws/hipsters-baarden-en-martelaren