Dit boek won ik bij een opruiming van boeken van Hebban. Dit boek is behandeld in een leesclub dit voorjaar. Dankjewel Hebban, voor dit pareltje!
In een klein plaatsje aan de de Adriatische kust in het het Joegoslavië van de tachtiger jaren wonen Andrej en Josip. Andrej is een jonge vrijgezelle postbode die misbruik maakt van zijn beroep: hij stoomt regelmatig enveloppen open om zich te verrijken aan de inhoud ervan, danwel zich te wapenen met kennis erover.
Josip is de bestuurder van de kabelbaan die mensen, veelal toeristen, vervoert vanuit het dal naar het kabelbaanstation in de hogergelegen bergen.
Andrej ontdekt dat Josip, een ongelukkig getrouwde ex-partizaan uit WW2 met een gehandicapt dochtertje, vreemd gaat. Hij besluit hem met die kennis te chanteren.
Josip weet in het begin niet hoe hij het heeft en betaalt maar trouw de gevraagde bedragen, die Andrej vergokt in de casino's. Dan krijgt Andrej een ongeluk en Josip en zijn zwager Mario zorgen intussen voor de woning en de hond van Andrej. Josip ontdekt de clandestiene inkomensaanvullingen van Andrej. Hij beseft echter niet dat Andrej degene is die hem chanteert. Hij besluit Andrej met die kennis te chanteren. Er ontstaat een komische situatie waarbij Andrej niet weet dat Josip zijn geheim kent en Josip niet weet dat Andrej degene is die hem chanteert. Beide chanteren elkaar en het bedrag wisselt regelmatig van eigenaar.
Dan breekt de oorlog uit en loopt alles anders.
Het boek bestaat uit vier delen:
Deel 1 gaat over de chantage van Josip door Andrej. In deel 2 lezen we dat Josip op zijn beurt Andrej gaat chanteren. Deel 3 borduurt daarop door. In deel 4 breekt de oorlog in Joegoslavë uit en in deel 5 lezen we hoe het Josip is vergaan na de oorlog.
Het einde is wat abrupt maar passend bij de situatie.
Genoten van dit boek, anders dan anders. Een echte tragi-kommedie die welliswaar niet deed schaterlachen, maar waarbij ik regelmatig met een grote glimlach op mijn gezicht zat. Het verhaal zit zeer goed in elkaar zonder losse eindjes, en de kleinste verwijzing of gebeurtenis heeft een functie in het verhaal.
Met recht genomineerd voor de Libris literatuurprijs, want wat een prachtige zinnen schrijft deze Martin Michael Driessen. Echt een stukje geweldig proza.