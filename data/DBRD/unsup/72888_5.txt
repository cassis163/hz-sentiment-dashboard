Deze vierde psychologische thriller van Corine Hartman 'Ijskoud' genaamd met in de hoofdrol Jessica Haider, begint met een korte terugblik naar de delen 1,2 en 3 getiteld Bloedlijn,Glashard en Zielloos. Zo wordt je geheugen weer even opgefrist.
De cover van het boek ziet er weer verwachtingsvol uit en past perfect bij de vorige covers van de serie Jessy, maar vooral bij dit verhaal. Het is dan ook weer zeer goed gekozen.

Jessy is inmiddels voor vast aangenomen bij het geheime elitekorps Saligia. Maar buiten dat werk heeft zij nog steeds haar vaste baan als rechercheur.
Al snel belt het werk haar omdat er een zeer brute moord is gebeurd in Meerssen. Een Mediamagnaat Mats Garlini en zijn vrouw zijn bij aankomst na een avondje uit aangevallen en Mats is op zeer brute wijze vermoord.
Een kleine poos later komt ook het elitekorps Saligia met een nieuwe opdracht voor haar.

Natuurlijk zou het geen Jessica Haider verhaal zijn, als dit weer niet zeer huiverig, gruwelijk en spannend was. Verder verlangt Jessica op bepaalde momenten weer hevig naar coke. Want ja, het verleden blijft maar door haar hoofd spoken.

Uiteindelijk is het jammer als het boek uit is. Hopelijk komt deel 5 in het voorjaar uit.
Met elk nieuw deel wordt deze serie alsmaar beter.
Het is weer een super topboek !!! Geweldig gedaan Corine Hartman.