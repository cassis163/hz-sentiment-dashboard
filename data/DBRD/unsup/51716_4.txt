Mijn eerste Peter James en mijn allereerste Roy Grace. De achterflap sprak me al meteen aan, het is een totaal ander gegeven dan alle andere thrillers en wat was dit een heerlijk boek. Ik heb het snel uitgelezen omdat ik echt heel nieuwsgierig was naar de afloop.Het verhaal begint meteen met een portie actie, heerlijk! Je wordt als lezer meteen betrokken bij het vrijgezellenfeest en de ‘begraving’ van Michael. Wanneer het ongeluk van zijn vrienden plaatsvindt, werd het pas echt spannend. Zou Michael zijn dood tegemoet gaan in de doodskist? Op een gegeven punt wordt alles meteen veel duidelijker en kijk je als lezer uit naar ‘de finale’. De ontknoping was verrassend, maar misschien op sommige punten een tikje erover. Maar toch een zeer spannend, geslaagd verhaal!