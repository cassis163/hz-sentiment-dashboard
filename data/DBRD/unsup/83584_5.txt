Owan Drake heeft wederom laten zien waar hij in zijn verhalen toe in staat is. De zaden der hoop Boek 1.5 De opkomst van een opstand is een waardige opvolger van de val van Hymír, doordat de schrijver zijn feedback zo serieus heeft genomen. De zinsbouw is dan ook zienderogen verbeterd en personages hebben meer diepgang gekregen. Drake maakt zijn schrijfstijl nog steeds niet mooier dan het is en er wordt nog maar eens wellustig in het verhaal gevloekt. Het is daardoor niet voor iedereen weggelegd, maar dat maakt het verhaal wel honderd procent Owan Drake. De plot houdt je weer ongenadig vast en dat maakt Boek 1.5 een waardig tussenstation tot het volgende deel in de serie. De “geruchten” zijn zeer zeker waar: De zaden der hoop– serie kan weleens een hele grote worden.