Het keukenhuis begint met een proloog in het jaar 1810, Virginia Amerika waarin schrijfster Kathleen Grissom het ergste doet vermoeden.

Het is 1791 als het zevenjarige meisje Lavinia uit Ierland aankomt bij Kapitein Pyke en zijn labiele vrouw Martha op de tabaksplantage Tall Oaks..
Daar worden de zorgen om haar snel toevertrouwd aan de slaven die in de nabijheid van het grote huis wonen.
Vooral Belle, de buitenechtelijke dochter van kapitein Pyke, bekommert zich om Lavinia en betrekt haar steeds vaker bij werkzaamheden in het keukenhuis.
Het lot van Lavininia is sterk verbonden met de aangrijpende gebeurtenissen op de plantage Tall Oaks. Vreugde, verdriet, vriendschap, liefde maar ook ernstig misbruik en geweld drukken een groot stempel op de gemeenschap van slaven en bewoners van het grote huis.

In Het keukenhuis is het authentieke taalgebruik door de slaven opvallend. Het is een goede prestatie van vertaalster Astrid Huisman dat het een reÃ«le weergave is geworden.
Van toegevoegde waarde is ook het benoemen van de vele gerechten die bereid worden in het keukenhuis, de beschreven geuren en smaken spreken tot de verbeelding.

Het keukenhuis van Kathleen Grissom is een indrukwekkende, sfeervolle roman met grote tragedies zonder theatraal te worden. Het is een levensechte beschrijving over hoe het leven op een tabaksplantage voor de slaven en de blanke bewoners geweest kan zijn.
Ik vond het een meeslepend verhaal in een zorgvuldig gereconstrueerd tijdsbeeld.