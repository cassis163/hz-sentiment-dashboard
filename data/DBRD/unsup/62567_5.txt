Een psychopaat/maniak ontvoert jonge vrouwen om ze daarna een tijdje in leven te houden, te martelen om te eindigen met een deskundig uitgevoerde lobotomie. Wanneer de slachtoffers gevonden worden, zijn ze netjes opgemaakt, de gezichten ongeschonden. De slachtoffers overleven het, maar zijn gedoemd tot een leven als een plantje, ze kunnen zich niet uiten, lijken niets meer te zien of te horen.
Een seriemoordenaar kan je de dader niet echt noemen, maar eigenlijk is hij het wel, hij doodt de geest, de ziel.

Profiler Jefferson Winter, voormalig FBI agent en zoon van ... een seriemoordenaar, wordt erbij gehaald. Hij heeft een hoog oplospercentage omdat hij zich goed kan inleven in het leven van de dader. Het wordt deze keer een race tegen de klok omdat nog maar pas een nieuw slachtoffer verdwenen is, Rachel, dochter van een miljonair.

Dit boek krijgt 5 sterren van mij omdat ik het zo spannend vond, zo gedetailleerd beschreven dat ik er bijna van over mijn nek ging. Echt een aanrader.