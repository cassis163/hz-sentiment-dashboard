Het orgineel van mijn review kan je vinden op mijn blog:
http://www.linda-linea-recta.nl/de-te...

Een paar jaar geleden had schrijver Jason Mott een droom: hij droomde dat hij bij thuiskomst uit zijn werk zijn overleden moeder aan de keukentafel aantreft, rustig op hem wachtend. Een beeld dat zo realistisch was, dat het in niets op een droom leek. Er ontstond een heel gewoon gesprek tussen moeder en zoon. De droom bleef Jason Mott nog lang bij en hij vroeg zich af wat er zou gebeuren als we onze gestorven dierbaren écht weer bij ons zouden hebben. Die gedachte was de aanleiding voor het schrijven van De Teruggekeerden.

Op een zonnige dag in augustus 1966 verdrinkt de achtjarige Jacob, zoon van Lucille en Harold Hargrave. Bijna vijftig jaar later staat hij voor hun deur. Blakend van gezondheid, nog steeds acht jaar oud.

En Jacob is niet de enige die is teruggekeerd uit de dood. Overal in de wereld duiken Teruggekeerden op, en al gauw zijn het er zo veel dat steeds meer mensen zich bedreigd voelen. Niemand begrijpt waarom het gebeurt, hoe het mogelijk is. Maar één ding is zeker: in de chaos die volgt zal iedereen uiteindelijk een keuze moeten maken.



De cover heeft me een aantal keren op de verkeerde been gezet!
Pakte ik het boek, stond het op zijn kop!
Het thema, en en inleiding van het boek maakte me er nieuwsgierig naar.
Gelukkig kwam het boek op de dag dat we op vakantie gingen, en kon het nog mee.

Een intrigerend thema : terugkeren uit de dood!
Al lezend bekroop me de vergelijking met Easy Rider.
De bekrompenheid van de mens, de angst voor het nieuwe, onbekende?
En het dan dus maar willen vernietigen!

Het verhaal verliep in een snel tempo.
Ik had het snel uit, in een dag.
Wat natuurlijk niet zo veel zegt, want ik had vakantie en dus meer tijd!

Het vreemde is dat ik mixed feelings heb.
Vond ik het goed, mmm
Vond ik het slecht? Nou nee.
Vond ik het waanzinnig goed? Nee

Zoals ik al eerder zei, een intrigerend thema.
Volgens mij had ik het zo snel uit, omdat ik een antwoord op een aantal vragen wilde hebben. En die zijn duidelijk niet beantwoord.
Waarom komt de een wel terug, en een ander niet?
Waarom en hoe komen ze terug?
Duidelijk werd het me toen ik zag dat dit het eerste boek van een serie was.

Mijn vragen zijn in ieder geval nog niet beantwoord, en een volgend deel ga ik in ieder geval lezen.