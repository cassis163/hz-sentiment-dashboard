Het verhaal gaat over Horace Hopper die op de Little Reese Ranch woont bij het oudere echtpaar Reese. Zijn droom is om profbokser te worden . Om zijn droom waar te maken moet hij alles achter zich laten.
Eerst krijg je een inkijkje in het leven van Horace op de ranch waar hij de bergen in trekt om de schaapskudde van het echtpaar Reese te controleren en Pedro de schaapsherder te voorzien van proviand. Hierbij is duidelijk dat het leven op de ranch en het schapen drijven een eenzaam bestaan is . De beschrijving van deze omgeving is alsof je er zelf bent.
In de loop van het verhaal wordt telkens een stukje meer vrijgegeven waarom en hoe Horace bij het echtpaar Reese terecht is gekomen en dat hij door het echtpaar als een zoon is opgevoed in de hoop dat hij de ranch over gaat nemen nu de gezondheid van het echtpaar achteruit gaat. Maar ze gunnen het Horace om zijn eigen droom na te jagen en laten hem gaan.
Als Horace op eigen benen komt te staan geeft hij zijn eigen identiteit op om als Hector door te breken als profbokser. Omdat hij dit bokswereldje niet kent en hij zo verlangt naar erkenning wordt er misbruik van hem gemaakt door anderen om aan hem geld te verdienen.
De beschreven bokspartijen kwamen in mijn ogen telkens op hetzelfde neer. Eerst moet hij veelvuldig klappen incasseren om daarna zich te proberen terug te vechten wat de ene keer wel lukt en de andere keer niet maar het geeft wel goed weer hoe zoâ€™n bokspartij zich ontwikkelt en wat voor schimmig wereldje het is.
Het einde van het verhaal is onverwachts en zeer emotioneel. Het boek is me dan ook na het lezen ervan nog enige tijd bijgebleven.