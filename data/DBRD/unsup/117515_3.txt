Over dit boek is al veel geschreven, dus het had mijn nieuwsgierigheid opgewekt. Het is net als werk van bijv. Sarah Crossan gegoten in vrije versvorm. Dat is verraderlijk, want nu is het een boek dat je denkt uit te hebben in een vloek en een zucht. Dat is niet helemaal het geval. Je moet zorgvuldig lezen. Ik vind dat de spankracht naar het einde toe wat afneemt. Vooral het begin is intrigerend. Het wordt wat zoetiger en minder aansprekend. Omdat wij op Hebban werken met beoordelingen. Ik zit tussen de drie en de vier sterren (3,5). Op school zou ik er een 7,5 voor geven. Het heeft mij niet helemaal overtuigd. Slecht is het allerminst, maar minder bijzonder dan ik had gedacht. De vormgeving is trouwens fraai.