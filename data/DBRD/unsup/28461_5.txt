B.A. Paris is toch één van mijn favoriete schrijvers geworden. Ze slaagt er in om telkens fantastisch psychologische thrillers te schrijven waar je vanaf de eerste seconde verslaafd aan geraakt. Je wil altijd maar verder lezen om te weten hoe het afloopt. Telkens wordt er een klein beetje meer spanning opgebouwd.

Ik hou ervan dat het boek opgedeeld is in 3 delen en een epiloog. In het eerste deel wisselen de hoofdstukken van het heden en het verleden elkaar af. Tegen het eind van dit deel wil je nu echt wel weten hoe het verder zal gaan. In het tweede deel wisselen de hoofdstukken tussen 2 hoofdpersonages Finn en Layla. Het tweede deel eindigt spannend, je wil onmiddellijk verder met het derde deel en je vraagt je af welke hoofdstukken elkaar zullen afwisselen. Ik hou wel van deze stijl met afwisselende hoofdstukken. Ik verklap echter niets over het derde deel. De epiloog is heel kort en het verhaal is eigenlijk wel heel triest. Breng me terug is een fantastisch thriller die ik met heel veel plezier heb gelezen.