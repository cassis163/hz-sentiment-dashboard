Ik werd door mijn jongste dochter getagd op FB aan een filmpje. Het betrof de trailer van de film die binnenkort uitkomt met de titel 'Miss Peregrine's Home for Peculair Children'. Ik was meteen getriggerd en na enig speurwerk op Google kwam ik erachter dat er al een boek van bestond. Een boek! waarom wist ik hier niets van, waarom had ik hier nog nooit iets over gezien of gehoord.
Na drie klikken verder op de pc had ik het boek gereserveerd bij de bibliotheek en moest ik nog een paar dagen geduld hebben voordat het door mij o zo gewenste boek aanwezig was in de plaatselijke bieb. Eenmaal in mijn bezit, en gestart met lezen verlies je jezelf al snel in het verhaal. Stap voor stap ga je met Jacob mee op ontdekkingsreis en ervaar je dezelfde euforie als hij, als hij voet zet op het mysterieuze eiland in Wales. Het is spannend, het is geheimzinnig, het is vlot geschreven, het is verrassend, het is leuk aangekleed met typische foto's, er zit humor in, en het doet je snakken naar het volgende deel uit de trilogie . Kortom een topboek voor zowel de YA als de wat oudere lezer die wel van een beetje mystiek houd.