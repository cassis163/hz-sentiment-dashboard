'Het programma' is het eerste deel van (alweer) een nieuwe YA-trilogie. Het boek trok meteen mijn aandacht, niet in het minst doordat het een hardcover is. Bovendien was er die verwijzing naar 'De hongerspelen' en andere dystopische verhalen.

Waar gaat het boek over ? Wel, de overheid vindt dat er te veel tieners depressief zijn en zelfmoord plegen, en dus wordt 'Het programma' opgesteld. Tijdens hun opname in een soort kliniek worden bij alle 'patiënten' de slechte herinneringen gewist. Daarna mogen ze weer aan de maatschappij deelnemen, vanzelfsprekend lukt dit bij de één al wat beter dan bij de ander.

Het boek is opgebouwd uit drie delen, die elk ongeveer een derde van het boek beslaan. Na het lezen van het eerste deel was ik best wel teleurgesteld, meer dan honderd bladzijden werd er maar door gerateld, zonder dat je bijzonder veel aan de weet kwam. Daarna kwam het boek gelukkig wel op gang en werd het uiteindelijk nog best spannend. Het einde is gelukkig van die aard dat je reikhalzend uitkijkt naar deel twee. Ben er vrij zeker van dat er dan van in het begin meer spanning zal zijn en dat er duidelijk meer vaart in het verhaal zal zitten.

Drie sterren voor dit eerst deel van Suzanne Youngs YA-trilogie.