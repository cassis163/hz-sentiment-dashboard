Een pedofiel wordt vrijgelaten en heel Kingsmarkham is in rep en roer. Daarnaast veel mannen die hun vrouwen mishandelen en een vrouwenopvanghuis. Een thriller van Rendell is altijd meer dan een thriller. Ja, er zijn verdwijningen en moorden en er wordt gezocht naar daders, maar de couleur locale en de vele bijfiguren en de actuele thema's worden weer onnavolgbaar gemengd tot een uiterst lees baar verhaal. Geen 5 sterren, al klinkt dat een beetje als heiligschennis voor topauteur Rendell. Maar in Harm Done ( gelezen in het Engels) wordt er wel iets te veel gepsychologiseerd en worden de thema's vrouwenmishandeling en pedofilie wel erg breed uitgesponnen.