Net The Field of Blood uit (vertaald als Bloedakker) van Denise Mina. Had voorheen al de Garnet Hill-trilogie gelezen en was toen erg onder de indruk van de realistische schrijfstijl van deze Schotse Queen of Crime, die als geen ander het leven in Glasgow in al haar facetten weet bloot te leggen. Toch kon ik deze 3 boeken geen echte thrillers noemen. Daarna kwam de stand-alone Sanctum die ik qua uitwerking en onderwerp erg interessant en verrassend vond, maar die me niet echt greep. Maar dit... de 18-jarige Paddy Meehan, net van school, werkt als manusje-van-alles op de redactie van de Scottish Daily News. Dan wordt er een 3-jarig jongetje vermoord, en de twee verdachten zijn jongens van 11... een van hen is het neefje van haar verloofde... Paddy gelooft niet dat de jongens dit alleen hebben gedaan en gaat op eigen onderzoek uit, samen met een journalist van de krant. Wat ze ontdekt is gruwelijk, en de weg naar de ontknoping is ook niet zonder gevaar: ze brengt het leven van anderen danig in gevaar en dat van haarzelf ook.
De stijl is prachtig, Paddy leeft echt, veel spanning en vaart en weer erg realistisch. Erg goed geschreven. Doet uitzien naar deel 2 van wat naar verluidt een serie van 5 gaat worden (met elke keer een oudere Paddy, en een ander onderdeel van de Schotse moderne geschiedenis en van Glasgow als achtergrond).