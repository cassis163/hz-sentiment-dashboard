In DWDD moet je het bont maken om naast Matthijs v. N. druk over te komen. Het is Erik Scherder gelukt. Het gedoe ergerde me mateloos en ik was dan ook van plan zijn boek niet te lezen.
Toch nam ik het mee uit de bibliotheek.
Het boek boeide me meteen. Het is goed leesbaar, de onderzoeken die beschreven worden zijn interessant, het commentaar erop zinnig. Scherder is hoogleraar aan de VU en aan de Groningse universiteit en zijn studenten kunnen ruim voldoende inspiratie opdoen voor toekomstig onderzoek. Er valt nog veel te onderzoeken op dit gebied.
Het onderwerp is veel aan de orde geweest op televisie: de uitspraak 'zitten is het nieuwe roken' algemeen bekend. Mensen moeten bewegen. Maar waarom is dat zo? Wat heeft onderzoek hierover uitgewezen?
Scherder ontkomt er niet aan, wetenschappelijke termen te gebruiken. Het stoorde niet, maakte het geheel niet minder leesbaar.
Een prima boek om het leesjaar 2016 mee te beginnen.