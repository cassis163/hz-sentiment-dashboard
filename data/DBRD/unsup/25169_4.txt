Myron Bolitar is sportmakelaar en bevindt zich in dit boek op de US Open tenniskampioenschappen. Hij heeft een veelbelovende jonge tennisser onder contract, dus zijn oude tegenstanders, bekend uit het vorige boek in deze serie, komen weer in actie.
Een tennisspeelster wordt neergestoken op het tennispark. Myron gaat op zoek naar de dader, maar wordt aan alle kanten tegengewerkt. Het meisje was ooit verloofd met de zoon van een politicus. Ook die zoon is omgekomen na een messteek, maar zijn vader wil niet, dat die zaak weer wordt opgerakeld. Als daders zijn indertijd twee zwarte jongens aangewezen. Een ervan is neergeschoten, de ander is spoorloos verdwenen. Vermoed wordt, dat ook hij vermoord is.
Leuke puzzels, die Myron quasi eenvoudig oplost. De droge humor is deze serie kan ik zeer waarderen.