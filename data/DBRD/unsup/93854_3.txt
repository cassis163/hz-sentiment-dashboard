Een kroniek over de familie Cazalet, zich afspelend in aanloop naar en tijdens het begin van de Tweede Wereldoorlog, een boek dat volgt op het eerste deel 'Lichte Jaren'.
Cazalet klinkt Italiaans, maar het betreft hier een semi-aristocratische familie uit het zuidoosten van Engeland, nog niet upperclass, maar wel ertegenaan.
De paternalis van het gezin (de generaal) en zijn vrouw (de baronie) staan aan het hoofd van deze familie,maar spelen in dit deel geen grote rol.
De kinderen, wellicht met name de kleinkinderen spelen een voorname rol in dit deel, deel 2, 'Aftellen'.
De kinderen,allen in de veertig qua leeftijd, kampen met trauma's uit de Eerste Wereldoorlog, relationele problemen (er wordt wel eens vreemdgegaan), heimelijke liefde (niet de traditionele man-vrouwverhouding, een taboe zeker in die tijd) en andere tegenslag (het overlijden van kind of ega).
Prominent beschreven in dit boek zijn echter de kleinkinderen,soms vroegwijs, soms na√Øef, hun dromen najagend,of soms juist aan banden gelegd door hun beteugelende omgeving.
Een ieder gaat op zijn of haar manier om met de allengs groter wordende oorlogsinvloed.
De een kruipt terug in zijn schulp,de ander ziet de toekomst nog steeds vol goede moed tegemoet en grijpt de kans aan om zich los te maken van de familie ethos.
Als familie probeert men zich in te blijven zetten voor minderbedeelden en slachtoffers in oorlogstijd,noblesse oblige, maar verliest men elkander daar niet op hetzelfde moment mee uit het oog!
Verval van de wereld, een land, een familie, wie zal het zeggen.
De Cazalets, na dit deel 2 is deel 3 een must voor iedere lezer.