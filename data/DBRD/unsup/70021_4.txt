Kat over de drempel vertelt het verhaal vanuit het perspectief van Alfie, een lieve kat. Wanneer zijn bazin overlijdt gaat hij op zoek naar een nieuwe thuis, meer dan één zelfs. Alfie probeert iedereen met zijn charmes te overtuigen om voor hem te zorgen.

Je leert vier verschillende gezinnen kennen door de ogen van Alfie. Elk gezin heeft zijn eigen dagelijkse problemen; gebroken harten, nieuwe moeders, problemen op het werk, ... Maar Alfie staat steeds voor iedereen klaar. Hij voelt zich de aangewezen kat om iedereen te helpen en te steunen.

Een boek lezen dat zich afspeelt door de ogen van een kat is best speciaal. Maar eigenlijk is Alfie gewoon een personage die alles rond zich nauwlettend observeert.

Dit boek lees je met een glimlach op je gezicht. Het is mooi geschreven, en leest heel vlot. Een aanrader voor iedereen die van katten houdt en een mooi positief boek wilt lezen.