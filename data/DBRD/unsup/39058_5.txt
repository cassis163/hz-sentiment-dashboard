Met de drang naar een perfect body vormen drie vrouwen in het boek Tweede Adem van Corine Hartman een hardloopclubje. Wanneer een van hun vermoord in haar woning wordt aangetroffen volgt er voor inspecteur Nelleke de Winter een zoektocht naar de moordenaar. Als lezer ren ik met Nelleke de marathon in het landschap van de Achterhoek, in haar kielzog probeer ik de dwaalsporen te ontwijken en zie ik pas in het zicht van de finish het ware gezicht van de dader. Met Tweede Adem heeft Corine Hartman ons een actuele, herkenbare en met veel gevoel geschreven thriller gegeven waarover een zeer voldaan gevoel achterblijft.