Winter 1993 in Gdansk ( Polen )
Drie vrienden kijken samen door het doucheraampje van de meisjes gymzaal , de wildste fantasieÃ«n spoken door hun hoofd.
Als dan later een tienermeisje dood gevonden wordt en haar broer overlijdt bij een auto ongeluk gaan alle registers open om de politie te slim af te zijn. Als lezer kom je terecht in een groot web van intriges, corruptie, moord, familie, bescherming, geweld en maffia.
Als profiler Sasza Zaluska samen met haar dochtertje terug komt na een aantal jaren in Engeland te zijn geweest, wordt zij benadert door een oud-collega en neemt van hem een opdracht aan. Het is hard werken voor Sasza en zij doet dit heel serieus en vastberaden.
Alle misdaden begaan in de jaren negentig tot nu toe hebben een linkje met elkaar en de verwarring is regelmatig groot.
Het boek zit heel goed in elkaar en leest prettig. De personages worden prima uitgewerkt. Het is erg spannend en je wordt steeds op het verkeerde been gezet. Je moet wel goed bij de les blijven want het is soms wat ingewikkeld maar dat stoort zeker niet.
Er zijn veel personages met lastige namen en de auteur gebruikt soms de voornaam en dan weer de achternaam, dat is in het begin wel even goed opletten.
Sasza is wel de hoofdpersoon in het boek, al komen we weinig van haar te weten. Omdat dit boek het eerste deel is van een vierdelige serie zullen we in de volgende delen wel meer van haar horen.
Het plot is spannend en verrassend. Het is een lijvig boek wat ik persoonlijk wel prettig vond.
Dit was voor mij het eerste boek van deze auteur en ik zie met ongeduld uit naar haar volgende boek. Het boek krijgt 4 sterren