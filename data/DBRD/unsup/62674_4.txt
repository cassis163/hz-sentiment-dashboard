Oi wat een begin! Dat maakt nieuwsgierig naar de rest. Lisa heeft een heerlijke beeldende schrijfstijl. Je ziet, je voelt en je ruikt wat ze schrijft. Alles komt je glashelder voor ogen en dat leidt tot rillingen op de rug en nekharen die recht overeind staan.
Flora wordt zowel in het heden als in het verleden neergezet als een huis. Haar emoties en haar gedachtes komen goed over. Ook DD.Warren komt goed uit de verf, zowel professioneel als privé wordt ze top neergezet.
Het hele boek zit vol onderhuidse spanning en vult je hoofd met vele vragen die langzaam en stukje bij beetje worden beantwoord. Zo blijft tot bijna het einde de vraag “Wat is Flora haar geheim?” Subliem gedaan en als daar het antwoord komt zit je met de spreekwoordelijke vraagtekens in je ogen. Echt respect voor de manier waarop Lisa alle draadjes aan elkaar knoopt en alle emoties zo neerzet dat je alles tot in je vezels voelt.
Conclusie:
Een meer dan mooie, onder je huid kruipende thriller met een einde die je de tranen in de ogen doet laten springen. Beeldend, pakkend en absoluut een aanrader.
Schrijfstijl: 5
Originaliteit: 4
Spanning: 4
Psychologie: 4.5
Leesplezier: 5
Plot: 4.5
Vier en halve sterren voor Vind haar.