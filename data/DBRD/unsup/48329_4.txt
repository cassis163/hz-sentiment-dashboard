'Lazarus' is het zevende deel deel in de thriller reeks rond Joona Linna.

In Zweden en enkele andere landen vinden een aantal brutale moorden plaats.
Wanneer er bij enkele daarvan een verwijzing naar Joona Linna is, begint deze te vermoeden dat zijn erfvijand Jurek Walter toch niet dood is. Aanvankelijk wordt dit op ongeloof onthaald door zijn collega's.
Maar wanneer de aanwijzingen zich verdichten duikt Joona Linna onder met zijn dochter. Hij weet immers dat Jurek Walter zich op hem wil wreken, omdat hij diens broer heeft gedood.
De andere team leden openen dan de zoektocht naar Jurek Walter en diens helper. Het is het begin van een klopjacht, waarbij ook het leven van de familieleden van de speurders op het spel staat.
Het leidt tot een spannende ontknoping.

'Lazarus" is het type van een hard-boiled misdaadverhaal met een mooie uitgewerkte intrige. Hoofdrolspelers hier zijn Joona Linna zelf en Saga Bauer, die onder immense druk komen te staan. Joona voor de veiligheid van zijn dochter Lummi, Sage Bauer voor die van haar zusje Pellerina.

Het verhaal wordt verteld in korte hoofdstukken vanuit wisselende perspectieven. Daardoor krijgt het verhaal een vaart die je doet doorlezen.
De spanning wordt daarbij goed opgebouwd, via verschillende cliffhangers.

Negatief voor mij is dat het soms toch wat te vergezocht is en wat ongeloofwaardig wordt.
Jurek Walter lijkt een haast één van die superhero's uit de Amerikaanse comic wereld. Alle acties en initiatieven van de speurders lijkt hij te kunnen voorspellen.

Daarom voor mij slechts vier sterren.