De Krijtman is een debuut van schrijfster CJ Tudor. Het verhaal wordt verteld vanuit het perspectief van Ed. Ed is de ik-persoon in het verhaal, je volgt hem als een 12 jarige in 1986 en als volwassene in 2016. Ed en zijn vriendengroep maken in 1986 meerdere traumatische gebeurtenissen mee. In 2016 worden ze hier nog altijd mee achtervolgt omdat niet alle eindjes aan elkaar geknoopt zijn.

Gedurende het verhaal worden er steeds puzzelstukjes vrijgegeven, waardoor je steeds verder wilt lezen. Aan het einde weet de schrijfster alles bij elkaar te laten vallen, zodat het verhaal compleet is. Achteraf denk je waarom heb ik bepaalde hints zo kunnen missen. Dit vond ik erg goed aan het boek. Het verhaal wisselt tussen 1986 en 2016 door middel van de hoofdstukken, waardoor je goed kunt volgen waar je bent. Het is vlot geschreven en zit goed in elkaar, waardoor het tot de laatste letter boeiend blijft.