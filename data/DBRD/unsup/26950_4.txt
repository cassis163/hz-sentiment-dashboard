Vier verschillende verhalen van goede schrijfsters: Karen Witemeyer, Mary Connealy, Regina Jennings en Melissa Jagears.

Claire verwacht een pakketje van haar zus Polly. Het wordt gebracht door de man voor wie ze destijds haar oude leven heeft achtergelaten. Zijn komst zet haar hele leven weer op zâ€™n kop. Een verhaal met een Nederlands tintje.

Het tweede verhaal begint met de terugkeer van Connor. Hij is vijf jaar weggeweest en terwijl hij hoopt dat ze op hem gewacht heeft, is Maggies leven ook doorgegaan. Samen komen ze voor een moeilijke taak te staan.

Soldaat Bradley krijgt de opdracht kapitein Herald en zijn kudde kamelen te begeleiden. Ook de dochter van de kapitein is mee en Ambrosia heeft de opdracht om de reis te saboteren. Een uitdaging waar Bradley niet voor terugdeinst. Geweldig verhaal.

Voor Marianne is een huwelijkskandidaat uitgekozen, maar ze is verliefd op de arme Calvin. Hij doet er alles aan om haar op andere gedachten te brengen. Maar Marianne neemt een baan om hem te laten zien dat rijkdom niets betekent voor haar.