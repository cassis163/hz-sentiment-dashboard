Met Dertig dagen heeft Annelies Verbeke in mijn ogen geweldig staaltje schrijverstalent laten zien. Deze roman draait primair om Alphonse, een klusjesman, die zijn leven zo comfortabel en gelijkmatig mogelijk probeert te leiden. En dat gaat niet vanzelf, waarbij zijn afkomst zeker van invloed is. Mijn leeservaring kun je terugvinden op mijn boekenblog, onder de titel Iedereen is een optocht.

Waar ik met name van heb genoten, zijn de frequente korte zinnen, die op het eerste gezicht "gewone zinnen" zijn, maar bij rustig herlezen een wereld op zichzelf voorstellen. Ik noem er hier twee als voorbeeld:
- "Iedereen is een optocht"
- ".... want niet iedereen kan vluchten en niemand altijd."
Een echte aanrader.