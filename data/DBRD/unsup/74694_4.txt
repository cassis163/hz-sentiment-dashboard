Heerlijk tussendoortje. Weer eens wat anders dan gevechten en spanning.
Hoewel: spanning, in de vorm van stress, is er genoeg in dit verhaal over Samantha, juriste in een groot, belangrijk, druk advocatenkantoor in Londen.
Tijd voor zichzelf heeft ze niet, bang om fouten te maken is ze altijd.
Dan, vlak voor ze vennoot zal worden, maakt ze toch een grote fout. Ze wordt ontslagen, vlucht Londen uit en wordt huishoudster op het platteland. Probleem is, dat ze nog nooit iets huishoudelijks heeft gedaan.
Gelukkig is daar de tuinman Nathaniel en zijn moeder Iris. Hoewel Samantha het moeilijk vindt, hulp te accepteren, kan ze nu niet anders.
Ze leert genieten van kleine dingen, van haar vrijheid. Als ze de kans krijgt terug te gaan naar haar oude baan, kan ze moeilijk beslissen.