Officier van justitie Margot van Wateringen verschijnt zonder bericht of reden niet op een belangrijke zitting.
Aangezien dat niets voor Margot is, die zeer punctueel is, maakt haar vriendin en collega Louise zich zorgen.
Ook vanwege het feit dat Margot al eens bedreigd is door een grote crimineel.
Wanneer daarna ook de man van Margot, Peter, verdwijnt start Louise een onderzoek.
Ze vindt een merkwaardig dossier op kantoor waar Margot aan gewerkt heeft.
Ondanks waarschuwingen van haar chef Henk Mulder gaat Louise op eigen houtje door met haar speurtocht naar Margot.
Ze probeert haar broer Rob die werkzaam is als rechercheur bij de politie in Amsterdam en beschikt over de nodige kanalen, en haar vriendin Suzan , een dierenarts die ook bevriend is met Margot te overtuigen dat er iets niet klopt.
GedrieÃ«n gaan ze op onderzoek uit en belanden in de een na de andere situatie.
Dan dreigt alles uit de hand te lopen.



Over de cover is al veel gezegd. Klopt het wel? Iemand die valt al dan niet met hulp en zo erbij komt te liggen?
Voor mij is een cover niet het belangrijkste van een boek maar ik vraag mij wel af waar in het boek dit plaatje zou moeten kloppen.



Het verhaal begint al vrij spannend met een cursief gedrukte tekst en die spanning houdt Liesbeth er aardig in gedurende het boek.
Je vraagt je ook af wie het vertelt die cursief gedrukte hoofdstukken en iedere keer dat ik het dacht te weten, bleek het niet zo te zijn, dus dat is best knap.
Boek is vlot en duidelijk geschreven waardoor ik het snel uitlas.
Hier en daar ook wat humor.
Halverwege het boek dacht ik even dat we al alles gehad hadden maar toen verraste Liesbeth mij met eigenlijk een spannende tweede helft.

De personages zijn goed neergezet, hoewel ik Louise een eigenwijs figuur vond en niet echt vond handelen als een officier van justitie.
Haar broer Rob die zoals de meeste politiefiguren moeite heeft met werk en gezin te combineren en zijn vrouw Barbara tevreden te stellen wat natuurlijk amper lukt.
Suzan, een dierenarts die al lang diepere gevoelens heeft voor Louise en waar Louise nog mee worstelt.

Aangezien de plot nog iets open laat, denk ik dat er nog een vervolg komt.
Al met al een leuk debuut.
Waardering 3/4 ***(*) sterren.