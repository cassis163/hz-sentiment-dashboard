MENING



Wat was dit deel weer geweldig. Lekker spannende rollercoaster kwa emoties en die arme Sophie. Dit deel gaat over de moeilijke keuze waar Sophie voor staat. Haar grote geheim is bekend. Sophie's grote liefde Frederick vraagt haar ten huwelijk, alleen haar gevoelens voor het fietsenmakertje zijn niet alleen vriendschappelijk meer en worden steeds sterker. En die irritante broer van Freddy ,Eddie maakt het er niet makkelijker op. Ik kan verder niet te veel vertellen hoe en wat, want dan komen er spoilers en daar hou ik niet van.  Maar welke keuze zou Sophia maken? Zal ze ja zeggen op het huwelijksaanzoek? En hoe gaan de zaken met Blingg?

Dit deel is ook weer heerlijk en vlot geschreven. Hierdoor leest het boek snel weg en is het  moeilijk weg te leggen. Het verhaal sluit mooi aan op het vorige deel. De karakters groeien goed mee met het verhaal, waardoor je steeds beter in hun kan plaatsen. Natuurlijk heeft deze schrijfster in dit boek ook weer een lekker twist geplaatst waardoor je echt het volgende deel wilt lezen. Deze boekreeks valt in de New Adult genre. Gelukkig heeft de schrijfster er voor gekozen om meer verhaal dan erotiek te schrijven. Dit is echt een pluspunt.

De vernieuwde cover past goed bij het verhaal en de boekenreeks. Het boek bevat het mooie aantal van 295 pagina's.

Dit boek of boeken reeks is een echte aanrader voor de New Adult lezers maar ook voor de roman lezers.

Ik kan niet wachten tot ik deel 4 in mijn bezit heb.



STERREN

 

Ik geef dit boek 4 sterren



BOOKLOVERSAPHIRA