Wat een prachtig boek! Zo knap dat de auteur in 120 pagina’s de diepgang kan bereiken die dit boek heeft.
Mattias is overleden en in het boek worden zes verhalen vertelt van mensen die op één of andere manier een rol in zijn leven hebben gehad. Alle personages hebben met elkaar te maken en pas op het einde van het boek weet je wat er met Mattias is gebeurd.
Elk hoofdstuk brengt je iets dichter bij de gebeurtenis die Mattias dood heeft veroorzaakt. Niet elk hoofdstuk pakte me, maar daardoor kwam nog beter naar voren dat ieder mens uniek is en ieder zijn eigen plek heeft in de wereld. De schrijver laat veel aan de verbeelding van de lezer over, het is maar net hoe jij het invult, dat doet ieder op zijn eigen manier. Het verklaart wellicht ook dat er zoveel verschillende beoordelingen zijn. Voor mij was het een ontroerend geheel en ik sloeg het boek dicht met een brok in mijn keel.