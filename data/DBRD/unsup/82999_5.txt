Ik las dit boek voor de 7days reading challenge. . Van te voren leek me dit echt het minste boek van de 12. Maar ik heb me zo vergist! Wat een fantastisch boek is dit!
Het boek leest als een spannende film en heeft een ontzettend origineel verhaal.
Het gaat over Zack, een echte game nerd. Het liefst games hij de hele dag. Zelfs zijn bijbaantje is in een gamewinkel. Zack is vooral goed in de game Armada, een game over een luchtmacht die de aarde moet beschermen tegen buitenaardse wezens. Zack is zelfs zo goed dat hij 6e van de wereld staat in deze game.
Tot zover niks bijzonder, totdat er op een dag een high-tech helikopter landt op het schoolplein om Zack op te halen. Dan blijkt dat zijn game 'Armada' toch niet zover van de waarheid af ligt. En aangezien hij bij de besten van de wereld hoort, moet hij zn land dienen en beschermen tegen een buitenlandse invasie.
Het klinkt allemaal heel vergezocht, maar het is zo helder en meeslepend geschreven dat je echt alles geloofd wat er gebeurd. Je ziet het zo voor je. Het eerste boek van deze schrijver, Ready player one, die ik nu ook zeker ga lezen, wordt in 2018 verfilmd door Steven Spielberg. Hopelijk wordt dit een groot succes en gaan meer mensen de boeken lezen en wordt Armada misschien ook wel verfilmd.
Ik ben in ieder geval fan!