Op de cover prijkt “een ongelofelijk mooi liefdesverhaal”. Voor mij was het een onwaarschijnlijk mooi verhaal. Ik raak nu wel snel geëmotioneerd, maar met dit debuut heb ik verschillende keren zitten wenen.
Voor een debuut is het onvoorstelbaar vlot geschreven, geen overaanbod van informatie maar straight to the point, menselijk… kortweg mooi, supermooi.

Clélie Avi sleept je vanaf de eerste pagina mee in de wereld van Elsa en Thibault, waarin je de ups en downs leert kennen van beide partijen maar ook van vrienden en familie. Zelf betrapte ik me er op dat ik zat te duimen op een goed verloop en tijdens de laatste 30 pagina’s heb ik een snelrecord gevestigd, op de rand van mijn stoel, om te weten hoe het verhaal afloopt.

Ik ben direct fan van deze debuterende auteur die een niet-alledaags beroep heeft maar in haar schrijven zoveel kleur en emotie kan brengen, dat ik alleen kan hopen dat ze snel aan een volgend boek zal beginnen.

Ik ben er is reeds aan negentien landen verkocht en na het lezen van dit debuut, verrast dit me niets.
Topboek!