Schrijfster Dina-Perla vertelt een verhaal dat ze nooit had willen vertellen. Omdat niemand zoiets wil meemaken. Ze neemt je mee naar haart eerste levensjaren tot en met het moment dat ze het huis uit ging. Op heldere wijze schrijft ze wat er wat ze zoal heeft meegemaakt. Het vergt veel moed om een persoonlijk en kwetsbaar verhaal als dit te vertellen. Maar het moest, want vrijwel niemand heeft in de gaten dat er ook vandaag de dag nog Dina-Perla's zijn die geestelijk en lichamelijk mishandeld worden en letterlijk en figuurlijk opgesloten zitten in een andere wereld, waar ze niet uit kunnen. Dat dit vroeger gebeurde is al verschrikkelijk, maar dat (religieuze) gemeenschappen ook in de recente geschiedenis nog zo gesloten kunnen zijn dat de veiligheid van een kind niet gewaarborgd kan worden, is ronduit schokkend. Daar moet iets aan veranderen en dit indrukwekkende boek is daarvoor (hopelijk) een impuls. Een absolute aanrader om te lezen.