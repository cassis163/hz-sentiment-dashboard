De lezer van dit boek wordt meegenomen op een roadtrip van West-Virginia naar Florida ten tijde van de Grote Depressie. Na door Homer voor een ultimatum gesteld te zijn (‘Albert eruit of ik’), vertrekt Elsie met haar echtgenoot Homer en de alligator Albert (die ze van haar voormalig vriendje als huwelijksgeschenk kreeg) op reis in een oude Buick met op de achterbank een wasteil om de alligator in naar huis te brengen. Er overkomt dit uitzonderlijke trio een hoop raadselachtige dingen tijdens hun reis terwijl hun relatie ook steeds meer onder druk komt te staan. Voorbeschikking of niet? Als lezer raak je geïntrigeerd door dit koppel en hun alligator en ben je benieuwd hoe deze reeks vreemde gebeurtenissen hen langzaam maar zeker naar het einde van hun reis zal brengen en hoe hun relatie zich verder zal ontwikkelen. Een boek om eens over na te denken en een klein beetje filosofisch van te worden.