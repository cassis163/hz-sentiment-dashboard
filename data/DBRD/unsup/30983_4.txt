Neil Gaiman is als auteur bekend van onder andere magische boeken zoals Stardust. Bij zijn boeken is hij met zekere regelmaat de samenwerking aangegaan met illustrator Chris Riddel. Samen zijn zij gekomen tot een prachtige twisted fairytale voor jong en oud.

In De Slaapster en de Spintol komen Doornroosje en Sneeuwwitje op een prachtige wijze samen. Wanneer de slaapvloek die over Doornroosje is uitgesproken, zich uitspreidt over het land vallen langzaamaan alle bewoners in slaap. De koningin (Sneeuwwitje) kan dit niet laten gebeuren en besluit samen met haar drie dwergen op pad te gaan. Ze gaan op weg naar de toren om de betovering te verbreken. Maar wat ze daar aantreffen, wie had dat ooit verwacht...

De prachtige illustraties - pentekeningen in zwart en wit met gouden details - dragen op een perfecte wijze bij aan het verhaal. Soms zijn ze wellicht wat 'hard' maar zeker niet 'te hard'. In de illustraties zijn zaken als skeletten namelijk niet uit de weg gegaan maar op een prachtige, bijna poÃ«tische manier, weergegeven. De tekeningen vergroten het sprookjesgevoel dat je krijgt bij het lezen van dit boek.

Dit boek is een bizarre sprookjesachtige ervaring die je het verhaal van Doornroosje laat beleven op een manier die je zelf niet snel bedacht zou hebben. Een aanrader voor liefhebbers van Twisted Fairytales.