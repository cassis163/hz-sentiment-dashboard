Dit boek is het vervolg op het debuut: De vergelding. Dit eerste boek was een razend knap debuut dat ik dan ook gewaardeerd heb met vier sterren. In dat boek gaat het over de gruwelijke gebeurtenissen die CJ Townsend overkomen. Het boek had een open einde omdat CJ de waarheid geweld aangedaan heeft om haar belager achter de tralies te krijgen.

Dit boek gaat niet over de problemen die CJ aangedaan zijn maar meer hoe zij ermee omgaat dat haar waarheid niet de waarheid is. De spanning die in het eerste boek heerste, miste ik in het tweede boek. Het is een pracht rechtbankthriller maar het valt me een beetje tegen naar het debuut. Opnieuw heeft dit boek een open einde dus zullen we later nog eens kunnen genieten van de belevenissen van CJ. Het is een gemakkelijk leesbaar verhaal maar het steekt niet met kop en schouders boven het gemiddelde uit.