Prettig leesbare biografie over Sasha Pechersky, de leider van de opstand van Sobibor in 1943. Tot voor kort was het feit dat daar een opstand plaatsvond niet algemeen bekend. Leydesdorff maakt de geschiedenis van dit vernietigingskamp in Polen, die de nazi's geheim wilden houden, toegankelijk. Het leven van de Russische officier, initiatiefnemer en leider van de opstand is nauwgezet en met inlevingsvermogen opgetekend, mede dankzij de vele interviews die de auteur hield met familieleden, vrienden en relaties van Pechersky. Ook de werkwijze van het Sovjetleger en de omgang met hun soldaten komt aan de orde. Hoe het krijgsgevangen Russen in de kampen in Wit-Rusland verging, wordt tot in ongelooflijke details geschetst. De dagelijkse gang van zaken in Sobibor, achtergronden van gevangenen, de aanzet tot en verloop van de opstand komen tot leven door rake beschrijvingen. Het boek stopt niet bij het einde van de Tweede Wereldoorlog, maar geeft tevens inzicht in de naoorlogse politiek van Stalin en zijn opvolgers, die het verdere leven van Sasha Pechersky bepaalde. Een must-read voor iedereen die wil weten over oorlog en Joods verzet in de jaren veertig van de vorige eeuw.

https://webwinkel.uitgeverijprometheus.nl/book/selma-leydesdorff