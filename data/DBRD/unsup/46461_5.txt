Ik ben de Harry Potter boeken aan het herlezen en na ieder boek de bijbehorende film aan het kijken. Toen iemand me ooit vertelde dat ze de boeken niet hoefde te lezen omdat ze de films al had gezien, was ik het daar absoluut niet mee eens. Toegegeven, de eerste twee boeken en films komen overeen maar daarna wijken de films nogal af omdat de boeken te lang worden en er dus bij het verfilmen keuzes moeten worden gemaakt en er complete verhaallijnen worden weggelaten. De boeken blijven heerlijk om te herlezen en The Goblet of Fire is hierop geen uitzondering. J.K Rowling heeft een geweldige wereld geschapen.