Een fantastische gids waarin je heerlijk kunt neuzen, lezen, verwonderen en heen en weer bladeren. Van het één naar het ander. Een gigantische hoeveelheid informatie maar zo gesorteerd, dat het niet overspoelt. Knap hoe het geheel geordend is. Heel gestructureerd zonder dat het saai of droge stof is geworden. Het heeft juist ook wel iets speels. De korte stukjes over de auteurs en de boeken zijn vlot leesbaar en informatief. Een "nadeel" is wel dat door de rubriekjes 'lees verder' en 'wat te lezen na' je nog-te-lezen-boekenlijst langer wordt. Kortom, een echte aanrader voor wie van wereldliteratuur houdt!