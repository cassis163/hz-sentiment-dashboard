Geen recensie, maar mijn mening over hoofdpersonage Ben van Arkel, neergepend n.a.v. een artikel op de Spot We Love Crime.

In dit eerste deel komen we al meteen te weten dat Ben van Arkel een aantal jaren in Amsterdam heeft gewerkt, waar hij zes moorden oploste, vooraleer hij als inspecteur in IJsselmonde aan de slag ging. Van Arkel is niet altijd de meest sympathieke mens, maar je kunt wel op hem bouwen. Hij lijkt het hart op de juiste plaats te hebben en voor zijn mensen door het vuur te gaan. Ondanks zijn 'bloemkooloren' die meermaals genoemd worden, weet hij elke vrouw in te nemen, zijn ogen zitten daar voor iets (lees: veel) tussen. O.a. zijn collega Miriam valt voor hem, maar hij heeft dat heel lang niet door, terwijl zijn huwelijk met Rita niet bepaald een groot succes lijkt te zijn. Ja, dit eerste deel doet zin krijgen in meer van dit personage (en dat heb ik ondertussen ook gehad, ik heb het grootste deel van de serie gelezen vooraleer ik deze maand dan eindelijk Het hoofd las).