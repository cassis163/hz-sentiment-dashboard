Aline van Wijnen debuteerde met de feelgoodroman Halsoverkop nadat zij de schrijfwedstrijd van uitgeverij Zomer & Keuning en het tijdschrift Vriendin won. Liefde met gebruiksaanwijzing is haar tweede boek en wederom een feelgoodroman.

Liefde met gebruiksaanwijzing gaat over Robin en Max. Robin is haar vertrouwen in mannen verloren toen haar ex vreemdging met haar beste vriendin Alix. Wanneer de knappe fotograaf Max haar aanspreekt, houdt ze hem dan ook op afstand. Wanneer ze Max later nogmaals toevallig tegenkomt, kan ze hem echter niet meer uit haar gedachten zetten. Max stelt voor om samen bijzondere liefdesrelaties vast te leggen in een boek, Max als fotograaf en Robin als tekstschrijver. Robin gaat uiteindelijk overstag en al gauw bloeit er iets op tussen Robin en Max. Robin blijft Max echter enigszins op afstand houden en wil geen echte relatie aangaan. Durft Robin er uiteindelijk toch voor te gaan?

Het is een luchtige feelgoodroman geschreven in een een fijne, heldere schrijfstijl, waarbij zowel de hoofd- als de bijpersonages goed zijn neergezet.