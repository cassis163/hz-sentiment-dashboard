Je valt midden in het verhaal en je wordt gelijk meesleept in de levens van de drie hoofdpersonen. Deze zijn gewoon gegrepen uit het dagelijkse leven. Ze zijn behoorlijk realistisch neergezet. Je kan ze eigenlijk gewoon op straat tegenkomen. Verschillende dingen zijn voelbaar tijdens het lezen. Onder andere: twijfel, wanhoop, moedeloosheid doorzetten en vriendschap. Een klein vleugje romantiek schemert door.

Het politieke thema was een verrassing. Beide onderwerpen in het boek (klimaat en politiek) zijn actueel. Het verhaal speelt zich af in de nabije toekomst, maar had ook gisteren gebeurd kunnen zijn.

De auteur maakt gebruik van uitgebreide omschrijvingen, soms iets te uitgebreid naar mijn smaak, maar ze weet de spanning er goed in te houden. Het maakt dat je verder wilt lezen en jezelf afvraagt: hoe gaat dit aflopen? Het einde is er ineens.

Het boek maakte op mij toch zoveel indruk dat je even denkt “en nu”? Het moest even bezinken. Een boek in het Young Adult genre, maar voor volwassenen zeker ook interessant om eens te lezen.