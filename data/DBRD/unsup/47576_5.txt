Een pracht van een boek. Het vertelt enerzijds het verhaal van Reinhard Heydrich, alias "de beul van Praag". Hij was de uitvinder en uitvoerder van de Shoah. Hij was de rechterhand van Himmler en door de SS werd hij dan ook "HhhH" genoemd: Himmlers hersenen heten Heydrich. Het boek vertelt het verhaal van een aanslag op zijn leven en de afloop van die daad.

Maar het boek heeft ook een tweede laag. Het verhaal van de auteur zelf die als historicus worstelt met het vinden van zijn gegevens maar vooral zijn interpretatie daarvan. Kan hij daar wel over schrijven, trekt hij wel de juiste conclusies, wat zijn de gevolgen van zijn bevindingen op het verhaal?

Een prachtig boek, het greep mij volledig bij de strot, je leest het in één keer uit en daarna duurt het nog even voor je het los kan laten.