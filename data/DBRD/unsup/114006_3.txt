Pieter Feller geboren op 25 september 1952 te Hoorn is een Nederlandse schrijver van voornamelijk kinderboeken. Hij debuteerde in 1993 met Daan de klikspaan. In 2005 werd hij pas bekend door zijn eerste boek over het meisje met de toversokken Kolletje, dat de pluim van de maand won. Pieter Feller is ook maatschappelijk betrokken en schreef er ook boeken over zoals het boek Een cavia met twee moeders, dat over Sep en zijn lesbische ouders gaat. Sinds 2015 werkt Pieter Feller samen met Tiny Fisscher. Tiny Fisscher is ook een Nederlandse schrijfster, die in 1999 debuteerde met En dan was ik de prinses.
Het jeugdboek Clara gaat over het meisje Clara, die met haar zusje Suze, broertje Cor en haar ouders in Amsterdam wonen. Het is het jaar 1911, haar vader is timmerman en haar moeder huisvrouw, zoals het in die tijd hoorde. Clara wil later graag ontdekkingsreiziger worden en als ze hoort dat er een beroemde wereldreiziger in haar eigen stad woont gaat ze naar hem op zoek. Maar dan gebeurt er iets verschrikkelijks.
De mooie hardcover valt op en is duidelijk. Je ziet direct dat het een avonturenboek is.
Het boek Clara begint met een kort stukje over hoe het leven er uit zag in 1911. Daarna gaat het verder met hoofdstukken met het verhaal over Claraâ€™s leven en haar zoektocht naar de beroemde wereldreiziger. Je leert als lezer tegelijkertijd hoe het er vroeger aan toe ging, zoals bijvoorbeeld dat er voor de mannen echte mannenberoepen waren: zoals timmerman of wereldreiziger. De vrouwen moesten thuisblijven om voor de kinderen te zorgen en het huishouden.

Ik vond het boek Clara de moeite van het lezen waard en zeker een aanrader voor kinderen uit de bovenbouw, want zo leren ze dat het er vroeger anders aan toe ging, dan nu. Er was wel een verdrietig moment waarbij ik even een traan moest weg pinken, maar verder is het geen spannend boek. Clara is meer een historisch verhaal. Het boek is boeiend en leest vlot weg. Ik zou Clara aanraden voor kinderen vanaf een jaar of 10.