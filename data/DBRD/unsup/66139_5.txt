Sterre Carron zet hier een schitterende thriller neer.

De lezer wordt al snel geconfronteerd met twee lugubere en dramatische gebeurtenissen die zich afspelen in de schaduw van een een drugstrafiek annex drugshandel.
De onwaarschijnlijke gebeurtenissen in het leven van Sofia stapelen zich op: de moord op haar man en dochter, de dood van haar tweede echtgenoot ten gevolge van het enola-virus sleept ze als een blok met zich mee. De verwerking gaat zeer traag omdat de oplossing van de moordzaak niet komt.
Dan is er ook nog de vondst van twee verminkte lichaamsdelen.
Wat heeft het een met het ander te maken en hoe geraken de rechercheurs uit dit kluwen.
Sterre Carron schrijft hier een vrij ' harde ' thriller, afgewisseld met diepmenselijke elementen: drama, haat, onmacht, opstandigheid, wraak, ongeloof, berusting, bedrog,.... Een vlotte schrijfstijl, precieze typering van personages en secure beschrijvingen getuigen van een scherp oog voor detail.
Dit was een zalige thriller om te lezen, een page-turner die op geen enkel moment verveelde: GOTCH-zalig!