Een heerlijk verhaal over een vrouw die het lef heeft om te vechten voor haar grote liefde op een manier waar veel vrouwen jaloers op zullen zijn.
De auteur heeft op een aangrijpende manier het verhaal verteld van Ella.
Open, oprecht en recht voor zijn raap wordt in 'Bonjour Madame!' een liefdesverhaal neergezet waarin de hoofdpersoon ook haar bevrijding viert. Een bevrijding van het ongewisse, de onwetendheid van wat genieten van elkaar kan betekenen binnen een relatie. Niet meer beperkt te worden door wat mag en niet mag en dat alles zonder een gevoel van schaamte.

Een roman met hoofdstukken die rondspringen in de tijd. Dit is niet hinderlijk, het benadrukt zelfs de tijd waarin het zicht afspeelt op dat moment.
Wanneer Vince haar vraagt om op zijn kamer naar een schilderij te komen kijken, weet ze dat het een smoes is, maar dat weerhoudt Ella niet om meteen naar zijn kamer te komen.

'Hij wees naar het schilderij. Aarzelend, schuchter. Ik keek ernaar, zag het niet...
...Ik liep langzaam naar hem toe, bleef vlak voor hem staan. Hoorde zijn ademhaling. Zag zijn ogen, zijn mond, voelde dat je kunt verdrinken in een ander. Clich√©s worden geboren uit heldere waarachtigheid. Maar nu, wat is nu waarachtig?'

'Bonjour Madame!' is een roman om van te genieten en blij te zijn voor Ella dat ze besloten heeft haar ruimte niet meer te laten beperken door wat of wie dan ook. Mijn hart maakte regelmatig een luchtsprongetje van blijdschap, opluchting en respect.
Graag gelezen!