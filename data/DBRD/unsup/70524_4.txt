Nicholas Sparks is een schrijver met een reputatie. Hij schreef onder meer De lange toch (The Longest Ride) en Het Dagboek (The Notebook). Veel van zijn boeken zijn ook verfilmd. De verwachtingen van het boek waren hoog. De kaft sprak me aan en de titel maakte me nieuwsgierig.

Het is een romantisch verhaal over twee mensen met twee verschillende achtergronden die vrienden worden en uiteindelijk groeit de vriendschap uit tot iets mooiers. Een en al romantiek en lekker luchtig, waren mijn gedachten tijdens het leven. Totdat er ergens een twist in het verhaal komt. Er gebeuren dingen die (nog) onverklaarbaar zijn. Het begin is zoetsappig en heel romantisch, maar later wordt het spannend en werd het boek wegleggen moeilijker.

De spanning wordt perfect verdeeld over het boek en heel goed opgebouwd. De spanningsboog blijft strakgespannen en wordt steeds strakker aangespannen. De romantiek en de liefde die tussen de hoofdpersonen aanwezig is, maakt het een fijn boek om te lezen. Nicholas zet de lezer op een verkeerd been en dat is knap gedaan. Tot op het laatste moment weet je niet wat er precies gaat gebeuren.

Dit boek past perfect in het verlengde van de andere boeken van Nicholas Sparks. Het maakt de reeks met bijzondere en spannende boeken compleet.