Vier jongens en een meisje, Eddie, Fat Gav, Hoppo, Nicky en Mickey vormen een hechte vriendenclub.
Tijdens de laatste week van de zomervakantie in 1986 gaan ze, zoals elk jaar, naar de kermis.
Hier gebeurt een verschrikkelijk ongeluk waarbij een meisje ernstig gewond raakt en Eddie gedwongen wordt om samen met de de nieuwe leraar van hun school, meneer Halloran het meisje te helpen.
Als later meneer Halloran Eddie uit een benarde situatie red en hierna een verhaal verteld over de krijtjes die hij vroeger gebruikte met zijn vrienden om geheime boodschappen aan elkaar door te geven besluit Eddie dit ook met zijn vrienden te gaan doen.
Niet wetende dat deze boodschappen het begin zijn van een reeks bizarre gebeurtenissen.

Het boek springt per hoofdstuk tussen het jaar 1986 en nu.
We volgen Eddie die in het nu een brief krijgt met een krijttekening erin en erna bezoek krijgt van een van de vrienden die hij al jaren niet heeft gezien.
Door de rare gebeurtenissen die hierop volgen word Eddie gedwongen om terug te kijken op de bewuste zomer. Wat is er toen allemaal gebeurt en wat heeft dat met nu te maken.
Het boek is niet gelijk heel spannend maar door de beklemmende manier van schrijven leg je het boek niet weg.
Doordat je langzaam steeds iets meer te weten komt, word je ook steeds nieuwsgieriger gemaakt.
Het web wat langzaam geweven word blijkt uiteindelijk toch een verrassend plot te kennen waardoor je toch enigszins verbijsterd het boek dicht slaat...