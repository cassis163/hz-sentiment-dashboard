Vier vriendinnen gaan op jet-set vakantie naar Monte Carlo. Ze zijn alle vier getrouwd, maar niet erg gelukkig getrouwd. Na een wilde avond met veel drank gaan ze met vier mannen aan de haal. De volgende dag worden twee van deze mannen gevonden. Ze zijn vermoord. De vier vrouwen worden opgepakt en van moord beschuldigd.
Zoals van James Patterson & co mag worden verwacht is ook dit een vlot lezend boek, een tussendoortje om de zinnen te verzetten. Met uitzondering van de hoofdpersoon, Abbie, zijn de karakters dun.
Het is jammer dat de auteurs de helft van het verhaal al weggeeft in de proloog. De lezer doet er goed aan de proloog over te slaan.