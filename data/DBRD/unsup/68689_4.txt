Er is een seriemoordenaar actief, al jaren en hij wordt de Handyman genoemd. Hij is de politie altijd te snel af en vermoord jonge vrouwen nadat hij ze eerst gruwelijk toegetakeld heeft. Wanneer Mallory, 17 jaar, vermist wordt en haar jas bebloed teruggevonden wordt, wordt al snel de link gelegd met de seriemoordenaar. Wonder boven wonder duikt ze enkele dagen later terug op, bebloed en in de war. Iedereen gaat ervanuit dat ze het eerste slachtoffer is dat is kunnen ontsnappen. Maar is dat wel zo goed voor haar? Gaat de man nu niet achter haar aankomen?

Ik heb dit boek de voorbije avonden alleen in bed gelezen en dit is geen boek om vlak voor het slapengaan te lezen. Slecht geslapen, dingen gehoord die er niet waren, deuren extra gecontroleerd. Dat heb ik nog niet dikwijls gehad. Het idee dat je bespied wordt is iets dat in je hoofd gaat zitten en er heel moeilijk nog uit geraakt. Parano√Øa ligt dan op de loer. Dit boek kruipt echt onder je huid.