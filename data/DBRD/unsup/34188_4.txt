Eindelijk kreeg ik het boek Vals in mijn handen, waar ik zo naar uitgekeken had. Omdat ik alle boeken heb gelezen en ze allemaal erg boeiend/spannend vond, waren mijn verwachtingen hooggespannen. Het boek heb ik jammer genoeg al uit en heb er van genoten. Ik heb het vanavond in één ruk uitgelezen.
Het verhaal gaat over 4 vriendinnen die naar de Ardennen op vakantie gaan en ergens in een huis *in the middle of nowhere* belanden.

De saamhorigheid is ver te zoeken en de ruzie's zijn dan ook niet van de lucht.
De vriendinnen Abby,Kim,Pippa en Feline hebben ieder hun eigen problemen, wat ze angstvallig voorelkaar verborgen houden.Ogenschijnlijk lijkt het dat Pippa en Abby erg close zijn tot ergenis van Kim, want Abby was al een tijd haar vriendin.

De spanning in het verhaal komt goed op gang, als er één voor één een vriendin op mysterieuze wijze verdwijnt.Het leuke is dat het boek in 4 delen is en ieder deel over een vriendin gaat. De epiloog brengt duidelijkheid hoe het verder afgelopen is.