Gebaseerd op het waargebeurde leven van Hermann Reineck. In 1942 werd hij vanuit Wenen naar Auschwitz gedeporteerd vanwege zijn communistische activiteit. Hij overleefde en was in 1965 getuige bij het Auschwitzproces in Frankfurt. Daar ontmoet hij zijn latere echtgenote.
In het boek heet hij Reiner Rosseck om onderscheid te maken tussen de natuurlijke persoon en de romanpersonage.
Een ontzagwekkend verhaal dat diep onder de huid gaat. Jammer genoeg kon de tweede helft van het boek (bezoeken aan de kameraden/mede-overlevenden in Polen) me niet zo geboeid houden. Jammer, anders waren het wellicht vijf sterren geworden.