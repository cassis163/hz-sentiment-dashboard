Vol verwachting begon ik aan dit boek: ik hoorde alleen maar lovende verhalen. Ik moet eerlijk zeggen dat ik het een beetje tegen vond vallen. Ik vond alles heel 'snel' gaan. Ik miste af en toe een rustmoment in het boek, of een wat uitgebreidere omschrijving van bv. de omgeving, de personen of de situatie. Door de (summiere) omschrijving van de omgeving en de namen van de plaatsen en personen plaatste ik het verhaal wel gelijk in Oost-Europa. Dit klopt ook wel, want daar liggen de roots van de schrijfster.
Het verhaal is inderdaad spannend en meeslepend, maar het denderde zo door en dat begon me steeds meer tegen te staan. Ik heb mezelf echt moeten dwingen om de laatste 60 blz. te lezen. Het is gelukt, maar geen favoriet voor mij.