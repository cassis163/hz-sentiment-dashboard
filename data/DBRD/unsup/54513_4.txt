"Mijn hart slaat een tel over en kippevel verspreidt zich over mijn lichaam." ~ p72.

Zoals beloofd op de cover inderdaad een absolute mindfuck!!! Je hebt eigenlijk geen idee wat je aan het lezen bent, tot het wordt uitgelegd, en zelfs dan blijven er genoeg vragen over...

"De stilte is als een wezenlijk persoon die zijn best doet me de stuipen op het lijf te jagen." ~ p115.

In 'Syndroom' wordt het verhaal verteld vanuit Peter, een jonge knul wiens moeder in coma ligt en vader troost heeft gezocht in de fles. Hij is gestopt met school om de eindjes aan elkaar te kunnen knopen met een simpel baantje en voor zijn vader en zusje te zorgen. Wat begint als een normale dag eindigd in zijn grootste nachtmerrie. Eerst worden hij en zijn zusje Aisha achtervolgt, vervolgens verdwijnt zijn zusje en weet niemand meer van haar bestaan af. Peter's wereld staat op zijn kop. 'Hij is overal', maar wie is hij? Tijdens het lezen blijf je je afvragen wat je leest, wat is echt en vooral: waar gaat dit naar toe!? Het ene hoofdstuk is nog ongrijpbaarder dan het andere. De stijl van het verhaal is een mooie kruising tussen Stephen King, Dean Koontz en Neil Gaiman; Spannend met een flinke dosis lekker gek! Wat ik erg leuk vond om in het nawoord te lezen is dat er wel elementen zijn gebruikt die 'echt' zijn, maar helaas kan ik deze niet verder toelichten zonder iets te verklappen... En dit is echt een boek dat je zonder spoilers wilt lezen, je moet ju√≠st het gevoel hebben dat je verdwaald bent tijdens het lezen. Alleen dan weet je dat je echt goed in het verhaal zit.

"De werkelijkheid is soms gekker dan menig droom." ~ p181.

Ik denk niet dat dit een boek is waar iedereen even blij van wordt, maar dat er absoluut heel veel mensen wel van kunnen genieten. Ik heb er absoluut van genoten, met als gevolg dat mijn hersens nu na aan smeulen zijn. Houdt er rekening mee dat wanneer je eenmaal begint het niet heel erg makkelijk weg te leggen is, er is gewoon weg geen goed moment om te stoppen met lezen. Elke einde van een hoofdstuk levert alleen maar nieuwe vragen op. En uh.... als laatste waarschuwing: niet lezen voor het slapen gaan, hij is namelijk overal!!!