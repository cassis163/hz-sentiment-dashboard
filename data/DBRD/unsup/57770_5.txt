'Zeemeermin' is het zesde boek van Läckberg over Patrik Hedström en zijn vrouw Erica Falck. Ik heb ze nog niet allemaal gelezen, maar dit is tot nu toe beste en spannendste boek van haar. Net als in haar andere boeken worden de verschillende personages ook hier weer tot in de details uitgewerkt. De verhaallijnen lopen moeiteloos in elkaar over en zorgt ervoor dat je boek niet weg kan leggen. Je wilt perse weten hoe het afloop. Niet alleen Patrik en Erica worden verder uitgewerkt, ook de bijfiguren krijgen een hoofdrol. Ook heden en verleden worden weer afgewisseld. Net op het moment waarop je denkt te weten wie het heeft gedaan, komt er toch een wending die je echt totaal niet ziet aankomen. Voor wat betreft Patrik Hedström zelf, zit er ook een behoorlijk cliffhanger in. Ik ben zo blij dat ik het volgende deel al in de kast heb staan.