#TjeerdLangstraat #VillaGladiola

Dit boek was genomineerd voor de schaduwprijs 2014 en bracht het tot de laatste 4. Het boek sleepte de prijs niet binnen maar als je al zover bent is dat al een overwinning. Op Hebban las men alle titels ook en daar kwam dit boek wel als winnaar uit de bus, dat maakte mij nog nieuwsgieriger dan dat ik al was dus ik ging het boek lezen.

Er verdwijnen vrouwen tijdens de Vierdaagse in Nijmegen. Dit is al het derde jaar op rij. De vrouwen zijn gruwelijk gemarteld en vervolgens vermoord. Is er een verband met wat er 30 jaar geleden plaats gevonden heeft? Aan rechercheur Jan Vos de taak dit eens heel grondig uit te zoeken.

Met Villa Gladiola schrijft Tjeerd in 2013 zijn eerste thriller, een 4-daagse thriller. Op de cover zien we de schaduw van een man, staande bij een groot landgoed en dit roept bij mij gelijk al spanning op.
Zo ook het boek, ik werd er gelijk vanaf het begin af aan ingezogen. En zo hoort het, vanaf de eerste zinnen zit je er gelijk in.
Tjeerd heeft met dit boek een ontzettend goed en spannend verhaal geschreven, van de eerste tot de laatste bladzijde. Het boek is opgesplitst in 2 delen, enige maanden voor de Vierdaagse en daarna enige weken tot de Vierdaagse. En af en toe gaan we ook nog even terug in de tijd, naar het jaar 1981 en de gebeurtenissen aldaar. Een goed plot, heerlijke schrijfstijl en de overtuigende en eigenwijze Rechercheur Vos.

Ik vind het een grote aanrader en hoop dat er binnenkort weer een boek van Tjeerd zal verschijnen. Wat mij betreft wederom met Jan Vos.

★★★★