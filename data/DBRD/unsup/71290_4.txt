TattooÃ«erster Marni Mullins vindt een lijk in een vuilnisbak. Ze wil er eigenlijk niets mee te maken hebben en belt anoniem de politie. Die komen haar uiteraard al snel op het spoor en vragen haar hulp. Het lijk mist namelijk een tattoo. Wanneer nadien nog een lijk een tattoo mist, doet de politie alsmaar meer beroep op haar.
Francis Sullivan is inspecteur, jong, gelovig en dit wordt zijn eerste zaak als leidinggevende. Het wordt lastig want in zijn team wordt hij niet echt aanvaard als baas.
Het boek vertelt veel over het wereldje van de tattoos, een wereldje waar ik nog helemaal niets van wist, dus heel interessant.
Razendspannend is het niet, alleen het einde, maar het is wel heel intrigerend.
Volgens mij kan er nog wel een tweede boek komen met Marni Mullens al kan ik me zo direct geen verhaallijn verzinnen die nog in de tattoowereld afspeelt, maar ja, ik ben dan ook niet de auteur.