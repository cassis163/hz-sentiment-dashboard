Het werk van de Duitse auteur Fitzek had ik tot nu toe nog nooit gelezen. Verschillende titels heb ik voorbij zien flitsen maar mijn aandacht werd er niet naar toegetrokken. Deze keer toen het als buzzboek werd aangeboden werd ik enorm getriggerd door de thema's die in het boek zijn verwerkt.
Sebastian Fitzek heeft in Het Joshuaprofiel een aantal thema's aangeroerd, waaronder pedofilie, voorspellen van crimineel gedrag en kindermishandeling. In het nawoord, dat zeker gelezen moet worden, licht Fitzek zijn keuzes toe. Dit geeft zeker een toegevoegde waarde aan het verhaal.

Max Rhode is een thrillerschrijver maar na zijn succesvolle debuut wil het niet meer vlotten. Zijn broer Cosmo is op het verkeerde spoor geraakt en zit in een psychiatrische kliniek voor een behandeling van pedofilie. Max is getrouwd met Kim, die piloot is en samen hebben ze een dochtertje geadopteerd. Jola's ouders zijn drugsverslaafden en kunnen niet voor hun dochtertje zorgen. In enkele dagen staat de wereld van Max en zijn familie op de kop en raakt hij verzeild in een angstaanjagende verrotte wereld.

Fitzek beschrijft de gebeurtenissen vanuit verschillende perspectieven en dat maakt het een dynamisch verhaal. De verhaallijn is rauw met gewelddadige scenes en soms misselijkmakend. Maar passend bij het verhaal. Thema's worden genoemd die zomaar ons zouden kunnen overkomen.
Daarbij weet Sebastian Fitzek de pedofiel menselijke kanten te geven want elk gedrag heeft een oorsprong en is in dit verhaal schrijnend en met verstrekkende gevolgen beschreven.

Een boek wat zeker zal nasudderen en tot nadenken stemt. Want hoe veilig is tegenwoordig onze privacy en wat als deze gevoelige informatie in verkeerde handen komt? In zijn nawoord geeft Fitzek een uiteenzetting over de keuzes van de thema's en stelt hij dat dit gegeven niet zwart-wit is. Een zeer bijzonder aangename leeservaring. Fitzek is nog niet van mij af of ik nog niet van Fitzek. Tijd voor zijn eerdere werk.

Bedankt Hebban en the House of Books.