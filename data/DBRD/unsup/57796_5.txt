Toen ik dit boek in de winkel zag liggen dacht ik meteen: h√© die titel komt me bekend voor! Ik had de film pas gezien en ik had er geen idee van dat deze film oorspronkelijk een boek was. Ik nam het dus direct mee!

In het verhaal volgen we Mia, zij heeft een "gekke" familie ze voelt zich een beetje een buitenbeentje; haar ouders zijn echte rockers en haar broertje speelt drum. Zelf is ze helemaal dol op klassieke muziek en speelt ze cello. Dat lijkt haar leven wel; cello spelen en sinds een tijdje ook haar vriendje Adam. Ze lijkt een fantastisch leven te leiden tot dat ze op een dag een auto-ongeval krijgt en haar ouders op slag dood zijn. Haar lichaam wordt afgevoerd naar het ziekenhuis maar om een of andere vreemde onverklaarbare reden bevindt de "geest" van Mia zich buiten haar lichaam en kan ze alles volgen wat er rondom haar gebeurd.

Dit verhaal wordt verteld vanuit de ik-persoon (Mia) en ieder hoofdstuk (vanaf het ongeluk) wordt onderverdeeld in 2 delen; wat er in het ziekenhuis gebeurd en dan blikt ze terug op een gebeurtenis van vroeger.

Terwijl ik dit boek las was ik vaak in tranen. Het is een zeer mooi verhaal en op het eerste zicht is het niet zo heel realistisch en alledaags, maar als je er even over nadenkt dan kan je je meteen in haar plaats zetten. Mia is een enorm sterk personage met een zeer sterk karakter en een overvloed aan liefde. Het is onmogelijk om haar niet te mogen!
Toen ik hoorde dat er een vervolg was van dit boek( :O! ) moest ik het meteen lezen, helaas is dit boek nu niet beschikbaar in mijn vaste boekhandel maar ik geef niet op!
"Wacht op mij" (deel 2) ik kom er aan!