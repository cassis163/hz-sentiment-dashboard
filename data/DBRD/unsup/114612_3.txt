Ik heb Tikkop gelezen in het kader van de boekenclub waarin we deze keer een boek in het thema Afrika hadden gekozen. Adriaan van Dis beschrijft op een beeldende manier de natuur in Zuid-Afrika en de omgeving waarin Mulder en Donald verblijven. Ik miste echter wel wat diepgang en spanning in het verhaal, ik bleef doorlezen omdat ik verwachte dat Mulder meer herinneringen uit zijn verleden terug zou kunnen halen maar wat er precies allemaal gebeurd is blijft een beetje vaag. Wat overheerst in het boek is de algehele malaise; zowel van de bewoners in het vissersdorp als de fysieke en geestelijke gesteldheid van Mulder. Zelf was ik niet echt ondersteboven van het boek, maar andere leden van de boekenclub waren heel enthousiast over Van Dis' schrijfstijl.