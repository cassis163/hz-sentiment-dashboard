Laura Blacklock, kort Lo, mag als journaliste mee op de maidentrip van een poepchique klein cruiseschip. Er zijn iets van tien luxueuze cabines, veel personeel en een rijke gastheer en zijn vrouw. Enkele dagen voor het vertrek, wordt er terwijl Laura in bed ligt, ingebroken in haar appartement. Ze raakt daarbij licht gewond, maar vooral heel angstig.
Op het schip ontmoet ze in cabine 10 heel kort een jonge vrouw die haar mascara leent. Nadien ziet ze de vrouw niet meer tijdens het diner. 's Nachts kan ze niet slapen en drinkt ze te veel wanneer ze een plons hoort. Ze meent dat de vrouw overboord is geslagen. Er wordt echter niemand vermist aan boord en men neemt haar niet serieus. Maar Laura Blacklock blijft zoeken en brengt daarmee zichzelf in gevaar.

Op zich een boek met een beperkte locatie, een schip, dus het aantal mensen is beperkt. Wanneer er dan een mogelijke misdaad is gepleegd, is het aantal daders ook beperkt. Het is ook moeilijk om te ontsnappen of te vluchten.
Het was een tussendoortjesboek, iets dat niet echt blijft hangen. Ik heb me wel geÃ«rgerd aan de hoofdpersoon, Laura Blacklock. Ze bleef maar doordrammen, echt op het vervelende af. Goed gedaan dus.