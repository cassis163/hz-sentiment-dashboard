Live versie: http://www.iliveformydreams.com/archives/64819


Waar het boek over gaat
Een tienermeisje is ritueel vermoord en het onderzoeksteam van Holger Munch wordt op de zaak gezet. De bijdrage van superrechercheur Mia Krüger is cruciaal, maar ze worstelt met zelfmoordneigingen en een verslaving. Dan duikt er een verontrustend filmpje op dat nieuwe details prijsgeeft. Nog net in beeld zien we de contouren van iemand die verkleed is als uil, de doodsvogel.

Ondertussen zit Munchs dochter Miriam midden in een emotionele crisis en wordt ze in een romantische affaire getrokken die haar op het pad brengt van een zeer zieke geest.


Wat vond ik van het boek?
Na het lezen van Ik Reis Alleen had ik hoge verwachtingen van dit boek. Aller eerst wil ik het even over de cover hebben, want deze is in dezelfde stijl als Ik reis alleen. Je kan hier zien hoe de vorige kaft eruit ziet. Ik vind dit een mooie toevoeging en draagt zeker bij aan de sfeer, die je meeneemt uit het vorige deel.

Lastig hoor een recensie te schrijven, want ik wil ook niet teveel verklappen. Het is namelijk nogal een verrassend boek vond ik zelf. Ook dit deel is wederom verdeeld in zeven delen, die uitzonderlijk bestaan uit hoofdstukken. Je wisselt tussen personages en dagen. Ik vond de opbouw van het verhaal goed, bij hoofdstuk 1 wordt je gelijk getriggerd. Wie zijn die 2 kinderen en wat gebeurd er met ze?

De personages zijn wederom goed weergegeven en wordt iets dieper op in gegaan. Het enige personage waar ik weinig verandering in vind zitten is Mia. Die blijft eigenlijk een beetje hangen op het punt waarbij het vorige boek eindigde. Het verhaal zit goed in elkaar, soms een tikje onwaarschijnlijk maar heeft toch een pakkend iets waardoor je blijft lezen en je ook zeker blijft verbazen. Wie is de Doodsvogel en waarom doet hij/zij wat hij/zij doet? En wat hebben de uilenveren ermee te maken? Wat ik wel jammer vond is dat wederom de dochter van Münch bij de zaak betrokken raak, iets wat in het eerste boek ook al gebeurde. Het is iets wat te toevallig en ook zeker een stukje herhaling van het vorige deel.

Dit deed echter niets af van mijn leesplezier met dit boek. Het was net even een ander en uniek onderwerp dan anders, wat toch wel een verschil maakt bij een thriller. De dader kon ik niet zo 1-2-3 aanwijzen, wat het voor mij een goede thriller maakt. Echter wel maar 3 sterren, meer omdat ik Ik reis alleen 4 sterren heb gegeven, en uiteindelijk het eerste deel vond ik wat geloofwaardiger dan dit vervolg.

Rating: ★★★