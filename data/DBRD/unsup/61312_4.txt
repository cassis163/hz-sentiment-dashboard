Het boek gaat over de profiler Emma Carow. Zij is vroeger verkracht. Hier leeft ze nog elke dag mee. Vooral nu haar verkrachter zijn straf heeft uitgezeten en weer vrij is. Zij heeft moeite in de omgang met gewone mensen, maar seriemoordenaars begrijpt ze wel. Ze weet precies hoe ze denken. Dat is heel handig in haar werk als profiler. Ze heeft ook heel veel moeite om een relatie aan te gaan. Haar zus wil haar graag koppelen. In eerste instantie ziet ze dit niet zitten, maar als ze dan toch ingaat op een uitnodiging voor een etentje bij haar zus, vind ze deze man toch wel leuk. Maar het is voor haar toch makkelijker om seks te hebben met een totaal onbekende man.
Er worden op verschillende plaatsen in Berlijn hangende mensen in cocons van ducttape gevonden. Wat is er met hen gebeurd? Wat zit hier achter? Wie heeft dit gedaan? Emma Carow wordt vaak op het verkeerde been gezet, maar komt toch steeds dichter bij de waarheid. Hierdoor brengt ze haar eigen leven in gevaar. Helaas kan ik niet meer verklappen. Daarvoor moet je het boek zelf lezen.
Het boek is vlot en spannend geschreven. Op zoek naar de moordenaar/moordenaars blijft er veel vaart in het verhaal zitten. Dit is een heel goed debuut. Ik ben heel erg benieuwd naar de andere delen in deze trilogie.