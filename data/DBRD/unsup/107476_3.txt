Dit boek gaat over grappige, criminele situaties, het geloof (en bijgeloof), liefde, geld en de Zweedse samenleving. Zie hier het verhaal van Gangster Anders en zijn vrienden in een notendop.
Gangster Anders komt net uit de gevangenis en is bezig om zijn leven weer op rails te krijgen als hij in een pension de receptionist Per Persson ontmoet. De enigszins fantasieloze Per ontmoet in de tussentijd op een “lotgenotenbankje”in het park de roekeloze Johanna Kjellander, ex-pastor en bezig om hem een gebedje af te troggelen voor wat geld. Beiden zoeken een nieuwe weg in hun bestaan en besluiten om de nogal domme gangster Anders uit te buiten. Deel I : een alternatieve bron van inkomsten vertelt het begin van dit aparte trio om hun geld bijeen te verdienen, een thema dat zich herhaalt in deel II (een tweede alternatieve bron van inkomsten) en deel III (een derde alternatieve bron van inkomsten).
Gangster Anders verandert van een verontrustende ex-gevangene die mensen mishandelt voor geld (“de ware gangster”) tot een soort Elvis de volksheld en Mini-Jezus. Het boek zit boordevol van dit soort uitspraken, grappige woordspelingen, toevalligheden en extra absurde informatie. Als je bekent bent met Zweden, zul je details herkennen en het hilarisch vinden. De karakters zijn goed uitgewerkt en worden verteld volgens zijn schrijfstijl, maar sommige beschrijvingen van zijn vijanden zijn overbodig en dragen niet echt bij aan het verhaal.
Geloof speelt wel een grote rol in dit boek en vooral de onderliggende kritiek erop, daar moet je als lezer wel op voorbereid zijn, anders is het wat langdradig en niet interessant om te lezen.
Favoriete uitspraak:
“ik dacht dat het te mooi was om waar te zijn toen alles een tijdlang te mooi was om waar te zijn” zei de pastor.