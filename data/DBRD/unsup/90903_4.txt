Heftig, emotioneel, hartverscheurend is het verhaal geschreven door de vader van Nic, een aan drugs-, en drankverslaafde jongen.
Het gezin Sheff, vader , moeder en zoon Nic alles gaat prima totdat de ouders gaan scheiden.
Dit is een moment in het jonge leven van Nic dat later een trigger bleek te zijn om aan drugs te beginnen.
Wanneer David (vader) hertrouwt met Karen komen er nog twee kinderen Jasper en Daisy. Nic is erg op hen gesteld net zo als op zijn tweede moeder.
Toch kan Nic zijn verslaving niet te boven komen, ondanks meerdere opnames. Terugval, na terugval.
David raakt geobsedeerd door Nic, angst overheerst.
Dit verhaal is een waargebeurd drama.

Je leeft mee met de personages, vooral de oneindige liefde voor zijn zoon is ontroerend. De onzekerheid, je vrolijk voordoen voor de andere kinderen. Het inbijten en niet willen loslaten.

Toch 4* omdat ik liever had gezien dat het verhaal in één geheel was geschreven, zonder tussenkomst van uitleg over verslaafdheid. Ik zou kiezen voor twee delen verhaal en daarnaast de uitleg. Ik vond het namelijk storend om in een emotioneel gedeelte er even tussenuit te moeten en later de draad weer moest oppakken.

Voor dit boek moet je tegen de harde waarheid kunnen, het intieme van een relatie tussen vader en zoon.
Oneindig, zelfs wanneer David zelf het loodje bijna legt blijft hij bezorgd over zijn zoon.