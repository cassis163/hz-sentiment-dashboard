Het allereerste wat je denkt als je het boek ontvangt is toch wel dat het een erg dun boek is. Kan daarin een volwaardig verhaal staan? Ik ben benieuwd. De kaft oogt ook zeer rustig, maar wat stelt het allemaal voor..

Dan open je het boek. Meteen moet ik enorm wennen aan de schrijfwijze. Zeer korte zinnen of soms slechts één woord gevolgd door een punt. Hier wen je gedurende het verhaal wel makkelijk aan.

Het verhaal gaat over Nik. Die sinds een echtscheiding een flinke nietsnut is geworden. Tot hij het roer om wil gooien. Helaas pakt deze poging heel anders uit dan gedacht. Hij moet strijden voor zijn eigen leven met een zeer korte periode om dit voor elkaar te krijgen. Uiteindelijk komt de verlossing uit onverwachte hoek, althans voor Nik Speelman. Voor de lezer, of voor mij althans, was deze twist al zichtbaar.

Al met al is het een leuk boek voor tussendoor vermaak. Zelf ben ik een groot liefhebber van thrillers, maar vind het qua spanning net niet genoeg voor een thriller.
En toch ben ik benieuwd naar volgende boeken van Koen Gubbels, want ik bleef toch nieuwsgierig naar de pagina's die nog moesten komen en dat is belangrijk in een boek.