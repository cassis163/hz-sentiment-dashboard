Ida is een leuk, informatief boek over een fossieltje van miljoenen jaren geleden. Het boek begint met een spannend verhaal over hoe Ida zou geleefd hebben vroeger, toen er helemaal nog geen mensen waren. Je leest hoe haar mama haar leert wat ze kan eten, hoe ze tussen de bomen moet springen,â€¦ Op en dag valt Ida uit een boom en breekt haar armpje, hierdoor kan ze niet meer klimmen. Daarna sterft ze jammer genoeg door verdrinking en start het informatieve deel.

In het informatieve deel heb ik zelf veel geleerd over fossielen, de omgeving waar ze Ida hebben gevonden en welke dieren er nog zoal leefden in het water, de bomen, de lucht en op de grond. Je vind nog veel meer informatie over hoe een fossiel netjes en zonder fouten opgeborgen wordt.

Wat daarna in het boek volgt zijn leuke spelletjes die je zelf kan doen met je kind! Teken zelf een primaat zoals Ida, leef zoals haar door een Ida Salade te eten of leuke Ida sportoefeningetjes te doen. Daarna volgen mooie illustraties van andere fossielen, de tekenares van het boek heeft aan de hand van deze fossielen de tekeningen gemaakt dat in het verhaal voorkomen.

Een aanwinst voor het boekenrek van je nieuwsgierige kind!
Als laatste wil ik Laura van Uitgeverij Clavis bedanken voor het toesturen van dit boek!