Jazz, Jasper, Bent is de zoon van seriemoordernaar Billy. Al die jaren is hij door zijn vader gehersenspoeld en weet hij alle kneepjes over hoe hij moet moorden. Billy zit in de gevangenis en Jazz probeert zo goed mogelijk een normaal leven als tiener te leiden. Plots worden er weer moorden gepleegd die veel weg hebben van de moorden van Billy. Er is een imitator aan de gang en Jazz wil hem zo snel mogelijk vinden zodat hij de mensen in zijn stad er van kan overtuigen dat hij niet hetzelfde als zijn vader is. Zijn zoektocht naar deze imitator start hij samen met Howie en Connie, zijn beste vrienden.

Bij ons in de bibliotheek staat dit boek bij de volwassenen maar zelf zegt Barry Lyga dat hij een young adult schrijver is. Voor mij kan het perfect voor beide.
Het boek is vlot geschreven dus zeer makkelijk leesbaar. Veel details over hoe politiezaken werken en hoe de moorden zijn gebeurt.

Hoofdpersonage is Jazz, een vrij normale tiener. Hij woont samen met zijn oma. Hij hoort dikwijls de stem van zijn vader in zijn hoofd en is bang dat hij ook een moordernaar zal worden. Hij is zeer alert voor alles en iedereen rondom zich.
Howie is Jazz’ beste vriend. Hij staat altijd paraat voor hem, dag en nacht. Dit zijn 2 handen op 1 buik.
Connie is de vriendin van Jazz. Zij houdt heel veel van hem en probeert Jazz te beschermen en hem met beide benen op de grond te houden.
G. William, de sheriff. Misschien een soort van vaderfiguur voor Jazz. Hij is streng maar rechtvaardig voor Jazz. Hij is ook niet te trots en zal ook Jazz’ hulp en mening vragen.

Het is een leuk boek om te lezen. Echt spannend is het niet maar je blijft getriggerd om te weten wie de moordernaar nu uiteindelijk is. Nu op naar deel 2 en 3.