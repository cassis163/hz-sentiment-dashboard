Guido Brunetti, commissario van de Venetiaanse politie, wordt opgeroepen wanneer de wereldberoemde dirigent Helmut Wellauer dood wordt aangetroffen in zijn kleedkamer. Aan hem de taak te achterhalen wie dit op zijn/haar geweten heeft.
Wat er volgt is een rustig voortkabbelend verhaal waarin we meegaan in de zoektocht naar de dader. Het verhaal wordt nergens spannend. Dat maakt het echter geen saai boek. Het leest lekker weg. Een aardig plot, conform het geheel van het boek.
Ik ga zeker zoeken naar "Dood in den vreemde", ik ben namelijk wel benieuwd naar de verdere 'avonturen' die dottor Brunetti op zijn pad gaat tegenkomen.