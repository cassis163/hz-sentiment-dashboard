Simon Vuyk is werkelijk een uitstekend misdaadjournalist. De waarheid achter de vuurwerkramp getuigt van doorzettingsvermogen, intelligentie, een groot gevoel voor rechtvaardigheid, schrijftalent en ouderwetse intuÃ¯tie.
In de inleiding bij dit boek, dat waar nodig voorzien is van handige overzichten, kaarten en lijstjes, vertelt Simon hoe hij tot dit boek is gekomen. Hij heeft zelfs in januari 2010 nog urenlang over dossiers gebogen gezeten, maar zijn onderzoek is eigenlijk al begonnen op de dag van de ramp zelf. Nu, tien jaar na dato, ligt er een document dat de vrucht is van al die jaren onderzoeken, lezen en nadenken. Het boek leest als een spannende thriller, maar Simon zegt zelf op een gegeven moment dat in een thriller altijd alle puzzelstukjes bekend zijn. En in het echte leven werkt het dus niet zo. Daarom heeft hij zelf bepaalde onderzoeken opgepakt op het punt waar de officiÃ«le onderzoekers het laten afweten. Waarom zij dat doen, en waarom hij daar geen genoegen mee nam, is de basis van dit boek.
Echter, het boek ligt nog maar koud in de winkel en in mijn brievenbus of er zou al weer een hoofdstuk aan toegevoegd kunnen worden. RTV Oost meldt dat Ã©Ã©n van de familieleden heeft bekend dat er op die bewuste zaterdag toch gewerkt zou zijn bij het bedrijf. Dat zou de oorzaak geweest kunnen zijn van de ramp maar het is altijd door alle betrokkenen ontkend. Lees het boek dus en hou vervolgens de media in de gatenâ€¦ Ik wacht met spanning op de herziene versie van het boek van Vuyk.