Het boek begint al meteen erg spannend, en gelukkig blijft dat bijna het gehele boek zo. Je wilt het op bepaalde momenten echt niet wegleggen. Er zijn altijd wel een paar momenten waarop de vaart er een beetje uitgaat, maar dat is niet hinderlijk. De hoofdpersoon, Bennie Griessel, boeit. Ik was al bekend met hem omdat ik voorgaand boek Duivelspiek gelezen heb. Niet noodzakelijk,maar wel handig omdat je dan op de hoogte bent van de situatie rondom Bennie, waarop toch terug gesprongen word.

Het hoe en waarom het meisje achterna gezeten word, wiens vriendin al vermoord is, wordt goed verborgen gehouden. De uitkomst aan het einde van het boek is verassend en had ik niet aan zien komen. Zoals zoveel andere boeken is het eens een keer niet voorspelbaar. Ook de link met de andere moord op de platenproducent was goed gevonden. Erg slim van de schrijver om een connectie te maken tussen de twee moorden die ook weer niet voor de hand liggend is.

Kortom een erg spannend boek, met een goeie niet voorspelbare verhaallijn, die de titel thriller van het jaar waar maakt.