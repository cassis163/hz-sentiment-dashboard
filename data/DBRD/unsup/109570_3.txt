Deze bundel bevat de teksten van het symposion -gehouden onder dezelfde titel als dit boekje- dat plaatsvond in 2014. Ik kocht en las het, omdat ik het boek De mens en zijn engel van Daniël van Egmond zo mooi vond (en leesbaar!) en van zijn lezing is er een stukje in dit boek opgenomen met de titel ‘Kabbalah als transformatie proces’.
Verder was de inleiding leerzaam van Norbert Bollen, interessant en begrijpelijk het stukje van Sarah Mimoun over de levensboom met zijn tien sefirot, het weten en ons leven (weer begreep ik wat meer over de kabbalah) en tot slot vond ik het stukje van Magda van der Ende leerzaam én leesbaar, getiteld ‘Een introductie op de levensboom’.
De rest van het boek vond ik niet bijzonder en heb ik gewoon doorgelezen.
Het is een dun boekje, waardoor je de rol van de Kabbalah in ons leven een stukje meer gaat begrijpen. Ingewikkeld blijft het wel.