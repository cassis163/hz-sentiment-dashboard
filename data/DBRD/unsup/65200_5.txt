Bij Draken denk ik aan sprookjesboeken die je worden voorgelezen als je klein bent. Vol spanning luisterde je hoe het verhaal afliep, maar als we ouder worden verliezen vele van ons ook hun fantasie. Per toeval kwam ik in aanraking met de trilogie van Patty van Delft. Ik vroeg me in eerste instantie af of het wel echt iets voor mij zou zijn. Maar door enthousiasme aangestoken ben ik aan deel 1 begonnen. Ik kon het niet wegleggen. Het is vlot geschreven en werkt als een magneet, je wilt meteen alles over Jill weten. Vanaf deel 1 wordt je meegezogen in een spannend avontuur dat vol vriendschap, verraad, spanning en emoties van het ene in het andere avontuur wegleest. Deel 1 doet misschien nog 'jeugdig' aan omdat Jill ook nog volop in ontwikkeling is, maar in deel 2 herken je de menselijke emoties en leef je mee met de persoonlijke ontdekkings en zoektochten van Jill en Skylar. Deel 3 heb ik lang laten liggen, ik wilde niet dat het verhaal zou eindigen, uiteindelijk las ik het in 1 avond uit. Ik durf als volwassenen te bekennen dat ik heb gehuild toen de hele trilogie was uitgelezen. Het is ongelofelijk goed geschreven, vanaf de eerste bladzijde super spannend en beslist geen kinderboek. Ik raad de trilogie van Patty van Delft van harte aan, voor iedereen die van avonturen houdt, van vriendschappen, van ziektochten, liefde en verraad. Mocht je de boeken meenemen op vakantie waarschuw ik alvast, je zult vergeten waar je bent want je zit middenin dit avontuur......