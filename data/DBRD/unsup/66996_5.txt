Het jaar rond met Fiep door Fiep Westendorp

Wow, wat een tof boekje! Ok, alles wat Fiep maakt is geweldig maar dit boekje steekt er toch weer bovenuit. Het is een prentenboek met dikke kartonnen pagina’s en dit is niet zo maar. Het is een magisch boek, echt waar!

De tekeningen (ook de cover) zijn allemaal aanpasbaar, je kan er iets met doen. Tof hé! Je denkt dat je dit wel kent, een uitschuifboek. Maar dit boek gaat verder: je kan blaadjes laten dwarrelen, een slee laten glijden, appels laten vallen. Dit door een ingenieuze constructie van schuifjes en wieltjes, echt magie.

Doordat het boek zo stevig is kan je het open op je kast zetten en met een prent aangepast aan het seizoen je woon- of kinderkamer opfleuren.
Met de feestdagen in aantocht zou ik niet twijfelen: koop dit boek en maak een kind (het kind in jezelf) of een klein gebleven grote mens even heel gelukkig!