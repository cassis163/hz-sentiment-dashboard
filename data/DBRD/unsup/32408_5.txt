Dit boek is weer van begin tot eind retespannend! Jane Harper weet een grimmig sfeertje neer te zetten wat steeds intenser en intenser wordt en je de hele tijd op het puntje van je stoel houdt. In het begin heb je net als Falk het duistere vermoeden dat haar verdwijning te maken heeft met hun onderzoek naar het accountantskantoor, maar dan blijkt dat er veel meer speelt en er onder de dames, die verdwaald raken tijdens een tocht waar ze toch al geen zin in hadden, ook heel veel haat en nijd was. Doordat je terugblikken krijgt op de trektocht vanuit verschillende vrouwen, krijg je een steeds beter beeld van hun verhouding tot elkaar. En dan is er ook nog die creepy hut in de wildernis…

Tijdens het lezen hopte ik van verdachte naar verdachte en theorie naar theorie, maar geen één was de juiste! Wat een onwijs sterk en beklemmend verhaal weer, geweldig! Gewoon niet weg te leggen… En wat baal ik dat ik nu weer moet wachten op een volgende Jane Harper!