In dodelijke zomer volgen we inspecteur Héctor Salgado die terugkomt van een verplichte vakantie. Hij had voor de vakantie een paar rake klappen uitgedeeld aan een voodoo-dokter en dat mag niet. Als hij terugkomt blijkt de voodoo-dokter verdwenen en Salgado mag zich niet met dat onderzoek bemoeien. Daarom krijgt hij de opdracht om een mogelijke zelfmoord te onderzoeken. De 19-jarige Marc Castells is uit het raam gevallen, gesprongen of mogelijk geduwd in de Sint-Jansnacht. Een interessant intrige ontvouwt zich in het duistere Barcelona. Studenten die coke dealen, onmogelijke liefdes en sterke wraakgevoelens komen samen in deze psychologische thriller uitgebracht onder het nieuwe signatuurlabel noir.

Noir is dit boek in zeker zin wel. De hoofdpersoon is een eenzame man, verlaten door zijn vrouw en op zoek naar een goede manier om met zijn zoon om te gaan. Maar vooral is dit boek grimmig. Er is zeker geen sprake van een einde waarin alles op zijn pootjes terecht komt en de verhaallijnen zijn soms wat rafelig, niet alles wordt en hoeft tot een duidelijke conclusie te worden geleid. Hill mag zijn boek zelf dan een psychologische thriller noemen, het is, voor mij, vooral een heel goed misdaadboek. Gesitueerd in één van de mooiste steden van de wereld en het boek is beklemmend net als het weer waarin het zich afspeelt.