28 juli 1914, Alfie Summerfield zijn vijfde verjaardag, een feestje dat hij nooit zou vergeten. Een treurige herinnering, de start van de eerste wereldoorlog, de dag dat alles veranderde. Alfie zijn vader Georgie meldt zich direct aan bij het leger als vrijwilliger. Alfie blijft achter met zijn moeder Margie en zijn oma. Margie start direct als verpleegster, werkt 's nachts en beseft dat ze niet genoeg geld verdient om de rekeningen te betalen. Alfie, negen jaar werkt als schoenpoetser op de King's Cross Station, stiekem gaat hij geld bijverdienen, om zijn moeder te helpen. Alfie merkt dat er geen brieven meer aankomen van zijn vader, hij begint vragen te stellen aan Margie. Zij antwoordt kortaf "jouw vader is op een geheime missie", met dit antwoord is Alfie niet tevreden. Is zijn vader dood? Wanneer eindigt deze oorlog?
Ik had het boek eigenlijk gekocht voor mijn 15-jarige zoon, toch kon ik het niet laten om het zelf te lezen. Van deze auteur had ik nog niks gelezen maar wel de film gezien "the boy in the striped pyjamas" dus ik had echt wel hoge verwachtingen. Misschien moet ik mijn verwachtingen wat bijschaven. Ik vond het verhaal wel mooi verteld, toch vond ik dat sommige stukken wat langdradig waren. Het verhaal zakte soms wat in als een pudding. Het personage Alfie heeft wel mijn hart gestolen, zijn lef, moed, liefde voor zijn ouders, het ontroerde me. Ja, noem het een boek dat je even tussendoor kunt lezen. Is dit een roman? Een Young Adult, ik denk niet dat het boek mijn puber zal bekoren, dus ik ben van mening dat het eender genre roman is.