Vooropstellende dat ik absoluut een fan ben van Carlos Ruiz Zafon en de eerdere delen Schaduw in de wind en Het spel van de engel met veel plezier heb gelezen.

En de avonturen van Daniel Sempere en Fermin de Romero de Torres blijven boeiend en lezen zeer gemakkelijk weg. Het kerkhof der vergeten boeken verliest ook zeker niet zijn charmes. Al had ik in het tweede deel al het gevoel dat de grote lijnen hetzelfde waren als in het voorgaande deel. Misschien komt het doordat ik de vorige twee delen al gelezen had. Dat ik daarom niet het enthousiasme kan opbrengen als bij het vorige werk.

Je gaat terug in de tijd naar het Barcelona van de jaren veertig,vijftig onder het Franco bewind. Fermin staat op het punt te gaan trouwen met Bernarda. De boekhandel Sempere kent zware tijden en door de trouwperikelen komen er herinneringen naar boven van Fermin verleden. De verhaallijnen van de vorige delen vloeien over in dit boek en is zodoende een feest van herkenning betreffende karakters.

Prima verhaal, beetje voorspelbaar en open einde..