Spoiler alert! Maar ja , wie leest nu een recensie van deel 11 als zij/hij niet zelf de reeks aan het lezen is, of al gelezen heeft. Deel elf in de reeks en als ik mag gokken, dan zou ik zeggen, er zijn maar twaalf delen. Want alles in dit boek wijst er op, dat dit het voorlaatste is. De eindslag komt zeer dichtbij. De maskers vallen af en iedereen neemt zijn plaats op het bord in. Spijtig genoeg zullen we nooit weten hoe Jordans twaalfde werk er zou uitgezien hebben. De man is vroegtijdig overleden en Sanderson heeft drie boekdelen nodig gehad om het sluitstuk rond te krijgen. Maar terug naar deel elf. Hier zien we dat de drie hoofdpersonages - die Ta'veren zijn - elk op hun manier een samenwerking zoeken of maken met de Seanchanen. Eindelijk zijn ze ook alle drie gehuwd. We kennen ook stilaan de namen van alle zwarte Aes Sedai. Wel zijn er ondertussen zoveel samenwerkingsakkoorden en zoveel zwaardmannen, zwaardvrouwen, damane en sultane, dat je of een geheugenwonder moet zijn, of regelmatig de index achteraan gebruiken, om nog te weten wie bij wie hoort. Maar het was weer een fantastisch verhaal en er is redelijk veel gebeurd dit boek. Dus op naar de ontknoping, ook al is die nog 2.800 bladzijden ver weg momenteel. :-)