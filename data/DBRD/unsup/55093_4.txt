Het is een hele klus voor Zoe Fleming (dochter van een belangrijk politicus uit Amerika ens strijder van de mensenrechten) en politie-agent Joseph om de dader berecht te krijgen van een opmerkelijke verkrachting.
Als blijkt dat de verkrachting van een minderjarig meisje met het syndroom van Down is gedaan door een zoon van een machtig iemand uit Zuid-Afrika, waar dit verhaal zich afspeelt, verdwijnt bewijsmateriaal, zijn rechters plotseling niet zo eerlijk meer en moet je dus van goede huize komen om tot een vonnis te komen.

Eerlijk gezegd had ik iets meer verwacht van dit boek, gezien de recensies, het is niet slecht, en stipt de problematiek in Afrika rond dit probleem aan, maar het verhaal werd naar mate het boek vorderde een beetje langdradig en voorspelbaar, wel leesbaar voor een groot publiek en ook wel spannend genoeg om tot het einde geboeid te blijven.