Ik wist niet goed wat ik kon verwachten van dit boek. Het is niet een thriller zoals je zou verwachten of moet ik zeggen niet een standaard thriller zoals de rest. De schrijfster heeft de sfeer goed neergezet, de beklemming en onderdrukking van Grace is zo duidelijk voelbaar. Je kent iemand nooit helemaal (blijkt wel) al kwam zijn ware aard wel gelijk naar voren toen ze net getrouwd waren. Ik vond het boek prettig lezen ivm de korte hoofdstukken. Normaal gesproken vind ik het vervelend als er in boeken wordt geswitcht tussen het verleden en heden maar dat had ik nu niet. Ik heb wel enkele kritische opmerkingen. Millie uit zich als een hele slimme zus, hoezo had zij het niet kunnen vertellen tegen haar begeleidster en dan ook vervolgens tegen de politie? Vooral dat voorval van het van de trap duwen, het werd kort omschreven waardoor het niet mogelijk zou zijn dit te vertellen, maar dit vond ik wat onaannemelijk. Tevens vond ik het heel vreemd hoe Esther reageerde over de kleur van de kamer toen Jack zich tweemaal had versproken. Ik zou met een dergelijke verspreking niet gelijk iets verdenken. En als Esther toch een vermoeden had, waarom heeft zij dan niet de hulp ingeroepen van iemand anders? Ik vond dan ook de laatste zin over de verspreking een slap einde, had voor mij anders gemogen. De kaft en de titel spreken gelijk aan. Al met al vind ik dit boek 3 sterren waard. Geen topper in het thriller genre maar zeker wel de moeite waard om het te lezen, ik heb me prima vermaakt en binnen ongeveer 1 week had ik het boek uit.