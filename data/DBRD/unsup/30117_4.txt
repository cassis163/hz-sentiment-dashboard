Ik vond het eerste boek Hartzeer een beetje tegenvallen, maar wilde Chelsea Cain als schrijfster nog niet helemaal afschrijven, en daarom heb ik haar een nieuwe kans gegeven en ook Hartendief , haar tweede boek, te lezen. Je moet het eerste deel wel duidelijk hebben gelezen om iets van dit vervolg te snappen. Maar het is niet voor niets.

Dit deel draait ook weer om rechercheur Archie en moordenaar Gretchen. Archie, toevallig ook verslaafd aan Vicodin (net als een bekend TV-figuur), is gestopt met het bezoeken van Gretchen, en vindt daarom ook geen nieuwe slachttoffers meer. Toch wordt hij opneiuw met haar geconfornteerd als zij weet te ontsnappen terwijl ze op de ziekenboeg lag. Ze slaat meteen weer toe en Archie en zijn familie zijn meteen in gevaar.

Ik heb gehoord dat de meeste mensen dit boek toch iets minder vinden dan het eerste. Maar daar ben ik het niet mee eens. Hier wordt ten minste niet geprobeerd te verhullen dat Archie en Gretchen de hoofdlijn van het verhaal zijn. In het eerste deel is er zogenaamd een 'echte' zaak, maar gaat het nog alleen maar (eigenlijk) over Archie en Gretchen. Haar schrijfstijl leest heel makkelijk, maar ik vind hem persoonlijk wel heel Amerikaans, dat zou van mij nog wel iets minder mogen. Het verhaal is best spannend, ik vond het net spannender dan het eerste deel. Haar derde boek zal waarschijnlijk ook nog wel eens voorbijkomen.