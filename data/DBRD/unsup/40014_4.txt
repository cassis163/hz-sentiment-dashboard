Speel met vuur, een stand alone van Tess Gerritsen, is een boek met een verrassend einde.
Het boek bestaat al in een korte versie ” Incendio” die verscheen als kadoboek bij het boekenweek geschenk.

Samenvatting:
Speel met vuur wordt geschreven vanuit 2 hoofdpersonen, Jullia en Lorenzo.
Julia heeft in venetie een muziekstuk gekocht in een antiquerwinkel . Ze kent het niet en raakt in de ban van het muziekstuk. Echter als zij het speelt gebeuren er elke keer vervelende zaken waar ook haar dochter Lily bij betrokken is. Als zij op zoek gaat naar de oorsprong van het muziekstuk in Venetie blijkt dit niet zonder slag of stoot te gaan.

Lorenzo is een Joodse jongen die opgegroeid is met muziek en dan voornamelijk vioolspelen. Hij groeit op in de oorlog. Hij erft de viool van zijn opa. Lorenzo wordt gedwongen door zijn opa om met de dochter van zijn vriend Laura een muziekstuk in te studeren voor een muziekconcours. Gedurende deze periode komen deze jonge mensen steeds dichter bij elkaar. Ze ontmoeten elkaar elke woensdagavond.

Dan komen de Duitsers toch ook richting Italie. Als Lorenzo met zijn familie opgepakt wordt tijdens een razzia krijgt Lorenzo de kans het kamp te overleven. Welke gevolgen dit heeft?


Conclusie:
Tess Gerritsen heeft met dit boek weer een prachtig stukje werk neergezet. Het thema, psychische ziekte en oorlog ,is zo pakkend dat de lezer graag door wil lezen.

Doordat het boek uit twee verhaallijnen bestaat ben je elke keer weer nieuwsgierig hoe het met de hoofdpersoon zal aflopen. Het eind van het boek is verrassend. De climax is mooi opgebouwd.
Beide verhaallijnen in Speel met vuur draaien om muziek. Het verhaal van Julia is verweven met de hartverscheurende liefdeperikelen van Lorenzo en Laura. De verhaallijnen zijn mooi in elkaar verweven en sterk uitgewerkt.

De lezers die fan zijn van Tess Gerritsen worden wederom beloond.