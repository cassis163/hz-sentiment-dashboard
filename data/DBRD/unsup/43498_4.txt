Ben héél erg blij dat ik dit boek heb mogen recenseren voor de Hebban Leesclub. Dank naar Hebban.nl, de uitgever Manteau en naar Belinda Aebi natuurlijk niet te vergeten.
Wil ook nog gezegd hebben dat ik het enorm waardeer en het van respect vindt getuigen dat Belinda Aebi de volledige opbrengst van dit boek schenkt aan Artsen Zonder Grenzen. Dit zegt ook iets van de persoon Belinda Aebi!

Het verhaal begint meteen met een klap, een ongeval waarbij een dronken automobilist, Lei Christiaens, een 20 jarige jongedame Liesbeth aanrijdt en met zwaar lichamelijk letsel achterlaat. Uit angst dat Lei herkent wordt door het slachtoffer, brengt hem ertoe om te pogen Liesbeth te doden door een zakdoek op haar mond te houden. In de haast verliest de dader deze zakdoek en wordt natuurlijk een belangrijk bewijsstuk.
Saskia, een jonge amateurfotografe, is toevallig met haar vriend Ruben getuige van dit afschuwelijk verkeersongeluk. Toeval of niet, die avond zitten ze in de uitkijkpost van een oude watertoren om beelden te schieten van een vos en haar welpjes. Maar wat ze te zien krijgen is iets héél anders. Een donker silhouet, zwalpend en duidelijk onder invloed van drank, stapt uit de wagen. Impulsief besluit ze om foto's te maken en zegt tegen Ruben dat hij het gebeuren moet filmen. En dan scheurt hij ervandoor…
Een moeilijke zaak voor Maud Gelderman dat een ware puzzeltocht gaat worden om deze zaak op te lossen.
Wie heeft het slachtoffer, een jonge studente uit Gent, voor dood achtergelaten? Wat heeft de dader nog meer te verbergen? Het bewijs bevindt zich op de geheugenkaart van een Canon. Maar waar blijft Saskia?

Als thrillerliefhebber moet ik mij eigenlijk schamen dat ik tot aan Blow-Up nog géén enkel boek van haar gelezen heb. Dit wordt nog eens extra bevestigd door dit verhaal, dat ik in 2 dagen volledig uitgelezen heb en voor mij ook een echte pageturner is. Deze kennismaking met Belinda is absoluut geslaagd te noemen.

Wat me meteen opvalt is dat, naast het feit dat ze weer een actueel maatschappelijk probleem aan de kaak wordt gesteld (o.a. doorrijden na ongeval in beschonken toestand) , de schrijfster een hele fijne en vlotte schrijfstijl heeft waardoor het verhaal lekker vlot leest. Tot in de kleinste details klopt het, om een klein voorbeeld te noemen in de verhaallijnen van vóór 2002 worden er de Belgische Franc gehanteerd als valuta en vanaf 2002 de Euro. Iets wat me direct opviel. Ook over alle personages wordt sterk en levendig gesproken.
Verschillende verhaallijnen lopen door elkaar en komen later keurig bij elkaar. Door de flashback in het verhaal wordt de aandacht er tot het laatste moment bijgehouden. Je wilt gewoon weten om wie het gaat. Het ijzersterke plot heeft me enorm verrast die had ik niet aan zien komen.

Uit alles blijkt dat de auteur buitengewoon goed voorbereid is/was en uitstekende research heeft gedaan. Mij is nu ook volledig duidelijk wat Afasie precies inhoudt in veel van zijn facetten.
Ben zelf ook een neuromodulatie patiënt vanwege chronische rugklachten en chronische pijnen, het zal dan ook niet vreemd klinken als ik zeer geïnteresseerd dit onderdeel in het verhaal tot me heb genomen. Veel zaken zijn voor mij dan ook herkenbaar.

Wat ik wel miste in het verhaal was de straf die Lei Christiaens heeft gekregen, alhoewel natuurlijk een dwarslaesie al een erge straf is, maar had graag geweten of hij ook daadwerkelijk was veroordeeld.
Wat ik me ook afvraag is hoe het mogelijk is dat wanneer iemand vanuit een computer van de Bibliotheek een anonieme mail verstuurt, hoe de recherche in hemelsnaam achter de naam van Saskia is gekomen?

Ondanks deze open vragen wil ik Blow-Up waarderen met 4 vette sterren.

Al met al voor mij een uitstekende kennismaking met Belinda Aebi. Ik voeg haar zeker toe aan mijn lijstje met favoriete auteurs en hoop dat ze nog héél lang van deze spannende verhalen voor ons zal blijven schrijven. Maar eerst ga ik haar andere 6 boeken lezen! Ik ga een heerlijke lente in!