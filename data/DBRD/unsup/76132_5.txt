Dit boek was voor mij een verrassing. Het is het debuut van Ole Nyland en daarom wist ik niet wat ik ervan verwachten moest.
Het verhaal wordt verteld vanuit de twee hoofdpersonages Kalle en Vita. Kalle helpt Vita uit een benarde positie en helpt haar daarna de Kern uit; een plek waar mensen ongestoord een luxeleventje leiden. Tijdens hun tocht naar een veilige plaats groeien de gevoelens van Vita voor Kalle en haar gevoel dat er iets moet worden gedaan aan de scheve balans tussen de levens van de Opperklasse in de Kernen en het Uitschot in de Wereld. Tijdens het lezen hint de schrijver naar een pijnlijk liefdesverleden van Kalle en blijft het de vraag of hij zijn hart gaat verliezen aan Vita. Het einde is verrassend...