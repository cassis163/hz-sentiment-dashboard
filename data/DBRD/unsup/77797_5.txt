Het Joshuaprofiel vertelt ons het verhaal van Max Rhode. De als schrijver mislukte Max is een brave en plichtsgetrouwe burger. Dit in tegenstelling tot zijn broer, die in een gesloten psychiatrische inrichting zit.
Wanneer hij zijn tienjarige pleegdochter Jola op school heeft opgehaald, wordt hij tijdens de rit op weg naar huis opgebeld door iemand die hij niet kent maar die hem dringend verzoekt direct naar het ziekenhuis te komen waar hij op intensive care ligt.
Max vraagt met wie hij spreekt krijgt als antwoord;
'U spreekt met een man die een vrouw, vier kinderen en zes kleinkinderen heeft, maar alleen nog de kracht voor één telefoontje, voordat hij over een paar minuten sterft. Wilt u niet weten waarom ik dat uitgerekend aan u verspil?'
Max is nieuwsgierig en rijdt met Jola in de auto naar het ziekenhuis.
Daar aangekomen vertelt de mysterieuze man dat Max uitgekozen is door Joshua en dat hij niets strafbaars mag doen. Max snapt er niets van.

Maar Max heeft nooit iets illegaals gedaan in zijn leven.
Tot nu toe. Er gebeuren dingen, die onverklaarbaar zijn voor Max.

Hij weet nog niet dat hij binnen een paar dagen een van de meest weerzinwekkende misdaden zal plegen waar mensen toe in staat zijn. Maar anderen weten het wel en willen hem vermoorden voordat hij kan doen wat hij naar zijn gevoel moet doen.

De personages zijn duidelijk beschreven; Max, die zichzelf steeds meer terugvindt en ook Jola met haar vlijmscherpe intelligentie waardoor je niet zou denken dat ze nog maar tien jaar oud is springt er voor mij bovenuit.
Maar ook Cosmo, de broer van Max heeft bij mij een behoorlijke indruk achtergelaten.
Lees verder op mijn blog: http://graaggelezen.blogspot.nl/2016/05/het-joshuaprofiel-geschreven-door.html