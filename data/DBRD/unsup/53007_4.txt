The Law of Love (2001) speelt zich af in de 23ste eeuw. Azucena slaagt erin om haar soulmate Rodrigo te ontmoeten, maar vanaf dat moment gaat alles mis. Rodrigo verliest zijn geheugen en belandt op een andere planeet waar net een vulkaan op uitbarsten staat. Daarna knoeit iemand met het aura-detecterende elektromagnetische beveiligingssysteem van Azucenaâ€™s appartement met de bedoeling haar te doden. Azucena zorgt ervoor dat ze terecht komt in een ander lichaam, maar dan blijkt dat Rodrigo verdacht wordt van de moord op de president. Het lijkt erop alsof Rodrigo en Azucena eerst in het reine moeten komen met misdaden die ze begaan hebben in hun vorige levens voordat ze samen kunnen zijn.

Als de samenvatting hierboven wat warrig overkomt dan weet je hoe meteen hoe het voelt als je begint met lezen in dit boek. Deze roman is een aparte mix van sciencefiction en eeuwenoude mythen/geloven. Deze vreemde combinatie levert een fascinerend verhaal op. Het is groots en meeslepend. Het is grappig. En de vorm van het boek is ook nog eens bijzonder mooi. Bij de originele editie zit een CD met opera muziek en Mexicaanse volksliederen (gezongen door Liliana Felipe) en in het boek staat wanneer je welk nummer moet afspelen. Soms is het de bedoeling dat je luistert naar een nummer terwijl je de (vertaalde) songtekst leest en soms wordt een (veelal instrumentaal) muziekstuk gebruikt als begeleiding bij een serie tekeningen. Deze tekeningen, gemaakt door Miguelanxo Prado, zijn prachtig en vaak erg aangrijpend. De muziek en de afbeeldingen zorgen dat het verhaal nog meer tot leven komt.

Conclusie: dit boek is de moeite die je er in het begin voor moet doen dubbel en dwars waard.