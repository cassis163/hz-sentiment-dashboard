Het derde en laatste deel van deze trilogie stelde niet teleur. Alle belangrijke personen uit het eerste en tweede deel komen hier tezamen dus ik was blij om weer over Thala en Ursus te lezen. Je komt ook iets meer te weten over Ursus en dat vond ik plezierig. Ook dit boek leest vlot weg en hoe meer je het einde nadert, hoe meer ontwikkelingen zich in snel tempo voortdoen. Soms iets t√©, naar mijn smaak; te veel en te snel. Het lijkt net of alle ontbrekende of verklarende informatie nog even op de valreep aan de lezer moet worden verteld. Voor mijn gevoel had het ook wel eerder kunnen worden verteld of (mooier) worden opgebouwd. De sleutel tot het ongedaan maken van de Grote Ramp was voor mij echt een verrassing, ik zag het niet aankomen. Maar mooi gevonden ! Net als het laatste stukje informatie over Kandschwar! De trilogie mag wel zijn afgesloten maar dat laatste stukje informatie laat ruimte over voor een nieuwe trilogie, misschien met Kandschwar in de hoofdrol ?
Hoe dan ook, als er volgende boek van de hand van An Janssens komt, dan zal ik dat zeker gaan lezen !