Dit boek volgt het leven van Shirin, een moslima die er voor kiest om een hoofddoek te dragen in Amerika, een jaar na de aanslagen van 9/11.
Dat principe, gecombineert met het feit dat Tahereh Mafi haar eigen ervaringen verwerkt zou hebben in dit boek, zorgde er voor dat ik hem absoluut wilde lezen!

Helaas was ik niet heel enthousiast.
Ik verwachte een boek over de harde realiteit waar Shirin mee te maken zou krijgen in het veranderde Amerika na de terroristische aanslagen. Ik had gehoopt dat dit onderwerp duidelijk aan bod zou komen, op een voor iedereen begrijpbare manier (want het is per slot van rekening een boek gericht op jong volwassenen).

Wat ik kreeg was een contemporary romance, met een hoofdpersoon die moslim is.
De romance was absoluut hoofdzaak en dat vond ik jammer, omdat er met de beschrijving van het boek een andere indruk gewekt werd.
Wanneer hij anders omschreven zou worden, had ik hem alsnog wel willen lezen, maar nu vond ik het verhaal tegenvallen, ik miste diepgang.

Het verhaal en de personages zijn absoluut goed uitgewerkt en ik vond de ontwikkeling van de relatie tussen Shirin en Ocean heel mooi verwoord.
Daarom krijgt het boek toch nog 3.5 sterren van mij.