Honolulu King is de naam van de band waarin Hardy Hardy de steelgitaar speelde en die in de jaren '60 populaire Hawaïmuziek maakte. De oude bandleden organiseren een comeback in een Zandvoortse beachclub met als droom te kunnen optreden op een festival in Hawaï.
Hardy is samen met zijn dementerende vrouw Christina de eigenaar van een Indonesische toko in Haarlem. Tegenover zijn toko wordt een nieuw restaurant geopend, een 'all you can eat' Japans sushirestaurant. In het verleden van Hardy heeft de oorlog in Nederlands-Indië, het jappenkamp en de periode van de bersiap een grote rol in zijn leven gespeeld. Hardy bewaart herinneringen aan deze verschrikkelijke tijd door op zijn gettoblaster interviews met Indische mensen op te nemen. Synne zijn kleindochter studeert geschiedenis en luistert naar de cassettebandjes vol verhalen.
Hardy heeft een hekel aan Japanners en dat laat hij zien door 's nachts de ramen van het Japans sushirestaurant te besmeren met zelfgemaakte sambal. Over zijn verleden vertelt hij in een toespraak / bouwstuk over zijn leven als hij is toegetreden tot de vrijmetselarij en daartoe een belofte van geheimhouding heeft aflegt. Hij vertelt in zijn bouwstuk dat zijn familie is uitgemoord tijdens de bersiap en dat hij als wraak 9 mensen heeft vermoord. De leden van de vrijmetselarij moeten zich beraden, want er is een moordenaar in hun midden.

Een emotioneel verhaal met wraak als terugkerend thema.