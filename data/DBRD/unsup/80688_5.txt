Houvast is een woord GE-WEL-DIG! Het is een verhaal dat me vanaf de allereerste pagina heeft weten te boeien en dit gevoel is niet meer weg gegaan. Het boek is niet vreselijk spannend maar de spanningsboog is toch dusdanig dat je wilt blijven lezen om erachter te komen hoe het nou precies zit. Dat het verhaal niet gaat vervelen wordt mede gecreÃ«erd door de heerlijke humor momenten die er door het boek heen verwerkt zijn. Deze geweldige afstemming in combinatie met de unieke schrijfstijl die ik inmiddels van Linda Jansma gewend ben maken het een fantastisch boek om te lezen.

In Houvast heeft Linda Jansma, zonder al te veel van het verhaal weg te geven, op een geweldige manier zichtbaar gemaakt hoe de verschillende generaties uit elkaar aan het groeien zijn op het gebied van alle elektronica van vandaag de dag. De hoofdpersoon Anouk verbaast zich in dit verhaal meerdere malen over haar 11-jarige dochter Amy en haar even oude 'vriendinnetje' Katja. Geheel tegen de verwachting van moeders in, wordt geregeld duidelijk ze op het gebied van elektronica mijlen ver achter ligt op haar dochtertje.

Het verhaal is verder erg goed opgebouwd. Het begin- en middenstuk lopen erg goed in elkaar over en werken langzaam toe naar de ontknoping. Die overigens pas erg laat komt. Tegen het einde heb ik een aantal maal gekeken of er niet een aantal pagina's miste in mijn boek omdat de spanning tot het einde hoog blijft. Dit boek moet je echt gelezen hebben wat mij betreft!

Plot: 5 sterren
Spanning: 4 sterren
Leesplezier: 5 sterren
Schrijfstijl: 5 sterren
Originaliteit: 5 sterren
Psychologie: 4 sterren