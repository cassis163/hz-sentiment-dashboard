Eliza Caine verliest op een gegeven moment een dierbare en gooit haar leven over een andere boeg. Ze zegt haar veilige baantje op en kiest voor een baan waar ze geen ervaring voor heeft. Ze gaat werken als gouvernante voor twee kinderen waarvan de ouders zich, door elk hun redenen, niet kunnen bekommeren om de kinderen.

Eens aangekomen op het landgoed heeft ze al snel door dat er iets niet klopt. De dorpsbewoners laten haar liever links liggen en haar collega's op het landgoed gaan liefst elk hun eigen gangetje. Als Eliza slachtoffer wordt van enkele onverklaarbare ongevallen gaat ze al snel zelf op onderzoek uit, ook niet zonder gevaar, want ze komt algauw te begrijpen dat ze met krachten te maken heeft waar ze niet zomaar tegenop kan. Ze moet enkele zware beslissingen nemen om zichzelf en, vooral, de kinderen in veiligheid te brengen, want het huis herbergt donkere zaken.

Een gouvernante, een moeder die haar kinderen niet kan loslaten, een vader die - buiten zijn wil om - niets meer kan en een huis dat hen allen verbindt.
Dat en het brein van John Boyne resulteert zich in een schitterend verhaal met alle ingredienten dat een goed boek nodig heeft. Zowel vriendschap, romantiek als drama en mysterie maken van dit verhaal een boek dat je niet zomaar even naast je neerlegt.

Dit is het eerste boek dat ik van deze auteur lees, maar het zal zeker niet het laatste zijn.