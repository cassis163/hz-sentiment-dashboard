26 sep 2011
Toen ik de cover zag van het boek Het geheim van Chanel no5 kon ik de verleiding al niet meer weerstaan om het boek te lezen. Schrijfster Tilar Mazzeo heeft mij meegenomen naar het begin van de vorige eeuw toen Gabrielle (Coco) Chanel in 1921 haar parfum Chanel no5 uit bracht. Het leven van de Franse modeontwerpster is altijd verbonden geweest met het parfum Chanel no5 wat zij onder haar eigen naam in samenwerking met Ernst Beaux heeft gecreëerd. Zij heeft toen nooit kunnen vermoeden dat haar parfum één van de beste parfums aller tijden zou worden.

Tilar Mazzeo verteld in Het geheim van Chanel no5 hoe dat mogelijk is geworden. Het boek is rijk aan voetnoten en zeer goed gedocumenteerd. Tegelijkertijd met de geschiedenis te vertellen van het parfum Chanel no5 wordt door Tilar Mazzeo ook de geschiedenis van Coco Chanel verteld, minstens zo interessant.



Het geheim van Chanel no5 is een boek wat geschreven is tegen de rijke achtergrond van het Franse, en in het bijzonder Parijs, verleden. Soms zijn de beschrijvingen wat technisch van aard als er gesproken wordt over de samenstelling en het tot stand komen van het parfum.

Voor mij heeft de wil om te weten hoe de geur van Chanel no5 alle tijden heeft overwonnen en hoe het parfum tot een luxeartikel is geworden ervoor gezorgd dat ik Het geheim van Chanel no5 met veel belangstelling heb gelezen.