Ik had nog niet eerder iets van Sarah Pinborough gelezen, maar ze stond wel al op mijn radar door de recensies op haar eerdere boeken. ik was dan ook heel blij dat ik deze preread mocht lezen. Dank Hebban.
Het verhaal draait zich eigenlijk om Lisa met een duister verleden: Lisa met haar jeugdvriendin in een gewelddadige troostloze omgeving. Lisa met haar tienerdochter Ava en alle gevaren die pubertijd met zich brengt en Lisa met haar collega en beste vriendin die zelf ook het nodige meemaakt
Het boek is verdeeld in hoofdstukken ervoor, erna en nu en geschreven vanuit de personages van Lisa, Ava en Marilyn. De personen leer je wel redelijk goed kennen. Helaas zijn de plotwendingen hierdoor niet verrassend. En echt spannend wordt het ook niet. Toch wil je steeds verder lezen om te zien waar het uiteindelijk op uitdraait.
De indeling van het boek in korte hoofdstukken in verschillende tijden en vanuit verschillende personen, is prima (Anders zou het wellicht langdradig worden) De schrijfstijl is vlot en leest fijn weg. Dit wordt wel teniet gedaan door de talloze tekstuele slordigheden. Ik hoop echt dat die er nog uitgehaald worden. (Als het geen preread was geweest, zou ik zeggen: hoe durf je het zo te verspreiden).
Al met al aangenaam leesvoer en zeker goed voor tijdens de vakantie.