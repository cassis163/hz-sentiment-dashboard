Als echte fan van Jo Nesbo ben ik enigszins ongerust geworden na het lezen van dit boek. Waar Nesbo al eerder de plank missloeg met het uitstapje "headhunters", volgt nu weer een misstap. De boeken van Nesbo kenmerken zich door de typische hoofdpersoon en zijn werk natuurlijk, maar vooral door de sterke verhaallijnen en literaire inslag. Nu heeft dit boek dat zeker ook, maar helaas heeft dit boek ook duidelijke invloeden van andere auteurs. Knipogend naar Mo Hayder maakt Jo Nesbo in dit boek stevig gebruik van heftige scenes waarbij er soms op plastische wijze martelwerktuigen en dito scenes worden omschreven die de verbeelding op een vervelende manier stimuleren. Voeg daarbij een aantal voor Nesbo ongebruikelijke en bevreemdende sekssc√®nes en de verwarring is compleet. Gelukkig voor de lezer weet Nesbo zijn gemiddelde niveau wel te handhaven maar voor mijn plezier hoop ik dat hij in zijn volgende Harry Hole boek zich weer bezig houdt met het schrijven van mooie, intelligente, literaire meesterwerkjes en de zware, martelbeschrijvingen overlaat aan stilisten als Hayder.