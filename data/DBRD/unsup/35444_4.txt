In Miss yello hair, hello! doet Iris Hannema verslag van diverse reizen en diverse plekken die ze door de jaren heen bezocht heeft. Dit zijn niet zomaar reizen maar budget reizen met een backpack naar veelal afgelegen plekken, waar de meeste reizigers niet zomaar naar toe gaan. In het boek geeft ze ook reistips.
Iris doet verslag van de landen, de mensen en alle ongemakken die ze daarbij moet ondergaan. Sommige dingen wil je misschien wel niet eens weten, maar toch kom je er achter. Hoewel ze de reizen niet af doet als rozengeur en maneschijn krijg ik na het lezen van de verhalen toch zin om afgelegen gebieden te bezoeken. Al zou ik er niet zo snel voor kiezen om in mijn eentje met mijn backpack de wereld over te trekken, en ik bewonder Iris hier dan ook wel om.
Een prettige schrijfstijl, lekker om te lezen.
Het enige minpuntje aan het boek vind ik dat de verhalen niet op chronologische volgorde staan, hierdoor komt het voor dat de reis in van een hoofdstuk pas een paar hoofdstukken verder door gaat.