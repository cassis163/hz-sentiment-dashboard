Als liefhebben van Zwart Wit kon ik niet wachten dit boek te lezen. Ik heb gisteren het ebook aangeschaft en jawel, dezelfde dag was hij al uit. Ook wel omdat het een niet al te dik boek is, maar vooral omdat het vanaf het begin meeslepend en voor mij toch ook wel herkenbaar is. Gillian King heeft een pakkende schrijfstijl, dat was bij Zwart Wit zo en nu kon ik het boek wederom niet wegleggen. Ik leefde mee met Nikki en dan weer met Roos, knap gedaan hoe mijn sympathie steeds wisselde. En ondanks dat de insteek van twee vrouwen en één man niet bijster origineel is, vond ik het verhaal toch heel origineel omdat het niet zozeer om het gevecht gaat, maar meer om de keuzes die je maakt in relaties en hoe moeilijk het kan zijn om jezelf niet te verliezen in de liefde. Na de eerste hoofdstukken dacht ik dat het zo en zo zou aflopen, maar het boek wist me te verrassen. Ik heb ervan genoten en het was lekker verfrissend om eens niet zo'n mierzoet eind goed al goed happy end te hebben. Gillian King hoort zeker in mijn rijtje van favoriete schrijfsters, dat bewijst ze met dit boek dubbel en dwars.