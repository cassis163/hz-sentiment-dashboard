Autisme! Een stoornis waar Don Tillman mee belast is. Nou ja, belast ... Don is gelukkig getrouwd met Rosie en woont in New York. Zijn leven loopt op rolletjes, hij heeft een baan aan de universiteit en heeft ook een aantal vrienden die hij geregeld ziet en spreekt. Wanneer Rosie hem op een onverwachts moment vertelt dat ze zwanger is, wordt alles voor Don in een keer anders. Don is niet voorbereid op een zwangerschap en weet niet hoe hij ermee om moet gaan. Geheel op zijn eigen manier probeert hij zich voor te bereiden op het vaderschap. Zijn omgeving neemt hem dit niet altijd in dank af en Don belandt zelfs in een zeer benarde positie waarbij een lastige maatschappelijk werkster van zich af probeert te schudden.

Dat Don sociaal onhandig is en alles op wetenschappelijke wijze wil verantwoorden daar is hij zich zelf goed van bewust. Hij is niet makkelijk om mee te leven, wat op een gegeven moment irritaties opwekt bij Rosie. Zijn gedrag leidt hem steeds verder weg van Rosie. Hoe zou Don zich hier verder uit redden?

Het verhaal is geschreven vanuit het perspectief van Don. Daardoor biedt het boek een uniek kijkje in de gedachtewereld van een autist. De ondertoon van het verhaal is humoristisch, wat het heerlijk maakt om te lezen. Het maakte mij in ieder geval aan het lachen.

Hoewel ik niet bekend was met de boeken van Simsion, heb ik niet het idee dat je Het Rosie Project gelezen moet hebben om Het Rosie Effect te begrijpen. Toch had ik zelf het gevoel dat het wel makkelijker en leuker zou zijn als ik het wel gelezen had. Ik zou Don en zijn achtergrond dan nog beter kunnen begrijpen. Al met al kan ik zeggen dat Het Rosie Project een leuk boek is om te lezen. Ik kan het iedereen zeker aanbevelen!