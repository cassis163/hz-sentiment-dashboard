Roman over de nawerking van de oorlog in het leven van enkele Joodse Nederlanders en over de liefde in het algemeen. De hoofdpersoon is Rivka, de vader van Rivka is een man met een zeer zwaar oorlogstrauma waar het hele gezin last van heeft en waar Rivka ook op latere leeftijd nog steeds last van heeft.
Op jonge leeftijd leert Rivka de succesvolle strafpleiter Daniel Rubinstein kennen. Het is het begin van een complexe liefdesrelatie. Ze vind Daniel aantrekkelijk, maar beide hebben al een relatie.
Rivka worstelt met haar afkomst, haar gevoelens voor Daniel en haar relatie met Alex.
Tien jaar later is Rivka gesetteld met Alex en haar dochtertje Judith. Totdat Daniel weer plotseling in haar leven verschijnt. Hij brengt gevoelens bij Rivka omhoog die ze al die jaren heeft onderdrukt.
Daniel is inmiddels gescheiden en Rivka gaat Daniel helpen met de zoektocht naar zijn verleden.
Deze ontmoeting en zoektocht dwingen Rivka om terug te gaan naar de familietraumaÂ´s.
Het verhaal is prachtig en beeldend beschreven. Heel goed zoals de auteur, Femmetje de Wind, dit heeft opgeschreven. Het verhaal heeft meerdere verhaallijnen maar je raakt nergens de draad kwijt.
De oorlog is een behoorlijk zwaar onderwerp maar door de prettige schrijfstijl van de auteur wordt het nergens zwaarmoedig.
Zeer genoten van dit boek. Af een toe een brok in de keel maar ook hier en daar gelachen. Goed geschreven en boeiend tot het einde.