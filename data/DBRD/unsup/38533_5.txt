Dit verhaal is van de eerste tot en met de laatste bladzijde meeslepend. Echt weer zo’n boek waarin ik niet kon stoppen met lezen. Ik werd door Brenda helemaal meegevoerd het verleden in, waar alles in geur en kleur tot leven kwam door haar mooie uitgebreide omschrijvingen. Het verhaal van Antonie van Dyck voelde zo levensecht! Ik leefde echt mee met hem; zijn pijnlijke verleden, zijn innerlijke strijd (ook al was ik ook woedend om wat hij deed!), de moeite die het hem als introvert kost om erbij te horen in Londen, de moeilijke beslissingen die hij moet nemen, ondertussen maar steeds zijn passie voor schilderen volgend… Het verhaal raakte me op meerdere momenten heel erg. En wat zo bijzonder is: dit verhaal gaat maar over een klein deel van het leven van de beroemde schilder. En dan toch zó meeslepend, boeiend en compleet voelend. Heel erg knap gedaan.
Ik heb weer intens genoten van deze reis naar het verleden! Dank je wel voor weer een prachtig verhaal, Brenda!