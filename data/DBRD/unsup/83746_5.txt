Herlezen kan een feest zijn. Dat is zeker het geval met de Harry Potter boeken. Het verhaal wordt duisterder en Harry moet met afwijzing en verlies leren omgaan.

J.K Rowling laat de hoofdpersonen een geloofwaardige ontwikkeling als tieners doorgaan. Harry is niet altijd even sympathiek en Hermione begint juist sympathieker te worden. Ron begint aardig zijn weg te vinden en zijn zusje Ginny is niet meer het verlegen meisje uit de eerste boeken maar durft nu voor haar mening uit te komen en heeft verkering. De toevoeging van Luna Lovegood als personage is een aanwinst.

Meteen na het lezen van dit boek heb ik de film ook maar weer eens gekeken. Die wijkt toch wel hier en daar af van het boek en er is aardig wat geschrapt. Het boek is beter dan de film.