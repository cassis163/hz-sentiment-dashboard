Eva de Vries is getrouwd met Peter en heeft tweelingdochters Bobby en Charlie. Ze heeft een Reclameproductiebureau en ze leeft haar leven strak gepland rond haar werk op de eerste plaats en haar gezin op de tweede plaats. Wanneer haar moeder Willemien (die ze steevast bij haar voornaam noemt) overlijd komt haar leven in een draaikolk van emoties en onbeantwoorde vragen terecht. Ze plant de begrafenis van haar moeder nauwgezet inclusief het rouwen. En dan komt ze erachter dat ze nog zoveel vragen zonder antwoorden heeft. Waarom zit haar vader Joost al ruim 30 jaar in een psychiatrische inrichting? Wat is er gebeurd en/of de reden dat haar moeder haar vader heeft verbannen uit haar leven? Waarom heeft ze geen band met Willemien? Waarom heeft ze telkens dezelfde nachtmerrie? Allemaal vragen waar ze antwoord op hoopt te krijgen wanneer ze haar vader weer opzoekt en probeert een soort van band te creÃ«ren. Beetje bij beetje krijgt ze inzicht in wie haar moeder was, wat haar vader heeft gedaan en wie Eva zelf is en waarom ze geen emotionele band voelde met haar moeder.
Het boek is geschreven in een hoofdstukken met een zeer prettige schrijfstijl. Als lezer moet je blijven lezen, het wegleggen is zeer moeilijk. Het is vooral een zoektocht vol emotionele momenten met af en toe humor, het blijft je boeien. Het plot is onverwachts en prachtig.
Al met al is Mijn vader is een vliegtuig een prachtige debuutroman en hopelijk zullen we nog vaker wat lezen van Antoinette Beumer.