Wat ben ik verliefd op de serie geworden! Niet meer alleen om de uiterlijk van deze prachtige uitvoering. Ik heb namelijk de hardcover uitvoering en die is nog mooier dan de paperback. Gwen haar verhaal, haar worsteling die ze krijgt met wat moet en wat goed is. Zorgen ervoor dat je wordt meegezogen. Vaak weet ik redelijk goed waar een boek over gaat. In het geval van Robijnrood wist ik het dus niet. Puur door de cover verleidt raken en gaan lezen is ook wel eens apart. In dit geval pakte het goed uit. Gwen zoog me mee het verleden in.

Via haar tijdreizen leer je het oude Londen een beetje kennen. De wereld van toen en nu worden heel mooi en bijna poÃ«tisch omschreven. Dit zorgt bij mij voor een goede beeldvorming, want ik ben een echte beeldlezer. Op het moment dat het verhaal echt begint te lopen, ze haar eerste tijdsprong maakt en de geheimen van de familie naar boven komen, zit je gewoon gevangen en wil je door lezen.

Ik zou eigenlijk willen zeggen. Laat je meeslepen in de tijdreizen van Gwendolyn. Ontdek hoe Londen was ruim 100 jaar geleden. De bizarre wereld waarin ze terecht komt. Hoe een oppermachtige graaf uit het verleden, grip lijkt te hebben op het heden. Een boek als deze kan niet zonder knappe jongens/mannen. Je voelt de aantrekkingskracht die hangt om Gideon. Kortom, ik heb uiteindelijk onwijs genoten van het eerste deel van de edelsteentrilogie. Robijnrood heeft mijn hart gewonnen, net als Gwen.