Samenvatting
Wanneer Sabine een berichtje in de krant leest over een schoolreünie van haar middelbare school, weet ze zeker dat ze er niet naar toe gaat. Voor haar was het in ieder geval geen fijne tijd en het was ook de periode waarin Isabel spoorloos verdween.

Sabine is ondertussen 23 jaar en werkt als secretaresse op het hoofdkantoor van een grote bank. In het begin vond ze de sfeer gezellig. Sabine komt terug na een aanwezigheid door een depressie. Ze ontdekt dat haar collega Jeannine ontslag heeft genomen en er enkele nieuwe collega's bijgekomen zijn. De sfeer is er ondertussen compleet anders, wat te wijten is aan het gedrag van Renée. En dat is dan ook de reden van Jeanines vertrek.

Maar er is een positief ding aan het werk: Olaf van Oirschot. Olaf vindt het super om Sabine terug te zien en dat is ook wederzijds. Al snel spreken ze af en beginnen ze een relatie. Alhoewel het voor Sabine niet duidelijk is of het nu echt een relatie is of niet.

Terwijl ze haar dagelijkse leven leidt, komt de gedachte van Isabel, meer en meer de kop opsteken. Hoe komt het toch dat ze zich niets herinnert van die dag?

Ondertussen is Isabelle 9 jaar verdwenen. Ze fietste van school naar huis, maar daar was ze nooit aangekomen. Sabine herinnert zich dat ze achter Isabel en een van haar vriendinnen reed, toen Isabel een andere richting uit reed dan naar huis. Sabine werd nieuwsgierig en volgde haar. Wat er nadien gebeurde kan ze zich echter niet meer herinneren. Toch vraagt ze zich nog steeds af wat er precies is gebeurd met Isabel.

Het verleden begint Sabine meer en meer te achtervolgen. Zo denkt ze niet alleen aan Isabel, maar ook aan haar jeugdliefde, Bart, die ook het enge echte vriendje voor haar is geweest.

Sabine wil eindelijk weten wat er allemaal gebeurd is die dag met Isabel en begint te graven op zoek naar de waarheid, dit met de nodige gevolgen.

Hoofdpersonen
Sabine
Haar ouders zijn vijf jaar geleden geëmigreerd naar Spanje en haar broer Robin zit in Londen voor zijn werk. Op het werk wordt ze beschouwd als een chagrijnige, werkschuwe profiteur.

Jeanine
Zij en Sabine zijn samen gestart bij de bank en kwamen goed overeen. Naast een ex-collega is ze ook een vriendin voor Sabine, waar ze op kan rekenen, wanneer ze in nood is.

Renée
Sinds zij er bij was gekomen was de sfeer helemaal anders. Zij vond de manier van werken helemaal niet professioneel en wou dat dan ook zo snel mogelijk veranderen.

Olaf van Oirschot
Hij was bevriend geweest met Sabines broer, Robin, toen ze op de middelbare school zaten. Hij is enig kind en zijn vader is enkele jaren geleden gestorven.

Isabel
Zij en Sabine waren dikke vriendinnen vanaf de kleuterschool. Maar vanaf de brugklas was het misgelopen. Ze veranderde van gedrag en kreeg andere vriendinnen, die samen met haar er plezier in hadden om Sabines leven zuur te maken.

Symbolen en motieven
Jaloersheid
Renée laat vanaf het begin duidelijk merken aan Sabine dat ze niet opgezet is met haar werk. Ze laat dan ook geen moment liggen om haar hierover een opmerking te geven. Wanneer Sabine een relatie start met Olaf heeft Renée het helemaal gehad met haar, aangezien ze zelf een oogje heeft op Olaf.

Twijfel
Het idee dat Olaf interesse zou hebben in haar doet Sabine helemaal twijfelen. Ze heeft ze een laag zelfvertrouwen gekregen door haar jeugdjaren dat ze het haast voor onmogelijk acht dat een man interesse in haar zou kunnen hebben.

Perspectief/vertelwijze
Het verhaal geeft in de proloog het standpunt van Isabel in derde persoon en voor de rest van het verhaal van Sabine die in de ik-persoon is geschreven.

Thema
Ik zoek je in alles om me heen

Tijd en plaats
Het verhaal speelt zich af in het heden in Amsterdam en Den Helder, met flashbacks naar het verleden.

Evaluatie
Het boek start in het begin wat traag, maar van zodra je in het verhaal zit kan je niet anders dan het uitlezen. Het was spannend om mee te graven in Sabines geheugen en op zoek te gaan naar wat er precies die dag is gebeurd. Zeker een aanrader!