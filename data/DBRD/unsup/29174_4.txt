Een boek dat al vijftig jaar lang een van de beroemdste en belangrijkste boeken van de twintigste eeuw is en opnieuw wordt uitgebracht onder de vernieuwde titel De kale aap. Toentertijd baanbrekend en een van de invloedrijkste wetenschappelijke boeken aller tijden .
Maar heeft dit boek de tand des tijd kunnen doorstaan?
Omdat ik zelf opgegroeid ben in de periode dat dit boek al langer uit was en het dus inmiddels een gegeven was dat de mens volgens Desmond Morris een diersoort, een naakte aap is, vond ik het heel interessant om dit boek te mogen lezen.
De nieuwe titel past beter bij dit boek en dat wordt onderschreven door Midas Dekkers in zijn interessante en duidelijke voorwoord.
De opbouw van het boek zit goed in elkaar. Helder en duidelijk wordt de evolutie en het gedrag van de mens uitgelegd of er wordt verwezen naar een later hoofdstuk waar dan uitgebreid verder op de materie wordt ingegaan.
Hoewel sommige teksten in het boek in onze huidige samenleving wat ouderwets over zullen komen, zoals bijvoorbeeld de stelling dat het gezin de hoeksteen van de samenleving is en de grote invloed van de kerk op het gezin, heeft de auteur onderwerpen die zowel 50 jaar geleden als nu nog steeds bij sommige groepen gevoelig lagen niet geschuwd. Denk hierbij aan seksualiteit, abortus en homofilie. Ook de waarschuwing voor de dreiging van overbevolking van onze soort is nog steeds actueel.
Heel duidelijk wordt uitgelegd waarom de mens in zijn ontwikkeling verder kon komen dan zijn soortgenoten, de primaten en waarom de kaalheid van deze diersoort van zoâ€™n grote invloed is geweest hierop.
Ik meen dan ook te kunnen zeggen dat dit boek zeker de tand des tijd zeker heeft kunnen doorstaan en biedt vandaag de dag nog steeds een uitgebreid en duidelijk inzicht in de evolutie en het gedrag van de kale aap.