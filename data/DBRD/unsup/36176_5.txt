Niets is zo bedrieglijk als een eerste indruk. In eerste instantie zou ik gedacht hebben dat een boek over arbeidshygiene mij niet aan zou spreken en zelfs een beetje saai is, maar dat is absoluut een onjuiste aanname. Niet alleen is auteur Tamara Onos een sprankelende dame, ze schrijft ook nog eens verfrissend. Bovendien weet ze een personage neer te zetten die zeer geloofwaardig is en bijzondere dingen meemaakt die realistisch zijn. We lopen dagelijks gevaar zonder dat we daar zelf erg in hebben. Na lezing van haar boek kijk ik heel anders tegen haar vak aan. Verduiveld spannend en razend interessant. Onder Invloed leest in een ruk uit en smaakt beslist naar meer. Kan niet wachten.