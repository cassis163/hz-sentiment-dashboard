Genomineerd voor thriller van het jaar, volgens de Detective en Thrillergids van Vrij Nederland. Normaal gesproken ben ik het met veel van hun recensies niet eens, maar in dit geval kan ik alleen maar zeggen : JA!!!

De andere genomineerde titels heb ik niet gelezen, maar wat mij betreft mag deze titel winnen! Een bijzondere, niet standaard thriller, enorm boeiend! Dat is ook iets wat de auteur met het boek wilde bereiken, iets schrijven wat niet iedereen deed. Erg leuk om achterin het boek te lezen dat twee Nederlandse auteurs deze Zweedse auteur inspireerden : Janwillem van de Wetering en Peter de Zwaan.

Het is ongelooflijk hoeveel schrijftalent zich in de Scandinavische landen bevindt. Het lijkt wel of alles wat daar geschreven wordt in goud veranderd. Denk aan Hjorth Rosenfeldt, Cilla & Rolf Börjlind, Lars Kepler, Michael Katz Krefeld, om maar een paar namen te noemen.

Illusies is een geweldig boek, in eerste instantie niet met heel veel vaart, wel met heel psychologische en onderhuidse spanning. Prachtig geschreven, enorm boeiend, ijzersterke en overtuigende personages. In de 110 hoofdstukken, die achter elkaar doorgaan, zonder lege bladzijden, blijf je geboeid en wil je weten hoe het allemaal zit.
Wat ik ook heel erg leuk en bijzonder vond is dat één van de personages in het boek (Alex King) zich bezighoudt met het analyseren van mensen, iets waar de auteur zich in het dagelijks leven ook mee bezighoudt. Gedragswetenschap via het systeem van kleuren. Hier zat voor mij veel herkenning in, omdat ik hier een paar jaar geleden ook mee te maken heb gehad tijdens een coachingstraject.

Ik heb er heel erg van genoten en kan niet wachten op het volgende deel dat inmiddels in Zweden al is verschenen. Wat een debuut!