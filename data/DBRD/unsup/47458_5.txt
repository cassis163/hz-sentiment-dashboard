HarperCollins Holland komt deze zomer met de vertaling van Moonlight over Paris van Jennifer Robson. Het verhaal speelt zich af in het jaren twintiger Parijs, wat het verhaal al meteen charme en sfeer geeft. Het is een tijd van etiquette, maar ook van de flapper meisjes. Ook een leuk gegeven: de schrijfster heeft de historische figuren zoals Fitzgerald, Étienne Moreau en Hemmingway levendig en op een geheel eigen onvergetelijke manier neergezet. Het verhaal is goed geschreven, een beetje aan de deftige kant, maar verveeld absoluut geen minuut. Aan de oever van de Seine blijft tot de laatste bladzijde boeien en de schrijfster heeft een einde gecreëerd waarin alles op zijn plaats valt. Fans van historische romans zullen ervan smullen. Ideaal voor de zwoele zomeravonden.