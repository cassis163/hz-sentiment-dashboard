Dit is het werkelijk ongelooflijke levensverhaal van Jan Montyn, die in WO II heeft gediend bij de Duitse marine en tegen de Russen heeft gevochten, daarna dienst nam bij het Franse vreemdelingenlegioen, om te ontsnappen aan het krijgsgevangenschap na de oorlog, en hieruit weer deserteert.
Ook is hij actief in de Koreaanse oorlog en raakt daar zwaargewond. Hierna volgen wat doldrieste jaren als conservator van een militair 'museum' en komt ie ook nog eens terecht in de Vietnamese oorlog.
Tussendoor is ie ook nog actief als (kunst)schilder.

Het verhaal lijkt zo voort te komen uit de mond van Jan Montyn zelf, opgetekend door de auteur. Ik vond het wel een beetje lijken op de verteltrant van 'De Hunnen' van Jan Cremer. Het boek leest als een spannend jongensboek, maar je moet wel erg veel van oorlogsromans houden om het bijvoorbeeld nog eens een keertje te herlezen. Een wonderbaarlijke geschiedenis!