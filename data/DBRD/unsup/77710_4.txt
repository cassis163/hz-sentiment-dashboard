Een boek van een collega-auteur beoordelen die dan bovendien nog eens bij dezelfde uitgeverij zit, is een beetje bevreemdend. Je wil natuurlijk niet kwetsen maar toch de waarheid schrijven. Maar ik had me geen zorgen hoeven te maken. Met Restafval heeft Katrien een prachtige thriller geschreven die niet alleen vlot leest maar ook voldoende diepgang heeft om het verhaal even te laten nasudderen. Het stemt tot nadenken en dat is altijd fijn bij een boek. Met een aangename schrijfstijl, een perfect evenwicht tussen spanning en romantiek, een mooie uitdieping van de personages en zonder twijfel een degelijke research, heeft Katrien me kunnen boeien zodat het boek -dat toch 320 pagina's telt- in no time uit was. Ik kijk uit naar de volgende.