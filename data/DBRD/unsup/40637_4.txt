Ahhh enthousiasme overloaded! Opnieuw een fantastisch boek van Jennifer L Armentrout! Mocht je al boeken van haar hebben gelezen die je leuk vond, deze moet je ook lezen! Heb je nog geen boeken van haar gelezen, begin daar dan eens aan!
Ze heeft het opnieuw voor elkaar. De Amerikaanse New Adult auteur Jennifer L Armentrout brengt je met ‘Val voor mij’ weer in een van de spannende en romantische werelden van de jongeren onder ons. ‘Val voor mij’ is het vierde deel in de reeks ‘Wacht op mij’. De boeken zijn apart te lezen, maar het is leuker als je ze in volgorde leest omdat er personages uit de andere boeken terugkomen. In elk verhaal. Alleen de hoofdpersonages verschillen in elk boek. Dit keer gaat het over Roxy en Reece die elkaar al langer kennen maar na een onenightstand zijn ze elkaar uit de weggegaan. Ze komen noodgedwongen toch vaker met elkaar in aanraking en zo begint het avontuur.

De opbouw van dit boek is zeer goed. In het eerste hoofdstuk ontmoeten de hoofdpersonen elkaar al, waardoor het verhaal direct op gang komt. De spanning in het boek is er niet uit te slaan. Deze spanning is net even anders dan in de andere boeken, waardoor het interessant en vernieuwend blijft. Zo heeft Reece wel iets in het verleden meegemaakt wat hij nog moet verwerken, maar Roxy maakt in het verhaal zelf van alles mee waar ze in het boek mee moet dealen. Dat zorgt voor een andere spanningsboog.
Dit vierde deel wordt nog leuker doordat je ook nog informatie krijgt over de hoofdpersonages van de voorgaande boeken. Je ziet van ieder een klein stukje toekomst die je in de voorgaande boeken niet hebt gekregen, en dat maakt het nog wat persoonlijker. Alsof jij de vrienden van Roxy en Reece ook kent.
De personages die worden geïntroduceerd in deze boeken vind ik ook goed uitgewerkt. Voornamelijk doordat ze allemaal een eigen persoonlijkheid hebben en omdat het gebruikt wordt om je op een verkeerd spoor te zetten.
Misschien is het af en toe voorspelbaar wat er gaat gebeuren, maar dat lijkt niet te storen. Het voornaamste van Jennifers boeken is dat je ze niet weg kunt leggen. Er blijven dingen gebeuren die steeds heftiger of vreemder worden, waardoor je door wilt blijven lezen. Dit boek had ik in een dag uit.

Dit boek verdient vier sterren voor onder andere de goede opbouw, de al dan niet voorspelbare personages en natuurlijk de zinderende spanning!