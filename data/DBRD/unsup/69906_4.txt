Zoals de titel al zegt; wat kan ik nog zeggen. Wanneer ik een boek lees van Jeffery Deaver, dan ben ik verkocht. De schrijver weet feitjes mooi te verwoorden in zijn fictie. Het verhaal is wederom spannend en blijft boeien tot het eind. Om de verhaallijn te blijven volgen is het wel belangrijk om zijn voorgaande delen gelezen te hebben. Jeffery Deaver weet zijn karakters goed neer te zetten en je leeft echt mee en voelt de emotie van het boek afspatten. Ik lees erg gevarieerd en lees de boeken over Lincoln Rhyme niet achter elkaar. Hierdoor blijven de personages voor mijn gevoel 'vers' en gaan ze niet vervelen.