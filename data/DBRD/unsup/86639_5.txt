Het verhaal gaat over het zogenaamde A-team; een internationaal opererend politieteam dat criminaliteit in Europees verband aanpakt.

In dit boek werkt het A-team aan diverse zaken, die op het eerste gezicht van elkaar verschillen. Zo begint het verhaal met een pooier, die op zeer lugubere wijze om het leven komt. Daarna gaat de vaart erin, met een reeks los van elkaar staande misdaden: maar liefst acht illegale prostituees lijken in het niets op te lossen, een bizar ongeluk in een metrotunnel en een oude, joodse professor die op afgrijselijke manier aan zijn einde komt.
Het knappe aan dit boek vind ik dat je tot op het laatst de samenhang tussen de zaken niet ziet. Het blijft je hersens pijnigen, net zoals dat bij de hoofdfiguren het geval is. De verbinding uiteindelijk, is zeer knap gemaakt.
De personages hebben allemaal een stevig karakter, en subtiele humor en af en toe vileine ironie schaven het bij momenten de scherpste kantjes van de gruwelijke plot.
Europa Blues is niet alleen een thriller maar verdient door de diepgaande thematiek Europa Blues zeker ook het stempel literair.
Ik ga zeker meer lezen van deze getalenteerde auteur!