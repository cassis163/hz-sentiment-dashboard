'Wat is de Wat' is typisch een boek wat valt in de categorie 'zou iedereen eigenlijk moeten lezen'.

Het vertelt het levensverhaal van Valentino Achack Deng; hoe hij als achtjarig jongetje vlucht uit Zuid-Soedan (burgeroorlog) met achterlating van zijn familie en tsja, alles eigenlijk. Zijn barre voettocht - tesamen met honderden andere jonge jongens (de 'lost boys') - naar Ethiopië betekent helaas niet het einde van vele ontberingen. Na een aantal jaar in een vluchtenlingenkamp in Ethiopië te hebben gezeten is het in Ethopië ook niet meer veilig en onder veel geweld moet hij wederom vluchten. Dit keer gaat de voettocht naar Kenia, waar hij bijna 10 jaar in een vluchtelingenkamp in Kakuma verblijft. In het vluchtelingenkamp in Kakuma maken ze er het beste van maar de blijdschap is enorm als blijkt dat er - dankzij internationale hulp - weesjongens naar Amerika mogen en daar een verblijfstatus zullen krijgen.

Het verhaal wordt verteld door Valentino Achack Deng vanuit Amerika (als hij daar zo'n 5 jaar woont) en hij neemt ons mee naar de plaats waar hij is opgegroeid in Zuid Soedan: Marial Bai. Vanaf dat moment volgen we zijn bizarre levensverhaal.

Dit boek heeft grote indruk op mij gemaakt en heeft mij laten zien dat de mens veerkrachtig is, maar dat tegen zoveel geweld en tegen zoveel gevaar bijna niemand opgewassen is -> laat staan jonge kinderen die er plots alleen voor staan. Het was voor mij geen 'emotioneel' boek, ook raasde ik er niet in een sneltreinvaart doorheen; wel heb ik dit boek heel bewust gelezen en wellicht is het daardoor des te krachtiger.

Wat ik niet wil vergeten te noemen: de achtergrondinformatie die gegeven wordt over hoe de oorlog in Zuid-Soedan ontstaan is, was (tenminste voor mij) een eye-opener.

Voor meer informatie over de 'lost boys', de opbouw van ondere andere Marial Bai en over de Valentino Achak Deng Foundation, zie svp: link