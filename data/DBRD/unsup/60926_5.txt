'In het bos is alles stil.
En de wind is guur en kil.
De uil in de boom is oud en wijs.
Hij heeft geen last van sneeuw en ijs.'

Dit prentenboek van Veltman Uitgevers toont de jaarcirkel op een beeldschone manier. De uil in de appelboom staat letterlijk centraal in het boek en daaromheen speelt het natuurlijke leven zich af. Het kleurgebruik in de illustraties is rustgevend en de prenten zijn zo mooi dat je er uren naar kunt kijken en over kunt praten. De uitsparingen op de bladzijdes maken het verhaal boeiend voor kinderen. De tekst op rijm is eenvoudig en geeft precies voldoende aanvulling op de illustraties.

Een fijn prentenboek om het jaar rond van te genieten.

Vrolijke groet,
Fien de Voorleesfee
www.voorleesfee.nl