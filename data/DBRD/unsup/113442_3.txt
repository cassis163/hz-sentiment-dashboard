In mijn tienerjaren was ik verslaafd aan deze serie. Als ik met mijn vader mee ging boodschappen doen gingen we daarna vaak een boek kopen. Zo heb ik een groot deel van de serie bij elkaar gesprokkeld.
Nu vond ik de serie in het jeugdmagazijn van mijn bibliotheek en ben ik weer eens begonnen met deel 1. En het is weer erg leuk. De verhalen zijn natuurlijk gedateerd. Dat waren ze al toen ik ze voor het eerst las. Maar de avonturen zijn er niet minder spannend om.
In dit eerste deel maken we kennis met de vrienden Bob, Jan en Arie. Ze mogen tijdens hun vakantie mee op een schip van de vader van Arie. Maar het schip vergaat en de jongens komen terecht op een schip vol muiters. Gelukkig maken ze altijd overal het beste van, en gaan niet bij de pakken neerzitten. Via allerlei avonturen raken ze van de muiters af en eindigen op ern onbewoond eiland in de Stille Zuidzee. Gelukkig is er volop water en kokosnoten.
Tijd voor deel 2.