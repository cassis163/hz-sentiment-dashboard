Shirley Ann van Wingerden- zwart bloed: engel der wrake

Dit is het tweede boek van de Zwart bloed serie. Ik was heel erg benieuwd naar Anne. Het begint ook meteen spannend en best heftig. Anne denkt dat ze van haar kwelgeest, de demon Dion af is. Na anderhalf jaar rust, betrekt ze een nieuwmhuis. Haar buren lijken over het algemeen wel okay… op een na dan, het lijkt alsof hij haar niet kan uitstaan. Waarom? Anne snapt er niks van. Haar leven is op de rails en ze wil geen moeilijkheden meer. Maar er gebeuren vreemde dingen. Ook de pas geopende Demons Lair krijgt ermee te maken. Er spelen weer bandjes, er is genoeg publiek… maar er komen ook niet menselijke figuren op af. Met een rechercheur die haar overal de schuld van in de schoenen wil schuiven, moet ze nog meer op haar tellen passen. Heeft de wereld het soms op haar voorzien? Anne is een sterke vrouw. Maar ze komt in dit deel, steeds meer over zichzelf te weten. En wat ze leert, staat haar totaal niet aan.

Het is weer vlot geschreven. Ik heb genoten van het verhaal. Het is het verhaal van goed en kwaad. Waar trek jij de grens? Wat is er nou precies goed en vooral wie? Waar ligt de grens….. het is spannend en beeldend geschreven. Vooral de spanning tussen Annenen haar nieuwe buurman vond ik erg goed beschreven. Je vraagt je af of ze elkaar in leven laten, kunnen ze zich beheersen? De spanning is mysterieus en soms zinderend te noemen. Een pageturner, was zeer moeilijk weg te leggen!

De hoofdstukken zijn niet te lang, het lettertype erg fijn. Een leuke aanvulling is de cd achterin het boek. Daarop staan een paar nummers, die in mijn ogen de sfeer helemaal beschrijven in klanken. Muziek heeft een belangrijke rol in de zwart bloed boeken. Dus dat is een coole toevoeging.

Ik kijk uit naar boek 3. Deze krijgt 5 verdiende sterren. Ik wil meer!*****