In de maneschijn is voorlopig het laatste deel in de reeks rond rechercheur Helen Grace en jammer genoeg heeft dit verhaal mij het minste bekoord. Nochtans vond ik de volledige reeks heel goed, veel spanning en goed uitgewerkte personages.
Het boek begint goed en de spanning is vlug te snijden, maar uiteindelijk kabbelt het verhaal verder zonder veel uitzicht op een eventuele ontknoping. Het plot was uiteindelijk wel spannend en ik had ook nooit gedacht dat het verhaal op die manier zou draaien.
Ook in dit boek is een rol weggelegd voor Emilia Garanita, maar ik vind het spijtig dat er plots niets meer verteld wordt over haar niettegenstaande zij een bepaalde draai aan het verhaal geeft. Of wordt dit verder uit de doeken gedaan in een eventueel vervolg?