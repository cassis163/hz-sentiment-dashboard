Tekst op achterkant
Gwen deelt een vreselijk geheim met haar jeugdvrienden Marcel en Patrick. Een reeks angstaanjagende gebeurtenissen doet haar beseffen dat ze nooit een normaal leven op kan bouwen als ze niet haar fouten uit het verleden onder ogen ziet. Langzaam maar zeker ontworstelt Gwen zich aan het schuldgevoel dat haar al zo lang in zijn greep houdt. Tijdens een weekend in de Ardennen komt het tot een ijzingwekkende confrontatie en moet Gwen vechten voor haar leven.

Vier sterren voor Sluipweg
Vanaf het begin pakt het boek en zodra je begint met lezen kun je niet meer stoppen. Door de boekpresentatie had ik me al een voorstelling gemaakt van de sfeer in het boek. Dat voldeed bij het lezen precies aan mijn verwachtingen en zonder moeite zat ik gelijk in het verhaal. Het verhaal over jonge overmoedige tieners die door een moment van roekeloosheid hun leven zien veranderen raakt je hart. Al lezende gun je het Gwen zo dat ze haar schuldgevoel en verdriet achter zich kan laten. Je hoopt dat ze het verleden kan verwerken en in de toekomst aan haar dromen en ambities kan werken.
Door de mooie en krachtige schrijfstijl is het mogelijk om heel intens met de hoofdpersoon mee te leven.

De verhaallijn en de spanning worden goed opgebouwd in het boek. De wisselingen tussen heden en verleden bouwen de spanning nog meer op, en geeft het verhaal extra verdieping. Hierdoor is het mogelijk om de tieners van toen en de jong volwassenen van nu te leren kennen.
Door wendingen en onthullingen blijft de vaart goed in het verhaal. Soms zijn ontwikkelingen net iets te toevallig, maar het stoort niet tijdens het lezen.

Schuilplaats is een goed geschreven boek waarin plaats is voor zowel actie en spanning als ook voor gevoelens en persoonlijke ontwikkeling. Na het lezen van Schuilplaats blijkt dat de titel en de cover perfect bij het boek passen.

Ik wil zeker nog meer van Ingrid Oonincx lezen.