Saskia Noort - Koorts

Koorts is Noort's vijfde thriller, uitgegeven in 2011. Het boek Koorts stond wekenlang bovenaan de bestsellerlijsten en was een van de best verkochte thrillers van het jaar.Het boek gaat over twee vriendinnen genaamd Dorien en Ellen. Dorien had haar langdurige relatie met Joost verbroken. Ze had een vakantie met hem naar Ibiza geboekt maar nu hun relatie voorbij is, gaat ze met haar beste vriendin Ellen. Ze kijken beiden uit naar een zorgeloze vakantie maar ze zijn nog geen dag op Ibiza of er zijn er al problemen. Wanneer Dorien de volgende dag opstaat en zich niets meer kan herinneren, is Ellen verdwenen.
Koorts gaat voornamelijk over liefde, vriendschap en het leven. Het begrip dat ook van toepassing is, is het hedonisme. Hedonisme is een levenshouding met als doel genot. Ibiza staat bekend voor zijn wilde feestjes, drugs en alcohol en zowel Ellen als Dorien lieten zich erdoor meeslepen.
Het boek is zeer goed geschreven en was goed te volgen.Het boek bevat verschillende verhaallijnen die door opgebouwde spanning langzaamaan samenkomen en ze gaan ook gelijk op. Je krijgt een beeld van zowel Ellen en Dorien als de dader hoewel het personage van Dorien het meest is uitgediept.Het boek begint met een proloog waardoor het meteen spannend is.Dorien, die haar vriendin gaat zoeken, stelt zich een heleboel vragen maar de spanning neemt na een tijd ook af omdat je als lezer een overzicht krijgt van wat er met elk personage gebeurt. je krijgt naar mijn mening ook niet het gevoel dat je in Dorien haar schoenen staat omdat je juist een duidelijk beeld krijgt van de dader en van Ellen. Het verhaal was ook eerder voorspelbaar.Ik heb geen spannende wending in het verhaal meegemaakt, dat me op het verkeerde spoor bracht. Het boek is eerder bedoeld voor volwassen vrouw, een jongvolwassene zal zich niet kunnen identificeren met de personages. Ik zou het boek helemaal niet aanraden aan jongens want het is echt een meidenverhaal. Het was ook het eerste boek dat ik van Saskia Noort las. Ik vond het goed en vlot geschreven en ik ben ook benieuwd naar andere bekende werken van haar.