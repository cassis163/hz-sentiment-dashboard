Simone van der Vlugt heeft het succes van Rechercheur de Cock en Vledder (Baantjer) als uitgangspunt genomen en afgetopt met aspecten uit moderne pocketromans. Dit wordt mijn vakantieboekenreeks, want ik wil dolgraag weten hoe het verder gaat met Lois. Dat ze ondertussen moorden oplost maakt het alleen maar interessanter.

Wie van NCIS, Bones en CSI houdt: zeker meenemen op vakantie deze boeken. Rechercheur Lois en haar collega's zijn de Nederlandse collega's van de Amerikaanse boevenvangers. Ik had dit boek zo uit, had vrij snel door wie het gedaan had en hoe het zat (misschien was de clou ietwat vroeg getimed) en Simone van der Vlugt schrijft zoals ze altijd schrijft: vlot leesbaar en zonder overbodige details.

Haar historische en psychologische romans zijn diepgaander, maar dit leest gedachteloos lekker weg.