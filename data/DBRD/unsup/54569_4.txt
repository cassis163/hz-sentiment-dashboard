Eline - Michelle Visser (Uitgeverij Boekerij)

De welgestelde Eline heeft, ondanks de Eerste Wereldoorlog die woedt in Europa, een goed leven in universiteitsstad Leiden. Tot haar echtgenoot Wieger voor langere tijd archeologisch onderzoek gaat doen op het Drentse platteland en Eline hem besluit te volgen met hun twee kinderen.
Eline valt op als een exotische vogel in het streng gereformeerde Drentse gehucht, waar het stadse gezin niet door iedereen met open armen wordt ontvangen. Als de Spaanse griep toeslaat ondersteunt Eline de plaatselijke arts waar ze kan, maar de ondervoede bevolking heeft zwaar te lijden en Eline en haar naasten worden zelf ook ziek. Ondertussen komt het niet-aflatende bloedige nieuws over de Grote Oorlog ineens veel dichterbij wanneer Duitse familieleden van Wieger niet teruggekeerd blijken te zijn van het slagveld.
Als het gezin na de oorlog terugkeert naar Leiden, zijn niet alleen zij veranderd door hun ervaringen. Vrouwen strijden voor kiesrecht, arbeiders komen in opstand, grootmachten wankelen. Kan Eline weer haar bevoorrechte leven oppakken, of grijpt ze de uitdagingen van haar tijd aan om boven zichzelf uit te stijgen?
(Mijn dank aan de uitgeverij voor dit exemplaar. )

Wat heb ik uitgekeken naar dit boek, en terecht! De cover van het boek werkt ook heel aantrekkelijk. Het is er even inkomen maar eenmaal in het verhaal is het niet meer mogelijk eruit te stappen.
Ik kon meeleven en meevoelen met alle personages die in dit boek te vinden zijn dankzij de manier waarop Michelle Visser schrijft. Ook dankzij die schrijfstijl ga je samen met Eline door elke emotie, elke tegenslag, verdriet, vreugde,...

Het is aangrijpende historische roman die weer wat meer inzicht geeft, het neemt je mee door landen, streken, geschiedenis, tijd, en nog zoveel meer. Voor mij toch wel een ⭐️⭐️⭐️⭐️-waard.

Check hieronder de link naar een kort interview dat ik mocht doen met Michelle Vissers!!!
⬇️⬇️⬇️⬇️⬇️⬇️⬇️⬇️⬇️⬇️⬇️

https://alexs-books-and-socks.blogspot.com