Over Gesloten kamer heb ik eigenlijk niet zo veel te vertellen: het is een goed boek over een marshal, Teddy Daniels die op Shutter Island, een psychiatrische strafinrichting, op zoek moet naar de verdwenen patiÃ«nte Rachel Solando, daarbij geholpen door collega Chuck Aule. Teddy heeft echter ook een andere reden om het eiland te bezoeken: hij vermoedt dat de man die de brand heeft aangestoken waarin zijn vrouw omkwam, op Shutter Island zit. Van in het begin lijken er echter verdachte dingen te gebeuren in het hospitaal.

Zoals gezegd: Gesloten kamer is goede, vlot lezende, vrij boeiende en in zekere zin mysterieuze lectuur. Je voelt constant dat er iets meer aan de hand is dan er gezegd wordt. Je wordt zo wel aangezet tot verder lezen, maar echt meeslepend wordt het niet. Op zich zou dat Lehane 3 sterren opleveren, maar de plot is zo verrassend en tegelijk zo eenvoudig, dat ik er graag nog een ster bijplak.