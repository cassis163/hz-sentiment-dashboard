De verborgen glimlach is een boek over intriges en obsessie tussen Miranda en Brendan. Naar mijn mening is dit één van de betere boeken van het duo: dit keer blijft het wel relatief spannend en vervalt het koppel weinig in langdradige beschrijvingen maar wel in saaie herhalingen: het lijkt inderdaad een bijna dwangmatige behoefte om gezellig te tafelen. Toegegeven, het einde is voorspelbaar maar door enkele sterke, onverwachte passages, wordt het boek de moeite waard om te lezen.

Het stuk waarin duidelijk wordt dat Mirandas ex-vriend, Brendan, een relatie heeft met haar zus, Kelly, vind ik verrassend, ook het hele verhaal rond de zelfmoord van haar broer, Troy, is totaal onverwacht: het zorgt ervoor dat het verhaal net gecompliceerd genoeg is, om geen banale thriller te zijn. De goede scènes worden afgewisseld met andere; in deze stukken lijkt het alsof het schrijversduo helemaal geen moeite doet om zijn publiek nog te boeien. Zoals wanneer het hele verhaal over Bredan nog eens herhaald word en hij er uiteindelijk vandoor gaat met Mirandas beste vriendin.

Zoals hier al eerder gezegd, twijfel ook ik eraan of dit boek als een literaire thriller mag bestempeld worden; het verhaal vind ik helemaal niet slecht opgebouwd, het leest ook vlot maar de auteurs graven niet diep genoeg in de karakters van de personages, alles wordt bijna uitsluitend vanuit het standpunt van Miranda belicht. Dit boek is de moeite waard maar het wouweffect blijft uit...