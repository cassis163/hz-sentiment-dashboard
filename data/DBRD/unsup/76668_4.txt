Vlakbij het huis van inspecteur William Wisting wordt het lichaam gevonden van Viggo Hansens Hij heeft vier maanden dood voor zijn tv gezeten zonder dat iemand hem heeft gemist. Williams dochter Line, journaliste van beroep, wil naar aanleiding van deze gebeurtenis een item schrijven over eenzaamheid en probeert meer te weten te komen over het leven van Viggo Hansens.
Dan wordt er in het bos opnieuw een lichaam gevonden dat er al lange tijd gelegen heeft. Tijdens het onderzoek door het team van William Wisting blijkt deze zaak groter dan gedacht en vormen de aanleiding voor een van de grootste klopjachten in de Noorse politiegeschiedenis
Het verhaal wordt zeer gedetailleerd verteld. Soms zelfs te gedetailleerd waardoor het lezen vertraagd wordt en er geen ruimte meer is voor je eigen fantasie.
In korte hoofdstukken, waarbij om en om het onderzoek van Line naar de achtergrond van de eenzame Viggo Hansens en het onderzoek naar de onbekende dode bij een boerderij door het team van inspecteur William Wisting aan bod komen, kruipen de beide verhaallijnen langzaam naar elkaar toe.
De spanning wordt gedoseerd opgebouwd. Na de introductie van de potentiële daders worden deze één voor één afgeschreven totdat de werkelijke dader zich meldt.
Het plot zit dan ook goed in elkaar en het boek heeft een spectaculaire ontknoping.
Voor mij was het de eerste kennismaking met de boeken over het Winsting kwartet en ben heel nieuwsgierig geworden naar de andere delen.