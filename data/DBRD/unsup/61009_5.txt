Wow, weer een nieuw beroepenberoep van Liesbet Slegers. Mijn kleuters zijn dol op deze serie prentenboeken. In deze serie lezen jonge kinderen over een beroep en komen alles te weten!
Er zijn al prentenboeken over o.a. de kapper, de bouwvakker, de imker, de kaasmaker en de politieman.
Nu is er De vrachtwagenchauffeur verschenen.
Heel veel spullen worden in een vrachtwagen vervoerd. In dit boek gaan ze mee met een vrachtwagenchauffeur. Ze zien de kleren die hij draagt en ze bekijken zijn wagen. Ze lezen over de apparatuur in zijn cabine en over hoe de vracht vastgemaakt wordt. Met een vrachtwagenchauffeur rijden ze denkbeeldig mee en ervaren zo zijn dag. Niet elke chauffeur komt elke avond thuis. In het boek maken ze kennis met Marieke, die een nachtje in haar cabine slaapt.
De tekst, staat op één pagina en is voor jonge kinderen goed te begrijpen. Daarnaast staan prachtige, kleurrijke illustraties, die alles goed verduidelijken.
Na het lezen van De vrachtwagenchauffeur weten kinderen wat dit beroep inhoudt en willen ze misschien zelf graag achter het stuur kruipen van zo’n grote trekker met oplegger.