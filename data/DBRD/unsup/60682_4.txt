Een leuk en leerzaam boek! De vrolijke kaft nodigt uit om het boek op te pakken en te gaan lezen! Elke bladzijde behandelt een ramp of ongeluk. Weet jij bijvoorbeeld wat je moet doen bij brand? Of als er iemand flauwvalt of dreigt te verdrinken? Elk hoofdstuk begint met een grappige anekdote, vervolgens veel interessante feitjes en tips wat je het beste kunt doen. Ik heb weer veel bijgeleerd en ook de kinderen hebben het boek verschillende keren gepakt en stukjes gelezen. Hoewel de illustraties misschien anders vermoeden is het geen boek voor heel jonge kinderen, wel vanaf groep 7/8 om zelf of samen te lezen.
Het tweede deel van het boek gaat in op de ‘grote rampen’, zoals een aardverschuiving, een natuurbrand of aanslagen. Helaas nu heel actueel, het boek is een goede aanleiding om er samen over te lezen en er over te praten.
De illustraties van Linde Faas zijn prachtig en kleurrijk! Soms is daardoor wel een stuk tekst lastig te lezen.
Het boek is een aanrader. Leuke feitjes (daar zijn mijn zonen dol op), leerzaam en een deel van de opbrengst gaat naar een goed doel: Het Rode Kruis! Het boek is met name geschikt voor oudere kinderen vanaf een jaar of 10/12 en stiekem gewoon een heel erg leuk en mooi boek voor iedere volwassene…