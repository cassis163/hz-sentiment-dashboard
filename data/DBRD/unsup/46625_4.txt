Tijdens een storm voor de kust van Brittannie vergaat een schip met aan boord de vrouw en kinderen van de Romeinse generaal Plautius. Samen met de prefect overleven ze het te nauwernood, maar worden gevangen genomen door een duistere Druidensekte.
De generaal heeft net wat andere Druiden gevangen genomen. Er word geeist dat die worden vrijgelaten, anders zullen de Druiden de familie van Plautius levend verbranden.
Nadat ze terug komen van een veldtocht naar het gebied van de stam Atrebates, waar ze zijn aangevallen door de stam Durotriges, worden centurio Macro een zijn optio Cato gevraagd samen met 2 van de stam Iceni op zoek te gaan naar de familie van generaal Plautius. De Iceni vrouw Boudica kennen Macro en Cato al, Macro is verliefd op haar. Prasutagus is echter haar verloofde. Hij heeft opleiding tot Druide gedaan, maar heeft dat niet afgemaakt. HIerdoor weet hij veel van de Druiden. Alleen Boudica kan Latijn, dus zij gaat mee om tussen Macro, Cato en Prasutagus te vertalen.
Kan het gezelschap de familie van generaal Plautius vinden? En zo ja, kunnen ze hen ook bevrijden?
Het is een spannend boek , waaruit duidelijk blijkt dat de Romeinen goed opgeleid zijn op het gebied van gevechten. Voor mij was het leuk om nu eens een verhaal over de Romeinse tijd te lezen, in plaats van de strips van Asterix en Obelix.