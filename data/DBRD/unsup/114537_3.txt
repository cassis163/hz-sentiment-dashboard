Het boek begint redelijk sterk als de vader van Ember plotseling overlijdt. Zij is de sterke persoon binnen het gezin die iedereen op de been houdt en het huishouden en bijkomende dingen regelt. Hierna vervalt het boek in een wat harlequin-achtig verhaal met een overspelig vriendje en een nieuwe liefde. Wat mij betreft zit er iets te veel onnodige sex in het boek wat het niveau onnodig naar beneden haalt. Het niveau van het begin komt weer even terug als Ember de brief van haar vader openmaakt, maar als geheel is het boek voor mij geen aanrader.
Als je een lekker boek zoekt voor het slapengaan of voor aan het strand is het bij uitstek geschikt. Als je iets zoekt met wat meer diepgang dan zit je met dit boek in de verkeerde hoek.
De kwaliteit van een boek lees ik altijd af aan de vraag of ik het boek nog eens zou willen lezen en dat is met dit boek niet het geval.
Al met al best een leuk boek voor de liefhebber van dit genre.