Bij het zien van de schitterende cover en titel van Liefde is! van Rob van Boven krijg je al een vermoeden waar het boek over zal gaan. Een boek waarvan je hoopt dat je meer komt te weten over hoe alles nu werkt omtrent de liefde en de liefdesrelaties.
In het voorwoord vertelt de auteur waarom hij dit boek heeft geschreven, wat je kan verwachten en hoe je het boek moet zien. Het maakt je nieuwsgierig naar de rest van het boek.
Op een verhelderende manier legt Rob van Boven in Liefde is! uit hoe het zit met de liefde, hoe het zit met relaties en wat dat voor jou en anderen betekent. Hij geeft zijn mening over hoe hij over diverse zaken denkt, ziet en wat je volgens hem kan doen. Hij geeft niet alleen persoonlijke voorbeelden, maar ook voorbeelden van cliÃ«nten uit zijn praktijk. Wat hun ervaringen zijn, hoe zij uiteindelijk hun problemen hebben 'opgelost' en hoe het nu met sommigen gaat. Of ze hun leven hebben kunnen veranderen, een ander inzicht hebben gekregen op hun problemen. Wat je ervan kan leren.
In Liefde is! van Rob van Boven kan je bewust worden van jezelf, jezelf misschien wel (deels) in de verhalen herkennen.

Lees verder op https://surfingann.blogspot.com/2018/09/liefde-is-rob-van-boven.html.