Ik had al vol spanning uitgekeken naar dit nieuwe boek van Corine Hartman en ik kan jullie verzekeren dat ik niet voor niets gewacht heb.

Jessie Haider is een rechercheur van de politie Maastricht. Haar ex is onderweg om samen met haar het as te verstrooien van hun zoon Nick, die vermoord is.
Jessie is net weer begonnen met werken, doordat ze geheime berichten ontvangt van die moordenaar, die ondertussen ontsnapt is uit de gevangenis.
Ze wordt op een zaak gezet van Kim, een tiener die zelfmoord heeft gepleegd. Jessie twijfelt hieraan en zet zich volledig in bij deze zaak.
Haar ex is er nog steeds niet en is ook steeds niet bereikbaar. Wat is er gebeurd en hoe gaat Jessie dit uitzoeken?

Alle karakters worden door Corine goed neergezet. Jessie zelf is niet bepaald een doorsnee vrouw. Ze drinkt, snuift en houdt wel van een verzetje.
De hoofdstukken zijn zeer opbouwend geschreven. Het wisselt zich af met verhalen over haar zaak Kim, haar ex, de moordenaar van Nick en haar priv√© leven.
Het is zo geschreven, dat je steeds maar weer snel de volgende bladzijde wil omslaan om te weten hoe het verhaal verder gaat!
En als je denkt het te weten, word je zo weer op het andere been gezet.
Het laatste hoofdstuk doet je beseffen dat je nog veel meer wilt weten over Jessie.
Wat mij betreft kan het niet snel genoeg gaan dat Corine het volgende deel klaar heeft!