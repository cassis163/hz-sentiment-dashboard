Voelen , ontdekken en benoemen.

Ik kende de serie van Lulu nog niet en was dan ook wel benieuwd naar dit boek. Zoals de titel al aangeeft gaat dit boek over eten. Lulu is een meisje en heeft een beetje honger, ze gaat eten en ook gaat ze nog picknicken met haar vriendjes. Daarna gaat ze boodschappen doen met haar moeder , ze koken samen en wat het is..........???? Dat is een leuke verrassing achter in het boek

Het boekje is geschikt voor de jonge peuter, lekker zelf bladeren en overal aan zitten en alles uitproberen. Gelukkig is dit boekje gemaakt van stevig karton en daardoor makkelijk door de peuter zelf te 'lezen'. Er wordt niet echt een verhaal verteld in dit boek, maar het zijn meer situaties op zich, wel herkenbaar voor de peuter. Ze worden actief betrokken bij dit boek door kleine opdrachten zoals: een slabbetje door middel van een klittenband open en dicht doen, fruit kiezen, ze kunnen de banaan pellen, voelen aan de vissticks, de boodschappen benoemen in het winkelwagentje etc. Op een van de bladzijdes kan de peuter voelen hoe kleverig de honing is, maar je moet niet vergeten om het papiertje er weer tussen te stoppen anders plakken de bladzijdes aan elkaar vast. Wel leuk bedacht, peuters houden ervan om alles zelf te ervaren. De illustraties zijn vrolijk en helder van kleur, een beetje statisch maar het spreekt de peuter wel aan. Ze zijn groot en duidelijk getekend, ik vind ze zelf ook prettig om naar te kijken. Het hoofd van moeder is niet te zien in dit boek, je ziet alleen de rest van haar lichaam....geen idee waarom. Een van de peuters viel het direct op , terwijl ik dat nog niet opgemerkt had. Ook het hoofd van Lulu mist af en toe het bovenste gedeelte, maar dit is niet storend eigenlijk wel leuk. Tijdens het voorlezen merk ik dat vooral de jongste peuter het boekje wel leuk vindt en natuurlijk het klittenband open- en dichtmaken en dan nog een keer en nog een keer.... En de laatste pagina ......helemaal leuk.