Dick Swaab heeft jarenlang onderzoek naar de hersenen gedaan en is een autoriteit op dit gebied. Aangezien ik heel erg geïnteresseerd ben in de werking van de hersenen waar we nog maar een klein percentage van ontrafeld hebben, heb ik dit boek met veel interesse gelezen. Jammer dat Dick Swaab op grond van zijn onderzoek de conclusie trekt die in de titel van het boek terugkomt. Alles is aanleg en ligt besloten in de hersenen, wij hebben daar weinig of geen invloed op. Hij veegt daarmee gemakshalve religie en spiritualiteit compleet van tafel en geeft Pim van Lommel, auteur van Eindeloos Bewijstzijn, ook nog een veeg uit de pan. Jammer, want dat stukje intolerantie naar mensen die een andere mening toegedaan zijn zorgde voor een bittere nasmaak . Misschien had Dick Swaab wat meer naar Einstein moeten luisteren die zei: "De intuïtieve geest is een godsgeschenk; het rationele verstand een dienaar. We hebben een maatschappij geschapen die de dienaar vereert en het geschenk is vergeten."