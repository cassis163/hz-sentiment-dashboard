Het boek Surf! van Chris Vick gaat over Sam. Sam is een beetje een nerd. Hij verhuist naar Cornwall, een echt surfersparadijs.
Tenminste, volgens zijn nieuwe buurmeisje Jade dan. Zij kan heel goed surfen. Samen met haar vriendengroep heeft zij de droom om ooit eens bij de Duivelshoorns te surfen. Daar is het heel gevaarlijk volgens de vrienden. Er zijn monstergolven, en ook is het niet bekend waar het ligt.

Sam probeert Jade en haar vrienden voor zich te winnen, maar dit gaat moeizaam. Hij vindt een zeekaart in het huis van zijn Oma, die ook in Cornwall woont. Op de zeekaart staan de Duivelshoorns. Gaan ze daar surfen? Is het gevaarlijk?

Ik vond het boek makkelijk weglezen. De schrijver heeft geen moeilijke woorden gebruikt, ook voor iemand die niet ervaren is met surfen. Als er wel een moeilijke surfterm aan bod komt, wordt deze verderop in het boek uitgelegd, heel fijn!

Ook vind ik het verhaal heel origineel. Ik ben normaal niet zo’n surf-fanaat, maar tijdens het lezen kriebelde het toch wel eventjes… wat zal daarvan terecht komen?
Ik heb nog nooit een boek gelezen over surfen, maar ik denk dat ik toch verder ga om ook boeken te lezen over surfen, want het is echt een heel leuk onderwerp!

Ook heb ik wel wat geleerd. Niet alleen over surfen, maar ook over de drugs die aan bod kwam. Begin er niet aan!

Toen ik het boek in handen had, dacht ik: O jee, wat een dik boek. Dit krijg ik nooit uit! Maar ik heb het uitgelezen, en als een trein! Zoals ik al schreef leest het boek makkelijk weg, daardoor kon ik het boek niet wegleggen.

Ik vind dit echt een aanrader, ook al zijn sommigen misschien niet een surf-fan. Ik zou het boek toch lezen, want wie weet bloeit er een nieuwe sport uit voort! Ik ga ook zeker meer werk van Chris Vick lezen, als er meer komt, want zijn schrijfstijl is ook erg fijn!