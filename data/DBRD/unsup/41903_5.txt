Over deze geschiedenis heb ik een tijd geleden de film 'A Royal Affair' in de bioscoop gezien (overigens niet de verfilming van dit boek). Het was erg interessant om nu dit boek te lezen. Hierdoor werd de film breder getrokken en verder voor mij ingekleurd. Meestal is het zo dat je eerst het boek moet lezen voordat je een film gaat bekijken, maar dat heb ik dit keer niet zo ervaren. Hoewel ik sommige stukken over de Verlichting een beetje langdradig en een tikje saai vond, heb ik genoten van dit boek. Nu toch wel weer nieuwsgierig naar de film geworden, binnenkort weer eens bekijken!