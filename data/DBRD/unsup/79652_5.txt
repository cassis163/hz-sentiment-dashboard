Het verhaal begint gelijk luguber met de moord op een vrouw. De spanning zit er gelijk goed in, deze blijft ook constant aanwezig gedurende de rest van het verhaal. De personages zijn heel mooi uitgewerkt en beschreven, ik kon mij echt een beeld vormen hoe ze eruit zouden zien. Het verhaal is lekker vlot geschreven, er zit veel vaart in door de korte (hoofd)stukjes. Er zitten veel verhaallijnen en personages in het boek, maar door de korte stukjes is het allemaal makkelijk uit elkaar te houden. De verhaallijnen komen aan het eind mooi samen tot een voor mij onverwachte ontknoping. Ik heb erg genoten van dit boek. Ik kon het moeilijk wegleggen. Ik kijk daarom ook al uit naar het vervolg: De derde stem! Voor een debuut is het echt een geweldig goed boek, zeker een aanrader!