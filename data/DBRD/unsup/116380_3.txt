Ik heb dit boek als luisterboek beluisterd, zeer goed voorgelezen door Dieuwertje Blok. Ik vond dit boek wat minder dan Sonny Boy, maar toch goed het beluisteren (of lezen) waard. Wat jammer is van het luisterboek: over research en bronnen wordt niet gerept en ook de foto’s ontbreken bij zo’n download-versie. Dit zijn toch wel belangrijke onderdelen van dit genre boeken, die naar mijn mening niet mogen ontbreken en dit heb ik dan ook als een gemis ervaren. Wat wel bij het luisterboek was opgenomen waren ‘Gedachten bij dit boek’. Dit vond ik een bijzondere en waardevolle toevoeging, tevens een mooie beëindiging van het boek.