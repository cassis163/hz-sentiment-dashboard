Gifdochters is de verassende en originele debuut thriller van Els Kerkhoven en gaat over Roselie die ontdekt dat er een angstaanjagend familiegeheim bestaat. Alle vrouwen in de familie zijn erfelijk belast door een gen dat aanzet tot een onbedwingbare drang tot doden.

Het rustige leventje van Roselie, als juf van een basisschoolklas, komt tijdens de voorjaarsvakantie behoorlijk op zijn kop te staan als er plotseling een tante van haar overlijd. Haar oma, die het merendeel van RosalieÂ’s opvoeding op zich genomen heeft, verteld haar een lang verborgen geheim. Ook komt Rosalie weer in contact met haar gehate neef Felix, waar ze in haar jeugd zeer vervelende ervaringen mee heeft opgedaan . Dit en nog meer onverwachte gebeurtenissen zorgen voor een hoop verwarring en onzekerheden in het leven van Rosalie.

Gelukkig ervaart Rosalie veel steun van haar buurvrouw Jeanette en komt zij ook weer in contact met Mark, haar ex-vriend, waar ze 6 jaar geleden een vaste relatie mee had. De gevoelens voor elkaar laaien weer op en er ontstaat opnieuw een heftige relatie.

Maar niets is wat het lijkt en tijden het lezen wordt het ene puzzelstukje na het andere puzzelstukje aangereikt. Dit roept weer nieuwe vragen op en maakt dat je door blijft lezen om antwoorden op deze vragen te krijgen. Het boek leest, door de vele korte zinnen , eenvoudig taalgebruik en herkenbare oer-Hollandse sfeerbeschrijvingen, lekker vlot door. Hier en daar miste ik wat diepgang en verliepen de gebeurtenissen niet altijd even logisch, ook het thema erfelijke belastbaarheid kwam na mijn idee niet geheel uit de verf.

Het verrassend en origineel plot maakt het boek toch zeker de moeite waard om te lezen. Ik ben benieuwd naar de volgende thriller van Els Kerkhoven en ga die zeker lezen. Els Kerkhoven heeft een plaats op mijn lijstje van favoriete Nederlandse Thrillerschrijfsters verdiend.