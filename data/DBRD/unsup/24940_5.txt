Dit is het verhaal van Werner Zich , als baby geadopteerd en nu een succesvol zakenman.
De hoofdstukken in dit boek wisselen elkaar af, rond 1945 en dan rond 1975.
Je krijgt hierdoor wel een goed beeld van hoe het heeft kunnen gebeuren en waarom. Het boek begint met een ontluikende liefde tussen Werner en de mooie Rebecca.
1945 de tweede wereldoorlog is bijna ten einde als de stad Dresden zwaar wordt gebombardeerd en verandert in een vlammenzee. Luisa wordt zwaar gewond het hospitaal binnen gereden. Zij staat op het punt van bevallen en de dokter haalt de baby met een keizersnee .De baby een kerngezonde zoon haalt het maar Luisa laat hierbij het leven. Niet zonder gezegd te hebben : Hij heet Werner Zilch. Verander zijn naam niet. Hij is de laatste van ons.
Dit is de start van Werners leven, hij groeit op bij zijn pleegouders die dol op hem zijn en zo ook zijn zus Laura. Toch heeft Werner altijd het gevoel dat er meer moet zijn.
Als hij klaar is met zijn studie start hij samen met zijn vriend Marcus een vastgoedbedrijf. Als hij tijdens een lunch Rebecca ontmoet gaat alles in een stroomversnelling en is niets meer wat het was.
De zoektocht naar zijn ouders, de vraag wie ben ik, waar kom ik vandaan, wat is de rol van Rebecca hierin, hoe ga ik hiermee om. Dit drijft hem regelmatig tot wanhoop.
Dit verhaal wordt meesterlijk beschreven, de gruwelijkheden, maar ook de mooie dingen van het leven. Waartoe zijn mensen in staat zowel in het goede als het kwade. Wat doet dit alles met een mens, alle facetten van het mens zijn komen voorbij.
De karakters van de hoofdpersonen worden prachtig beschreven en van elke periode wordt de sfeer goed weergegeven.
Het boek houd je van de eerste tot de laatste bladzijde gefocust en blijft nog lang in je hoofd zitten.
Een geweldig boek wat ik met heel veel interesse en plezier gelezen heb.
Het boek krijgt van mij 5 sterren.