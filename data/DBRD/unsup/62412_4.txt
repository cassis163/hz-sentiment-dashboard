Ik begon aan dit boek met een heleboel nerveuze gevoelens. Deels omdat ik Liz van de WritersCommunity ken, en deels omdat het boek origineel van Wattpad afkomstig is. Dat klinkt misschien negatief, maar het ontdekken van pareltjes is daar een hele zoektocht. Ik heb het verhaal ook nooit in zijn "originele" staat gelezen. 'Ongetemd' zelf was dus mijn eerste kennismaking.

Ik was dan ook aangenaam verrast toen dit boek zeer goed in de smaak viel. Uiteraard heeft het een heleboel clichés, maar persoonlijk vind ik dat voor het new adult genre geen probleem. Daar hou ik zelfs een beetje van. Langs de andere kant vind ik dat veel clichés ook wat anders of beter uitgewerkt zijn. De badboy Riley heeft namelijk meer inhoud en dat typerende oppervlakkige karakter was dan ook niet aanwezig.
De schrijfstijl was zeer vlot en paste goed bij het genre dat lekker weg hoort te lezen. Luchtig en toch inhoud. De plot bevatte ook meer dan gewoon seks, al moet ik toegeven dat soms de focus daar net te hard op lag. De twee uiterste zijn ook benadrukt: een soort obsessie met seks, en dan langs de andere zijde een soort afschuw.
Beide hoofdpersonages waren zeer mooi uitgewerkt en ik vond beide gewoon fantastisch! Bij de nevenfiguren had ik een totaal ander gevoel. Voor mij waren ze een beetje oppervlakkig en zocht ik naar iets typerend aan hen als personage. Vooral bij Riley werd de nadruk gelegd op het sociaal wezen, maar ik had niet het idee dat de hoofdpersonages ook echt sociaal waren met andere personages.

Even over tot een heleboel spoilers:
[Leah en Sam... KOMOP! Dat was er eentje dat ik niet zag aankomen en wat ik ontzettend graag wil zien in een volgend boek. Volgens mij (ondanks dat de personages wat oppervlakkig waren) zouden ze echt een leuk stel vormen. Al zijn ze wel twee uiterste. Nog extremer dan deze twee.
Hoewel de focus op seks lag, vond ik toch dat het enorm lang duurde voor er wat actie kwam. Ik merkte dat ik het als lezer wel wat jammer vond. Langs de andere kant was die romantische chemie tussen de twee personages een goedmaker. Uniek gebracht en zoveel meer.
Het stukje ouders had ik graag wat uitgebreider gezien. Ik vond het zeer interessant maar had soms wel wat vragen.