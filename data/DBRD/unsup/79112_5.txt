Op het moment dat ik me niet kon concentreren op de thriller waarin ik bezig was, besloot ik dit boek uit de kast een kans te geven. Dat is nu slechts enkele dagen geleden. Zo snel lees ik nooit een boek!

Wat een heerlijk boek om lekker lui te lezen. Je leeft helemaal mee met de hoofdpersoon, Isa, die dierenarts is en aan haar gewicht wil werken. Dat laatste wordt vooral belangrijk wanneer ze Ruben ontmoet tijdens een spoedgeval met zijn hond Bo.

Tijdens het lezen van het boek heb ik vaak geglimlacht en af en toe gegniffeld of met tranen in mijn ogen gezeten.

Dit boek heeft er zeker voor gezorgd dat ik meer boeken van Chantal van Gastel en van dit genre wil gaan lezen.

Een absolute aanrader!