Noodtoestand van Ellen den Hollander
Gelezen van de bibliotheek Oosterschelde tijdens de vakantie in Spanje juli 2014-08-10
Beschrijving:
Cover: Na het lezen van het boek denk je, ja deze cover hoort erbij, maar ik vind het er niet uitspringen. Wel een beetje de journalistieke kant van Ellen, een soort krantenkleur met mooi roze/rode letters erop. Ik geef 4 punten voor deze cover.(punten 1-10)

In noodtoestand wordt Nederland geteisterd door een cyberaanval.
Joost van Bronckhorst werkt bij de universiteit van Leiden bij de afdeling criminologie. Wanneer de toenmalig staatssecretaris, Wim Paardenkoper, dood wordt gevonden in zijn appartement, waar hij zelfmoord heeft gepleegd, wordt Joost gevraagd hem op te volgen.
Hij wil zijn baan op de universiteit niet opgeven. Maar wanneer blijkt dat er bezuinigd moet worden bij de universiteit en Joost dan ook nog in Den Haag wordt ontboden neemt hij, niet van harte, de functie aan.
Bij de dood van Wim Paardenkoper worden vraagtekens gezet en men is er van overtuigd dat hij is vermoord en geen zelfmoord heeft gepleegd. Wanneer het onderzoek vast loopt, wil Joost toch de onderste steen boven krijgen.
Joost heeft een relatie met Isabella die promotieonderzoek doet bij filmwetenschappen en deze relatie wil hij geheim houden.
Joost is bevriend met Philip, een studievriend en zijn vrouw Evelien, de mensen waarbij hij zichzelf kan zijn, Met hun 2 kinderen wonen ze in een gezellig huis waar Joost altijd welkom is. Evelien kan heerlijk koken en werkt als journaliste. Wanneer Joost wordt gevraagd als vervanger van Wim Paardenkoper wil zij daar natuurlijk de primeur over hebben, maar Joost moet voorzichtig zijn met wat hij vertelt.
Joost zijn vader is vroeger minister president geweest en laat duidelijk doorschemeren dat hij trots is op Eelco, de broer van Joost . Eelco woont samen met zijn vrouw en kinderen in Boston. Joost en Eelco hebben samen een ongeluk gehad in de Tweede Coentunnel waardoor Joost nog steeds last heeft van zijn been. Iedere woensdag gaat Joost bij zijn ouders eten en doet dan een potje schaak met zijn vader. Joost hunkert naar erkenning van zijn vader, maar hij doet het nooit goed. Zelfs als Joost vertelt dat hij gevraagd is voor het staatssecretaris schap is zijn vader nog steeds niet positief.

Ann-Charlotte Bremmer is lid van een organisatie die mensen vermoord, die te maken hebben met kinderporno. Deze organisatie spoort pedofielen op en brengt ze om. Wanneer Ann-Charlotte er achter komt dat ze Wim Paardekoper heeft vermoord terwijl hij niets met kinderporno te maken heeft komt ze er achter dat ze werd gebruikt voor iets anders. Via de laptop van Wim, die ze aan de organisatie moest geven, is een virus verspreid. Dit is het begin van de cyber aanval. Ann-Charlotte stapt uit de organisatie en breekt in in het appartement van Joost van Bronckhorst. Zij overvalt hem en houd heem onderschot. Zij doet haar verhaal over de moord op Wim Paardenkoper en vertelt hem dat ze er achter is gekomen dat er iemand werkt in het centrum voor cyberveiligheid de plaatsvervanger van het hoofd, die niet deugt. Ook al is hij bang voor deze vrouw die zich zelf nu Charlize noemt. Maar toch gaat hij met haar samenwerken en komen ze er achter waarom Wim Paardenkoper dood moest en wie er achter de cyberaanvallen zit.


Beredenering:
Dit boek heb ik gekozen omdat ik bij de lunch/interview bij bol.com ben geweest waar Ellen den Hollander te gast was. Omdat ik haar boek de primeur ook erg goed vond ben ik deze gaan lezen. Ten eerste vond ik Ellen een erg leuke vrouw en omdat ze beginnend schrijfster is wil ik haar graag volgen.
Ik vond de verhaal lijn erg boeiend en de twee personages die het belangrijkste zijn kun je goed volgen en ik vond het erg boeiend te lezen hoe ze langzamerhand naar elkaar toe kwamen.
Wat me erg is bij gebleven is dat er mensen het eigen heft in handen nemen om recht te laten zegen vieren en er dan achter komen dat er ook wel eens onschuldige mensen worden omgebracht. Gewoon omdat je een opdracht krijgt en niet zelf controleert of de persoon wel echt slecht is.
Ook ben ik me nu meer bewust van het zware leven van een minister. Aan de buitenkant ziet het er allemaal zo geweldig uit, etentjes, mooie kleren, chauffeur maar een minister moet echt hard werken en dag en nacht klaar staan bij problemen.
Het plot vond ik verrassend, je denkt dat alles is opgelost en dan komt de laatste alinea, “Nee, het is geen storing. Het systeem zou zijn gehackt.””Het houdt nooit op”,prevelde ze. “Nee”,zei Joost ”Het houdt niet op”.

Oordeel:
Dit boek is het tweede boek wat ik lees nadat we een Koning hebben gekregen, erg leuk om over Koning Willem-Alexander en Koningin Maxima te lezen.
Goed geschreven boek, met een realistisch beeld over een minister en de voor en nadelen van het minister zijn.
Ik geef het boek 4 sterren(1-5) en hoop dat Ellen door gaat met schrijven.