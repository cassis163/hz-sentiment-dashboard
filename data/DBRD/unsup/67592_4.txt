Ik had de geschiedenis van Serafima door Simon Montefiore niet willen missen,
24 juni 1945, Overwinningsparade Moskou, na afloop worden twee scholieren dood geschoten, alle jongeren in hun nabijheid worden onmiddellijk verdacht.
Door de waanzin van Stalin wordt de bevolking met grote overmacht in bedwang gehouden, wreedheden worden zonder enig schuldgevoel uitgevoerd, angst overheerst. Het heeft vreselijke invloed op de leerlingen die worden vastgehouden in de beruchte Loebjankagevangenis. Ze zijn zonder vorm van proces opgepakt en worden verdacht van hoogverraad.
De gevangen leerlingen vertellen onder ernstige bedreiging alle ogenschijnlijk onbelangrijke feiten die over elkaar bekend zijn. Daardoor worden er twee geheime liefdesrelaties bekend waarvan die tussen een hooggeplaatst lid van het politbureau en een vrouwelijke arts te midden van de puinhopen in Berlijn meest tot de verbeelding spreekt.
Uiteindelijk zijn het vooral de fragmenten over de goelag, leefwijze elite, omstandigheden in Samarkand, beschrijvingen van Moskou, en in het bijzonder Bolshoitheater die op mij meeste indruk heeft gemaakt.
De historische roman Serafima van Simon Montefiore is gebaseerd op ware gebeurtenissen daardoor krijgt het verhaal meer betekenis.