De Volkskrant vond Chaos één van de beste tien thrillers van 2006. Ben het er helemaal mee eens! Een aangrijpend boek met een boodschap die nog wel even blijft doorsudderen nadat het uit is.
Dat wat Bas van Roosmalen zwak vond, vond ik juist sterk! Naar mijn mening is Alex Fisher juist een hele gewone jongen die getraumatiseerd is door ongewone situaties. Helemaal geen harde prof. Ik zou het pas ongeloofwaardig hebben gevonden als hij met zijn zware handicap professioneel op die knokploeg had gereageerd. Dat het ondanks goede voorbereidingen mis ging onderstreepte juist zijn gesteldheid. Naar mijn mening is dit een goed geschreven, ijzersterk boek, in een rauwe, donkere sfeer waar je als lezer ingezogen wordt. Echt een aanrader (maar wel voor mensen met een sterke maag). Als Escober dit niveau kan vasthouden, hebben ze er met mij een fan bij.