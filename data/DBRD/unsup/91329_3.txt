Een boek over een moeilijke vader-zoon relatie, spijt, angst en schaamte.

Een vader, die eigenlijk helemaal geen vader had willen worden, verlaat zijn vrouw als zijn zoontje nog jong is. Het leven raast voort, vrouwen versieren nam beslag van zijn leven en zo is het mogelijk dat hij zijn zoon vergat en zelfs niet herkende bij de drie onverwachte ontmoetingen die plaatsvonden gedurende zijn leven. Bij iedere ontmoeting realiseert hij zich dat hij zijn eigen zoon niet kent, al ziet hij eigenschappen van zichzelf terug in hem.

Je voelt de onrust van de vader en kan alleen maar vermoeden wat het doet met de zoon als de vader een uur lang tegenover hem zit, zonder hem te herkennen en hem zelfs geen blik waardig gunt. Aan het slotstuk gekomen, datumloze dagen rijgen zich aaneen, vraagt de zoon zijn vader 1 ding voor hem te doen....

Dit boek met zijn mooie, soms ook harde zinnen ervaarde ik als meeslepend. Het verhaal, vertelt vanuit de enigzins onsympathieke vaderfiguur, leeft!
De emoties die aan het einde bij de vaderfiguur naar boven komen waren zo beschreven dat het mij een gevoel van onmacht gaf. De sfeer die de schrijver weet te schetsen is beklemmend en met name de laatste 60 pagina's zijn bloedstollend mooi.