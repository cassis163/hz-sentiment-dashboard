Witter Zwart is behoorlijk dikke roman, grote bladzijden en 463 bladzijden dik. Dit was voor mij even een drempel om er aan te beginnen, maar als je die drempel over bent en je begint met lezen wordt je ondergedompeld in de gebeurtenissen in de tweede wereldoorlog in Italië zodra Mussolini is afgezet (1943) en de Duitsers de feitelijke macht hadden in Italië, Je volgt Marco Sebastini Corletti. In Pamiore, wordt Landgoed La Perla Bianca ingenomen en gebruikt als hoofdkwartier. Nando Tandori getrouwd met Hannelore een boren Duitse uit Pruisen. Hannelore is de zus van Gerhard Von Walterskirchen, gauleiter te Württemberg. Esther de dochter van Nando en Hannelore heeft een speciale plek in het hart van Marco. Bepaalt dat voor hem de keuze die hij moet maken in de loop van dit boek?

Het verhaal boek is opgebouwd in duidelijk hoofdstukken, het laat je niet in het ongewisse waar dit hoofdstuk zich afspeelt en wanneer, sommige hoofdstukken wat langer sommige stukken wat korter zoals de dagboekfragmenten van Esther en van Marco. Die van Esther zijn gericht aan haar oma en die van Marco aan de ‘Illusoire God”. Het hele boek is spannend en meeslepen maar deze laatste dagboekfragmenten treffen mij bijzonder. Ze hebben mij heel diep geraakt. Verder schrijfstijl zo mooi en zo zorgvuldig! Als je het boek in handen hebt moet je eens kijken op pagina 99/100. Het gaat over de snor, de haren zijn geteld, het zijn er precies 312 en weet je waarom? Nu de Bijbelse uitleg daarvoor vind je daar.

Ik kan nog veel meer over het verhaal vertellen en de personages maar het boek is zo puur en mooi geschreven en naar mijn mening gaat het niet om het verhaal maar om de laag daaronder. Goed/fout, wit/zwart. De vriendschap tussen Marco en Helmut is dat niet zoals dat bij ons ook zo vaak gaat in vredestijd? Vriendschap omdat je dezelfde levensstijl hebt, omdat het zo loop zoals het loopt, uiterlijke vriendschap misschien maar als het er echt op aankomt, wie is dan die vriend? Kan je hem vertrouwen of keert hij zich ineens tegen je? Wat is de basis van die vriendschap?
Zoals Johan in zijn boek schrijft:
“Het was een gemoedelijk en eerlijke vorm van gezelligheid geweest die de laatste jaren uitgestorven leek te zijn, geen nationalisme of communisme, geen SS en geen stiltes waarachter gedachten schuilden die de wereld verdeelden in goed en slecht, war en onwaar of mooie en lelijk”

Het gaat in het boek duidelijk om de keuze voor wit of zwart of zoals Johan zo mooi beschreef in de leesclub:
“ik geloof in het streven van ieder mens om het witste zwart in het leven te bereiken, maar ook in het onvermogen daarin, Ik geloof daarom in falen. En in zwakte, kwetsbaar als zij is. Ik geloof dat de wijsheid vergaard door het leren begrijpen van onvermogen en falen, vanuit de liefde moet worden doorgegeven aan elkaar én aan nieuwe generaties.
In de hoop dat de liefde de zwakte blijft beschermen tegen haat.
In de hoop dat het wereldse zwart steeds witter zal mogen worden.”

Zoals in het boek staat omschreven over het gevecht van Jacob met God, dat in wezen een gevecht is met zichzelf, “wie ben je”? “Als u breekt kan het licht naar binnen en kunt u de liefde vieren, want wie in de liefde blijft, blijft in God en God blijft in hem”

Het gevecht tussen goed en kwaad, tussen God en Hitler en de vraag wie je echt bent maakt het boek absoluut uniek. Als actief christen geloof ik in een God die van mij houdt en het goede met me voorheeft maar ik worstel ook met keuzes en de alom bekende waarom vraag. Ik heb ook een verleden mee te dragen en ik zie daarom ook niet altijd liefde in maar toch geloof ik in de waarheid die de bijbel in zich draagt, de alles overheersende liefde van God.

Dit unieke boeken krijgt 5 dikke sterren of een tien met een griffel als ik dat zo mag zeggen. Gelukkig is hij al weer lang bezig met zijn volgende boek, ik kijk er naar uit!