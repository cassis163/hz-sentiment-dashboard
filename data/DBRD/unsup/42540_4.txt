prachtige en voelbare spanning, en veel momenten met oprechte emotie.,Stad van beenderen is het elfde boek dat Michael Connelly sinds 1992 heeft geschreven en de achtste met Harry Bosch in de hoofdrol. Connelly is absoluut één van mijn favoriete schrijvers en vooral deze reeks is werkelijk fantastisch. Het verhaal van dit boek begint als in Hollywood Hills de beenderen van een 12-jarige jongen worden gevonden die jarenlang onder de grond hebben gelegen. Harry Bosch gaat op onderzoek uit om de dader alsnog aan het licht te kunnen brengen en komt uiteindelijk achter de identiteit van het kind. Wie echter de brute moord op zijn of haar geweten heeft is een stuk moeilijker te achterhalen en samen met zijn partner Jerry Edgar wordt hij dan ook herhaaldelijk op het verkeerde spoor gezet. Ondertussen krijgt Bosch ook met persoonlijke drama's te maken en botst hij regelmatig met de hoogste leiding van de politie, die hem liever zien vertrekken.

In Stad van beenderen geeft Connelly als altijd weer zeer gedetailleerde beschrijvingen van het ware politiewerk, zonder daarbij te verzanden in overbodige informatie en bladvulling. Het maakt zijn boeken zeer levensecht en uiterst geloofwaardig en dat gaat ook deze keer weer volledig op. Het is voor mij persoonlijk iedere keer weer een groot plezier om een boek van Connelly te lezen. Goed geschreven, prachtige en voelbare spanning, en veel momenten met oprechte emotie. En dat alles in een vaak wat sombere stijl die zich uitstekend leent voor dit genre.

Met zijn eigen achtergrond in de jeugdzorg, aan wiens zorgen hij werd overgedragen toen zijn moeder kwam te overlijden, is Harry Bosch zeer begaan met het jonge slachtoffer. De botten hebben namelijk aangetoond dat er sprake was van langdurige en zeer ernstige mishandeling en Bosch heeft er alles voor over om de dader te grijpen. Het spoor brengt hem naar verschillende delen van Hollywood maar niet alles is wat het op het oog lijkt te zijn.

Stad van beenderen is verplicht leesvoer voor alle liefhebbers van harde politieromans.