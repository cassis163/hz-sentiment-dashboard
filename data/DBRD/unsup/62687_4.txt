Brave New Love is een nieuwe, eigentijdse Young Adults verhalenbundel . Het bevat 10 verhalen van verschillende auteurs die eigenlijk allemaal hetzelfde uit willen stralen naar de jeugd (en de mensen die van dit genre houden)
Namelijk dat je er mag zijn zoals jij bent en dat je ook van iedereen mag houden, man, vrouw of een ander bijzonder wezen. Diversiteit is een woord wat je veel hoort tegenwoordig en dit wordt door deze verhalen goed weergegeven.

De bundel begint met het verhaal van 2 supersterke vrouwen waar echt de spanning vanaf spat. Gezonde spanning, dat wel. Dan is er een verhaal over een jongen die verliefd wordt op een meisje die in een spiegel gevangen zit, dat was zo romantisch, ontroerend en spannend, daar was ik zelf door het verhaal gevangen. Of een verhaal over meisje dat vast zit in de cultuur en de gewoontes waar ze in leeft. Terwijl een ander meisje verdwaalt in de grote stad en ook een bijzonder iemand tegenkomt.
Liefde tussen jongeren, de soms onbegrijpelijke reacties van de buitenwereld en het effect daarvan. Zoals bijvoorbeeld in het verhaal over Fox en Blaze waarvan de ouders andere plannen hebben. Zijn ze sterk genoeg om er tegenin te gaan?
Soms wel, maar dan niet zonder dat je nagelbijtend verder hebt gelezen. Zoals tijdens het verhaal waarin een Iris een gemakkelijk vakantiebaantje denkt te hebben.
Je mag zijn wie je bent met je beperkingen, mooi dat hier ook aandacht voor is. Het laatste verhaal gaat over een bescherm engel en is een mooie afsluiter van dit bijzondere boek. Ieder heeft op haar eigen manier en in eigen woorden een verhaal geschreven rondom dit thema. En dat geeft een speciaal gevoel voor het onderwerp diversiteit weer. Dat het er gewoon zou moeten zijn en dat het bij het leven hoort, net als de liefde.