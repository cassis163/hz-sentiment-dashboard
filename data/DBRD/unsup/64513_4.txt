In de Noord-Hollandse bollenstreek is een babylijkje gevonden. Een meisje van zeventien wordt gearresteerd. Ze draagt de sporen van een zware bevalling. Maar ze zwijgt. De Hoofdpersoon, Rechercheur Martin Jansen, heeft de gave om iedere verdachte aan het praten te krijgen. Als op eerste kerstdag een collega zijn hulp inroept, kan hij niet weigeren. Ook al wordt hij aan het sterfbed van zijn demente moeder verwacht. Hij stapt de verhoorkamer binnen en ziet een meisje dat als twee druppels water lijkt op Kirstin. De vrouw die hij nu juist probeerde te vergeten.

Kruisverhoor is een prachtig, meeslepend en boeiend boek, waarin drie verhaallijnen héél mooi met elkaar zijn verweven. Delpeut weet de verschillende draadjes mooi met elkaar te verbinden. De karakters in het verhaal zijn compleet, met diepgang en een goed verhaal met kop en staart. Alleen vraag en antwoord sluiten vaak niet op elkaar aan, en dat levert een zekere spanning op.
Vlot geschreven en het taalgebruik is ontzettend goed verzorgd. Vooral de Poëtische en fylosofische stukjes inspireerde mij meteen en zorgde er bij mij voor dat Peter Delpeut tot de groep fantastische auteurs behoort.
Het gekozen onderwerp is daarnaast ook nog eens actueel.
Of de auteur met dit verhaal een sfeer oproept dat past bij het "thriller" genre, vraag ik me af. Daarvoor zijn er mijn inziens te weinig spannende elementen aanwezig.
Ik zou het boek in ieder geval aanraden!