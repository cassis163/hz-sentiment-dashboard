Het boek Angel begint met het verhaal van Nathan, geschreven in de ik persoon. Hij is Canadees en werd in Frankrijk gestationeerd tijdens de Koude Oorlog. Een van zijn kameraden is Daniel Hilfiger. Wanneer de vrouwen uit Canada overkomen is dag een groot drama, wat geen van allen meer te boven komt. Maar het leven gaat door.

Dit deel is wat chaotisch, veel sprongen in tijd welke te begrijpen zijn door het maken van notities. De tijdlijn is zowel in het nu, als in het verleden in Frankrijk. Lang blijft onduidelijk wat er gebeurd en is gebeurd.

Het tweede deel is het verhaal van de zoon van Nathan, Alain en zit logischer in elkaar, meer chronologisch. Door het verhaal van Alain wordt ook het verhaal van Nathan duidelijker.

Het verhaal is nogal politiek getint. Deels door de plaatsing van het verhaal in de Koude oorlog, maar het vallen de van de muur en de consequenties ervan, en de politiek in Frankrijk zijn een belangrijk thema in dit boek. Voor wie niet bekend is met de Franse politiek is het een flinke dobber om het verhaal te blijven volgen.
Naast de Franse politiek heeft Filip Rogiers ervoor gekozen om de problematiek van gif en pesticiden te verwerken in het boek. Duidelijk is dat Rogiers, zelf journalist, veel onderzoek heeft gedaan en dat heeft verwerkt in het personage van Alain.

Het is een boek met een moraal, strijd tegen pesticiden en redt de bijen.

Het boek is doorspekt met Franse woorden en zinnen, zonder vertaling naar het Nederlands. Voor de Vlaamse markt waarschijnlijk geen probleem, maar niet elke Nederlandse lezer kan het even makkelijk vertalen.

Een rijk boek met vele themaâ€™s, in een mooie schrijfstijl, laat de lezer achter met het nodige om over na te denken.