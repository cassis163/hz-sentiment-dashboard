Een erg prettig leesbaar jeugdboek met feitjes over het leven in de veertiende eeuw. Het boek behandelt eigenlijk alles: rangen, standen, kleding, wonen, eten, hygiÃ«ne, geloof, enfin, noem maar op. Elk hoofdstuk is weer onderverdeeld in kleine stukjes.
Toen ik het boek uit had en even googelde kwam ik deze site tegen, waar meneer Henk 't Jong toch diverse kanttekeningen plaatst bij enkele beweringen die door de schrijfster gedaan worden. Terecht natuurlijk, als je zelf historicus bent leg je op elke historische slak zout. Al met al heb ik er toch veel van opgestoken en daar ging het mij om.