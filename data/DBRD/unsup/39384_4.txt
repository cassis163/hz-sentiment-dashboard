Het is 1659 en Hendrick is aan boord van een schip. Ze zijn onderweg vanuit hun Nederlandse kolonie naar Nieuw-Amsterdam om huiden te verkopen. Onderweg wil zijn vader bij een andere Nederlandse kolonie langs. Het is hier veel gevaarlijker dan thuis, want hier zijn indianen. Ze blijven hier een paar dagen. Op een avond wordt er buiten het kamp een groep soldaten aangevallen. Een andere groep, met onder andere Hendricks vader en Hendrick, gaat naar hen op zoek. In het donker vinden ze geen andere soldaten, maar ze komen wel indianen tegen.

Voordat hij beseft wat hij doet heeft Hendrick een schot gelost. De man waarop hij mikte heeft een gaatje in zijn hoofd. Hij heeft een wilde gedood! Hendrick voelt zich geweldig. Bij terugkomst in het dorp is de commandant erg boos. Hij is bang dat er wraakacties zullen komen van de indianen. Ze zullen meer soldaten nodig hebben. Er gaat een delegatie op weg om bij directeur-generaal Stuyvesant om versterking te vragen. Dat wordt geweigerd. Op de terugweg worden ze aangevallen door indianen en gevangengenomen.

Wat zullen de indianen met hun gevangenen doen? Zal Hendrick weer snel vrijkomen? Komt zijn vader hem redden?

Mijn uitgebreide recensie vind je op Ikvindlezenleuk: https://www.ikvindlezenleuk.nl/2017/12/mastenbroek-hendrick/