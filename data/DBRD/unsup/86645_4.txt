Ze komt nooit meer terug van Hans Koppel is het thrillerdebuut en het eerste deel van een trilogie. En een sterk debuut! De echte naam van de auteur is Karl Petter Lidbeck (1964), hij woont en werkt in Stockholm en hij schreef voor dit debuut kinderboeken.
Mike en Ylva Zetterberg wonen met hun dochtertje Sanna in een huis net buiten Helsingborg. Op een dag komt Ylva niet thuis uit haar werk. Mike gaat er van uit dat ze met collegaÂ’s iets is gaan drinken maar als ze de volgende ochtend niet verschijnt en haar telefoon niet beantwoord wordt hij erg ongerust. De politie verdenkt hem omdat hij weinig duidelijkheid kan brengen in de mysterieuze verdwijning van Ylva. Mike weet niet dat Ylva in het huis tegenover hem gevangen zit en dat Ylva haar familie via een camera kan volgen. Haar ontvoerder speelt een psychologisch sadistisch spel met Ylva dat zijn oorsprong kent in het verleden.
In tegenstelling tot andere Scandinavische thrillers is het een thriller met snelheid in het verhaal en minder beschrijvend. Hans Koppel weet de spanning goed op te bouwen en deze te behouden tot aan het einde toe. Aan het begin van het boek is er middels de psychiater Gosta Lundin een uitleg over de methodes die daders gebruiken om hun slachtoffers te onderwerpen. Aan de hand van deze punten volgen we de verhaallijn van Ylva. Er spelen verschillende verhaallijnen in het boek, in het begin verwarrend, maar op het eind vallen de puzzelstukken in elkaar. Koppel schuwt niet om bepaalde wreedheden expliciet te benoemen maar in een later stadium van het boek wordt het duidelijk waarom dit zo beschreven is. Het geeft een beeld hoe ziek een mens kan zijn. Een sterk, huiveringwekkend stuk in het boek, ondanks het psychologische machtsmisbruik is de verhouding tussen de ontvoerder en Mike Zetterberg. Dit boek vind ik een echte pageturner, heb moeite gehad om het boek aan de kant te leggen en spannend tot aan het einde toe. Een verrassend einde, enig minpuntje wat ik kan noemen is dat er te weinig