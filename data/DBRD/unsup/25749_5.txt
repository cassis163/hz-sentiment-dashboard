Wat kun je soms genieten van een boek!
Wederom heerlijke en spannende avonturen van de "Reigers" waarbij ik regelmatig in een lachbui ben geschoten, alhoewel de setting heel anders is moet ik toch vaak aan de jongens van de Kameleon denken.
Het illustere gezelschap van de Broederband weet zich iedere keer weer in de nesten te werken maar door de onafscheidelijke band komt het toch meestal wel weer goed.
Helaas is er in dit deel toch een enigszins droevig einde maar wanneer je dat wilt weten moet je de boeken zelf maar gaan lezen, ik ben ervan overtuigd dat men daar geen spijt van krijgt.