Het hele boek speelt zich af in slechts 48 uur waardoor er ook echt vaart zit in het verhaal. Er gebeurt heel veel in korte tijd, waardoor je echt met de stroming mee gaat. Het valt me wel op dat het verhaal in de loop van het boek beter geschreven is, dan doel ik niet op de verhaallijn, maar de schrijfstijl op zich. Het begin van het boek bestaat eigenlijk alleen maar uit korte zinnen, wat, als je erop gaat letten, best vervelend leest. Sommige zinnen hadden beter aan elkaar geschreven kunnen worden. Na verloop van tijd veranderd dit wel enigszins wat toch wat prettiger lezen is. Het verhaal is echt heel spannend en uniek omdat ik geen andere soortgelijke verhaallijnen ken. Ook biedt het boek je een kijk in de gedachtegang van meerdere personen, die onderling afgewisseld worden. Daardoor kan je je heel snel inleven in het verhaal en de personen. Het boek speelt zich ook in een mooi geschetste omgeving af, welke je zo voor je ziet