Robert Seethaler is acteur, scriptschrijver en romancier. 'Ein ganzes Leben' (2014) is zijn vijfde roman. In Duitsland werd dit boek al uitgebreid de literaire hemel in geprezen. En terecht blijkt al lezend. Seethaler schreef een lyrische miniatuur die het met name van de rijke taal moet hebben. Ik weet nu al: dit prachtig uitgegeven boekje komt op mijn eindejaarlijstje te staan. Hulde voor schrijver, vertaalster, boekontwerper en uitgever.