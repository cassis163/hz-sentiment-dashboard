Het kleine meisje van meneer Linh, of in het frans: La petite fille de monsieur Linh, gaat over een oude man die door de oorlog gevlucht is uit zijn eigen land. Hij vlucht samen met zijn kleindochter naar een voor hem onbekend land met een onbekende taal en gewoonten. Daar ontmoet hij monsieur Bark en hoewel ze elkaar niet kunnen verstaan, begrijpen ze elkaar toch. Het verhaal geeft heel mooi weer hoe het voor een vluchteling moet zijn om plots zijn huidige woonplaats te verlaten en ergens anders overnieuw te beginnen. De vriendschap tussen monsieur Linh en monsieur Bark is heel mooi uitgebeeld en het einde is volkomen onverwachts. Het is zo intens en het sleurt je gewoon mee. Hoewel ik het verhaal in het Frans heb gelezen voor school, vond ik het echt een heel mooi en intens verhaal.