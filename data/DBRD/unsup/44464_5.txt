Het tweede deel van de zeven zussen. Storm.
Het is de tweede zuster waarover dit verhaal gaat. Ally D'Apli√®se.
Zij is fervent zeiler en na het droevige nieuws, dat haar adoptievader is overleden, ontvangt ook zij een enveloppe met gegevens over haar geboortegrond en plaats.

Na een stormachtige liefde voor Theo, die abrupt eindigt, verdiept ze zich in de gegevens rondom haar geboorte.
Een biografisch verhaal in boekvorm van Jens Halvorsen brengt haar steeds verder naar de waarheid.
Dit boek speelt zich af in 2 tijden. Heden en verleden.

Het verleden wordt gekenmerkt door ingrijpende gebeurtenissen met het boerenmeisje Anna met haar zuivere stem en Jens Halvorsen, een bevlogen jongeman. Zij beiden geven hun aandeel in de uitvoering van de muziek van Grieg.

Het heden en verleden wordt weer subliem afgewisseld en uiteindelijk vindt Ally de waarheid en nog veel meer.
Een meeslepend en meevoelend verhaal, dat zijn weerga niet kent.
Het boek is veel te snel uit en doet verlangen naar deel 3, waar al een voorproefje van te lezen is aan het einde van dit deel.