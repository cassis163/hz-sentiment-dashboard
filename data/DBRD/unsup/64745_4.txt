Het begon met zonnedauw. Een zeldzaam vleesetend plantje. Sebastiaan Kingsma, huisarts in Rhenen, is onderweg naar zijn maîtresse Diana van Iperen. Daar zal hij nooit aankomen. Immers, onderweg wordt hij door een onbekende er op gewezen dat het plantje voorkomt bij een vlakbij gelegen vijver. Kingsma is ook amateurbotanist en heeft een bijzondere belangstelling voor dat plantje. Alleen, hij vertrouwt het niet. Want het plantje komt voor op schrale grond. Het haalt de voeding niet uit de bodem, maar uit de gevangen insecten. Toch is hij nieuwsgierig. Het plantje is er niet wel de vijver. Kingsma wordt overvallen door de onbekende die gele handschoenen draagt en in de vijver verdronken. Zijn lijk wordt aangetroffen in een langs de weg geplaatste blikvanger. Zo’n net waarin afval gegooid moet worden. Rechercheurs Bram Petersen en Ronald Bloem van politie district Heuvelrug, groep Veenendaal, stellen een onderzoek in. Rodrigo Szmanowski, wethouder in Renswoude, lanceert een project voor de bouw van een cultureel centrum in die gemeente. Dit ter meerdere glorie voor zichzelf. Bij sommige mensen zet dat kwaad bloed. Het kan daarom niet uitblijven dat er een aanslag op hem wordt gepleegd. Echter, hij overleeft het. In huize De Tangh woont Krysztof Szmanowski, een begenadigd pianist van Poolse afkomst. In dat huis, waar Rodrigo later ook woont, vinden vreemde taferelen plaats. Op enig moment, als Rodrigo in de tuin loop, hoort hij achter zich iets. Hij draait zich om en ziet iemand met gele handschoenen. Hij krijgt meerdere klappen tegen zijn hoofd met een metalen blad. Bloed spat. De derde klap voelde hij niet meer en sterft ter plaatse. Later wordt zijn zus Angeles onder verdachte omstandigheden dood in huize De Tangh aangetroffen. Dat is niet zo verwonderlijk, als later blijkt dat de hele familie van huize De Tangh van complot aan elkaar hangt. Ten slotte krijgt het verhaal toch een heel bijzondere wending. DE BLIKVANGER, van M.P.O.Books, pseudoniem van de Nederlandse auteur Marco Books, is een knap in elkaar gezet verhaal.