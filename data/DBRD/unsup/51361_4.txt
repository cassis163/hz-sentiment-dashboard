Officier van justitie Jana Berzelius heeft last van nachtmerries. Dit is het verwerken van trauma’s uit haar jeugd waar ze zich niets meer van kan herinneren. Ze is als kind samen met haar ouders gevlucht uit Chili om in Zweden een nieuw leven te beginnen. Haar verhaal als kind loopt als een rode draad door het boek heen.
Nu is het hoofd van de Immigratiedienst vermoord en vlak daarna een jongen met een naam getatoeëerd in zijn hoofd. Daardoor komt Jana erachter dat er een link tussen haar en de jongen moet zijn omdat zijzelf ook een tatoeage heeft met een naam uit de Griekse mythologie en gaat zelf op onderzoek uit.
Het verhaal van het meisje in het boek wordt zo verteld dat je het ook echt ziet door de ogen van een kind en is zeer indrukwekkend. Je ziet deze personage zich steeds verder ontwikkelen. Dat is ook het geval met de andere hoofdpersonen. Zij groeien naarmate het verhaal vordert en zijn allemaal heel herkenbaar en interessant.
Het einde van het verhaal is een afsluiting van deze moorden maar door de opbouw van de karakters in dit boek zou dit boek heel goed het begin kunnen zijn van een serie met Jana en het politieteam in de hoofdrol.
Het verhaal wordt in korte, pakkende zinnen verteld en leest daardoor erg makkelijk. Het is een heftig verhaal met een heel bijzonder thema dat nu heel actueel is. Het verhaal begint heel rustig maar wordt later zeer aangrijpend en spannend. Goed debuut van Emelie Schepp.