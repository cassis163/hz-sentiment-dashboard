Met Bewijs het maar zijn we alweer aangekomen bij Rudy zijn 7e thriller. Het is mijn 4e ervaring, van een auteur die na Getuigen, (mijn eerste en nog steeds meest favoriete Soetewey) zijn naam gelijk bij mij vestigde als (Vlaamse)topauteur.

In Bewijs het maar krijgt Mathias de Wolf op een dag de opdracht van een welgestelde rijke dame uit goede kringen, een vreemd zelfmoordgeval in haar familie te onderzoeken. Mathias komt hierdoor op het spoor en in aanraking met de voedselindustrie en krijgt dingen onder ogen die hij misschien liever niet had willen weten. Maar Mathias geeft niet op en bijt zich als een pitbull vast in deze zaak waarin niets is wat het lijkt.

Ook deze Soetewey is weer genieten en een bewijs van een niet standaard thriller. Rudy weet altijd weer met een verhaal te komen dat niet alledaags is en dit op een bijzondere manier in een boek te verwerken. Vaart, (Rudy)humor, spanning, vlot en scherp geschreven. Ook stuitte ik tijdens het lezen op een verwijzing naar één van zijn eerdere boeken, wat hij op een geniale manier in het verhaal verwerkt heeft.
Sommige auteurs weten zichzelf al na één boek te bewijzen en slagen erin deze kracht en stijl in hun boeken vast te houden, hier is Rudy er één van.

De Crème de la Crème onder de Vlaamse thrillerauteurs. Aanrader!