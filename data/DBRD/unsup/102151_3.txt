Bij de school van Adam is een sportdag en zijn moeder Grace Covey is daarbij aanwezig. In het schoolgebouw ontstaat brand en Grace gaat naar binnen om haar dochter Jenny te redden. Jenny is op dat moment als onderwijsassistent aan het helpen bij de sportdag. Beiden komen met ernstige verbrandingen uit het gebouw en komen in het ziekenhuis te liggen.

Grace ligt in coma en Jenny is erg zwak en buiten bewust zijn. Grace en Jenny beleven de gebeurtenissen na de brand niet werkelijk. Ze zijn uit hun lichaam getreden en maken alles vanaf de zijlijn mee.

Mike is de man van Grace en een bekende tv presentator van de BBC. Hij gaat samen met zijn zus, die politieagente is op onderzoek uit, want de brand blijkt te zijn aangestoken, maar wie heeft dit op zijn geweten?

Grace en Jenny treden buiten hun lichaam en dat vind ik nogal vergezocht. Maar toch boeit het omdat de verhaallijn bij deze personages verder loopt.

Het verhaal zit vol emotie en liefde voor elkaar.

Telkens wordt je op het verkeerde spoor gezet en in het plot draait het verhaal opnieuw. Dit is waanzinnig goed gedaan.

Ik vind het meer een drama dan een thriller, maar wel super spannend.