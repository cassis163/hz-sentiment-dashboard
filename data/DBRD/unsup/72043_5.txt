Verhaal:

Gaelle, Bernd en hun zoon Lukas zijn een weekend in Altensteig vlak bij Natuurpark Zwarte Woud. Bernd die altijd zeker is van zijn zaak, heeft geen kaart mee genomen en wanneer de wandeling wel erg lang gaat duren, weet Gaelle zeker dat ze verdwaald zijn. Gaelle kan het gevoel niet onderdrukken dat ze worden gevolgd, maar ziet niets.

Wanneer Gaelle op een dag wakker wordt in een ziekenhuis, weet ze niet wat er is gebeurd. Ze wordt beschuldigd van poging tot moord op haar zoon. Een briefje met; "Sorry" en een mes met haar vingerafdrukken is het enige bewijs dat er gevonden wordt.

Wanneer Gaelle steeds meer herinneringen terug krijgt, gaat ze uitzoeken wat er precies is gebeurd, want ze geloofd niet dat ze schuldig is. Ze ontsnapt uit de psychiatrische gevangenis en gaat op onderzoek, met gevaar voor eigen leven en die van haar naasten, naar de waarheid en haar zoon.

kameleon

Michael is een huurmoordenaar en wordt ook wel de Kameleon genoemd. Hij is in dienst van de geheime organisatie Scorpio met Dolores Bartosz aan het hoofd. Niemand heeft Dolores ooit ontmoet en alleen via mail en Skype, waarbij Dolores niet te zien is, wordt er gecommuniceerd .

Wanneer Michael een opdracht niet accepteert tekent hij hiermee zijn eigen doodvonnis.

“Eén keer, slechts éénmaal tijdens zijn loopbaan, mocht een huurmoordenaar om welke reden dan ook een bepaalde opdracht weigeren”.

Mijn mening:

Het verhaal begint meteen al pakkend met de proloog, die niets weg geeft over wie of wat het gaat, maar je meteen nieuwsgierig maakt. Daarna begint het verhaal wat gebeurde er vier dagen daarvoor.

Gaelle en Bernd, die samen met Lucas een wandeling maken, waarbij Lucas een astma aanval krijgt en Gaelle het idee heeft dat ze worden begluurd en Michael die op zoek is naar zijn targets om te doden. Zijn het twee verschillende verhalen of wat hebben ze met elkaar gemeen!! Daar kom je snel achter, maar het wie en waarom blijft tot het laatste gissen.

De schuingedrukte hoofdstukken, beschrijven Michael zijn leven, vanaf zijn dertiende. Ze maken duidelijk waarom hij is wie hij nu is. De jongen die er alles voor over heeft om zijn zieke moeder te helpen, maar daardoor in een jeugdgevangenis belandt en zijn jeugd vroegtijdig stopt.

“Daarna pakte ze haar bord en wreef dat in met de groentenprak, zonder zelf iets te eten”.

Ik kon het boek moeilijk weg leggen, de korte hoofdstukken spoorde je aan om er nog één te lezen en nog één. Toen ik dacht nu weet ik wat er aan de hand is, draaide het verhaal weer zo dat ik ging twijfelen, hiermee heeft Hilde Vandermeeren me meerder malen op een dwaalspoor gezet. Soms dacht ik is Gaelle nu echt zo dom, maar aan de andere kant, je doet toch alles voor je kind. Michael die een soort van machine is, hij gaat maar door, maar mijn sympathie kreeg toen hij de opdracht niet accepteerde. Het laatste hoofdstuk geeft helemaal een draai aan het verhaal, kunnen we een vervolg verwachten?

Aan het einde werd het zo spannend dat ik mezelf opsloot om het boek uit te lezen.

Hilde Vandermeeren

Hilde Vandermeeren heeft met Scorpio een geweldige thriller neer gezet en door het nawoord in Scorpio, kijk ik nu iets vaker achterom.

Een thriller die je deze zomer zeker moet lezen. Hilde is gegroeid in haar schrijven en mocht ze met “Stille grond” genomineerd zijn voor de Gouden Strop 2016, Scorpio heeft zeker de potentie om een prijs in de wacht te slepen

.stille grond hilde Vandermeeren

Spanning 4 sterren
Plot 5 sterren
Leesplezier 5 sterren
Schrijfstijl 5 sterren
Originaliteit 4 sterren
Psychologie 5 sterren
Eindoordeel: 5 sterren *****

Lieve leesgroet Caro