Twee verhaallijnen over Saar en Kitty, die afwisselend in hoofdstukken worden verteld.
Het verhaal van Saar tijdens de watersnoodramp van 1953, waar haar moeder om het leven komt, net nadat Saar te weten is gekomen dat zij niet haar biologische moeder was. Een goede beschrijving van de vreselijke gebeurtenissen van de ramp, en vervolgens de zoektocht naar haar biologische ouders.
Het andere verhaal is van Kitty uit Den Oever, 1931-1932 tijdens het aanleggen van de afsluitdijk. Ook hier een stukje geschiedenis over de omstandigheden van toen, en normen en waarden van die tijd.

Een mooi geschreven roman, die makkelijk leest. Erg interessant om een stukje geschiedenis te lezen over ons eigen land, en dat vervlochten in een bijzonder verhaal. Ik heb het met plezier gelezen.