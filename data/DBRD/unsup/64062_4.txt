¶ Er begint iets in mij te broeden. Het is vaag, de vorm is nog niet afgelijnd, nog geen hoe, geen wat of wanneer ¶

Het verhaal

Het is 2017 als er een dode man wordt gevonden. De politie is er druk mee, om de dader op te sporen. Gezien de toedracht, en zware mishandeling, zoeken ze een dader met groot postuur.

Het is de zomer van 2015, de zomer waarin alles anders wordt. Lilith van Winckel, moeder van 3 kinderen en werkzaam bij een forensisch patholoog, heeft het zwaar. Na een tragische gebeurtenis neemt ze een besluit. Vol verdriet en pijn na alles wat gebeurt is, kan ze het allemaal niet meer aan, en gooit ze zichzelf voor de trein. Een hele schokkende gebeurtenis voor de achterblijvers. Sommigen zijn niet verbaasd, maar de schrok is erg groot. In de maanden erna komen er bijzondere zaken aan het licht. Lilith heeft bepaalde erfenissen achtergelaten. Hebben deze zaken met elkaar te maken misschien? En hoe? Je leest het in "Uitgebroed".

De elementen

De cover vind ik niet heel pakkend, maar past wel bij het verhaal. Daarnaast is de titel goed gekozen en duidelijk. Door de ogen van verschillende personages lezen we stukken van het verhaal. Deze puzzelstukjes kunnen eigenlijk op een tijdsbalk gelegd worden, om het verhaal in chronologische volgorde te krijgen. In dit boek is gekozen voor het verspringen van hoofdstukken en personages in verschillende tijden. Dit is fijn als je lange stukken leest, maar minder als je als lezer maar een paar blaadjes leest voor het slapen gaan. Je moet er namelijk wel even bijblijven. Er zijn veel personages die zo blijkt allemaal hun functie hebben. De vertelperspectief is 3e persoon en de ik-vorm voor het hoofdkarakter. Het verhaal leest in de tegenwoordige tijd, terwijl veel zaken al gebeurt zijn. De stukken in verleden tijd lezen beter weg, het had voor mij qua verhaallijnen allemaal in dezelfde verleden tijds-vorm geschreven mogen zijn.

Conclusie

Pat Craenbroek heeft er een flinke kluif aan gehad, om het verhaal zo "uit te broeden". Alles begon in die akelige zomer van 2015. Vanaf dat moment werd het leven van Lilith niet meer hetzelfde. Het boek beslaat een tijdsperiode van zomer 205 tot najaar 2017. De meerdere personages maken het soms gecompliceerd. Het plot daarentegen is geweldig goed bedacht. De kennis en kunde van de auteur komt goed tot zijn recht. Het is een verhaal met meerdere lagen. Thema's als pijn & verdriet, moord & wraak sluimeren hier doorheen.
Een debuut van grote klasse!

Waardering 4 dikke Birdy-sterren!

Lees de hele recensie via: https://birdysboeken.blogspot.com/2018/07/pat-craenbroek-uitgebroed.html