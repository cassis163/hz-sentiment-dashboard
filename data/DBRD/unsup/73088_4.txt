Dit is een heel interessant - en voor mij ook leerzaam - boek wat zeer toegankelijk is geschreven.

Suzanna Jansen maakt de lezer deelgenoot van haar speurtocht naar de geschiedenis van haar voorouders. En wat blijkt: 5 generaties leefden in bittere armoede en met schaamte. Daar geschiedenis niet mijn sterkte kant is, had ik geen flauw benul van Veenhuizen en in wat voor zware omstandigheden sommige gezinnen het hoofd boven water moesten zien te houden. En dan heb ik het nog geen eens over de arbeidsomstandigheden. Wat een ellende in eigen land (en nog geen eens zo lang geleden).

Het is een onthutsend verhaal (werkelijkheid!) en het moet vast niet meegevallen zijn voor de auteur om al deze feiten omtrent haar familie boven water te krijgen, te lezen, te ordenen en er een prachtig boek van te maken. Hulde!

Voor mij persoonlijk was dit boek een echte eye-opener en maakt dat ik nu nog meer wil weten over de geschiedenis van ons eigen kikkerlandje.