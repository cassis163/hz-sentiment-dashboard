'Natuurlijk: mensen liegen en bedriegen. Maar om zichzelf te kunnen zijn. Uit noodzaak. Maar het is niet goed als één ik op termijn twee iemanden wordt en slechts één van hen gekend wordt. Wie ben je dan? Ik, of die andere ik? En die andere ik, die kun je nooit altijd zijn. Als je van jongens of wandelen houdt, dan moet je daar gewoon voor uitkomen. Want het is veel belangrijker voor jezelf te leven dan voor een ander.'

Een opmerking aan het eind van het boek van Matt, een vriend van de hoofdpersoon Philip.

Aanvankelijk lijkt het boek te gaan over het studentenleven van een stel vrienden, die denken dat ze niet alleen de wereld, maar ook de waarheid in pacht hebben. Maar onder al die bravoure gaan veel onzekerheden schuil. Ze zien hun studententijd als een opstapje naar de echte, harde wereld, maar of iedereen daar wel klaar voor is...?

"Vriendschap verenigt ons" staat er boven de deur van de sociëteit, maar Philip weet wel beter. Liegen en bedriegen... ze lopen als een rode draad door het boek.