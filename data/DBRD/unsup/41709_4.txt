De spannende roman De Krijtman is een klassieke thriller over een moord uit het verleden, die ook in de huidige tijd z'n sporen nalaat.
De thematiek doet denken aan IT en Stand by me van Stephen King of the Five van Harlan Coben. Een groep vrienden maakt in 1986 een gruwelijke moord mee in het dorp. De dader wordt niet opgespoord en 30 jaar na dato zijn er aanwijzingen dat de dader wederom onder ons is. Via een constante wisseling in tijd, 1986 en 2016, wordt het plot ontrafeld. Bijna elk hoofdstuk netjes afsluitend met een cliff-hanger. De vele personages hebben allen hun eigenaardigheden, met de nodige geheimen. De vriendenkring communiceert via een geheimkode opgetekend met stoepkrijt, ieder zijn eigen kleur. Het verschijnen van krijtmannetjes in een andere kleur (wit) dan van de groepsleden leidt naar een gruwelijke vondst. De leden van de vriendenclub leiden na deze dramatische dag ieder hun eigen leven en proberen de gruwelijke gebeurtenis uit het hoofd te bannen. Met wisselend succes. Maar 30 jaar na dato zijn daar wederom krijt-signalen. En dan kunnen ze er niet aan ontkomen, er moeten antwoorden komen. Een verrassende zoektocht. Het spelen met de tijd is zeer functioneel en totaal niet verwarrend of storend.
Een prachtig debuut en hopelijk de start van een mooie thrillerverzameling.

'Deze spannende roman beklijft langer dan het vluchtige krijtmannetje getekend op de stoeptegel van het schoolplein'