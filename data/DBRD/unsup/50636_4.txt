Ik ben aan dit boek begonnen met toch enige reserves. Zou dit weer het zoveelste verhaal zijn van een vrouw dat verliefd wordt op een acteur? En wordt het alweer de zoveelste happy end dat je mijlenver ziet aankomen?

Gelukkig heeft dit boek mij aangenaam verrast!
De eerste hoofdstukken komt Edie over als een oppervlakkige vrouw, zelf niet bewust van haar eigen tekortkomingen.
Op de bruiloft van haar collega’s wordt ze opeens door de bruidegom gekust EN betrapt door de bruid.
Hierdoor wordt ze door iedereen als ‘die andere vrouw’ bekeken, ook al treft ze geen schuld.
Ze ziet geen andere optie dan haar nieuwe opdracht van haar werk te aanvaarden en terug te gaan naar haar geboorteplaats.
En hier leren we stilletjes aan het hele verhaal van Edie kennen.
Edie wordt verplicht om met haar demonen uit het verleden af te rekenen, en hierdoor gaat ze ook met haar huidige demonen de confrontatie aan. En dit zou de Edie van in het begin van het verhaal nooit doen.
Tijdens het verhaal evolueert ze van een vrouw op zoek naar bevestiging naar een vrouw dat oor zichzelf opkomt en zich niet meer laat doen.
Ze leert de betekenis van echte vriendschap kennen en beseft dat ze haar familie harder nodig heeft dan ze ooit dacht.
En dan is er ook nog Hollywoodacteur Elliot…

Dit is een leuk, vlot boek om te lezen. Weten wie je bent en wat echt voor je belangrijk is staat hier centraal.
Leren wat echte vriendschap inhoudt en de kracht van familie niet onderschatten. En uiteindelijk ook de liefde ontdekken!
Ik zou dit boek zeker aanraden!