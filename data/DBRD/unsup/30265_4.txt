Jana Berzelius is officier van justitie en heeft een probleem. Danilo, iemand uit haar verleden die in het ziekenhuis lag, onder bewaking, is ontsnapt en trekt als het ware bij haar in. Ze kan hem niet aangeven want hij weet dingen over haar.
Philip Engstr√∂m is ambulancier en komt bij een gruwelijk verminkte vrouw. Ze kunnen haar niet redden. Het is moord. Snel daarna wordt een volgende gruwelijk verminkte man gevonden. Ook deze kan niet op tijd gered worden. Wie doet zoiets.
Het team onder leiding van Hendrik en Mia begint aan een race tegen de klok met aanvankelijk weinig aanwijzingen.

Post Mortem is het derde deel met Jana Berzelius en het is echt belangrijk om de delen in de juiste volgorde te lezen anders begrijp je het karakter van Jana niet. Dit deel vond ik ook veel realistischer overkomen, minder overdreven dan het vorige deel. Toen was het soms op het ongelovige af, dat heb ik nu veel minder. Verder komt de harde Jana nu ook menselijker over.
Gelukkig heb ik na het vorige deel dat ik minder vond toch het derlde deel ook gelezen, er is goede hoop dat het goed komt met deze serie.