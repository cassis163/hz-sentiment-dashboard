Wat een heerlijke chicklit was dit! Lees steeds vaker dit soort boeken. Je droomt lekker weg en leeft mee met de hoofdpersonen. Voorheen las ik vooral (psychologische) thrillers. Ik ben echt gaan houden van de Nederlandse Lisa die in een klein dorpje in Ierland een nieuw bestaan probeert op te bouwen als dierenarts. Ierland staat hier nog wel op de verlanglijst om eens te gaan bezoeken. Niet alleen maar luchtig dit boek maar zeker ook wat meer diepgang. En heb ook regelmatig moeten lachen tijdens het lezen. De andere personages krijgen ook echt een gezicht wat mij betreft door hoe de schrijfster ze levensecht weet te maken. Ik ben benieuwd naar de andere boeken van deze schrijfster.