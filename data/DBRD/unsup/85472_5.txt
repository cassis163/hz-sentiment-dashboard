In dit boek ontmoeten we FBI agent Sean Reilly en Tess Chaykins, dochter van een archeoloog en zelf archeoloog in het heden en Martin van Carmaux en zijn mede tempeliers ten tijde van de val van Arce en de 20 jaar erna in de Middeleeuwen.

Ik wordt toch altijd weer aangetrokken tot boeken met een MysteriÃ«. Wat als dit en wat als dat.... Ik wil het weten en toch ook weer niet. Ik vind het spannend en toch stoot soms de boodschap mij af. En toch blijven de pagina's omgeslagen worden.

Korte inhoud van het boek:
Acre, 1291. Als de stad brandt onder de hevige aanval van de mannen van de sultan, hijst de Falcon Temple de zeilen, een groepje ridders met zich meevoerend en een geheimzinnige kist die hun door de Grootmeester van de Orde is toevertrouwd. Maar het schip verdwijnt zonder een spoor achter te laten.
New York, heden. Vier als tempeliers uitgedoste ruiters bestormen het openingsgala van een tentoonstelling gewijd aan de Schatten van het Vaticaan, en stelen tijdens een bloedige overval een middeleeuwse decoder. Voor FBI-agent Sean Reilly en archeologe Tess Chaykin is dit nog maar het begin van een dodelijk kat-en-muisspel met meedogenloze moordenaars, waarbij ze binnen de kortste tijd drie continenten aandoen, op zoek naar de laatste rustplaats van de Falcon Temple en de sleutel tot een eeuwenoud mysterie.

Ik vond de veranderingen tussen heden en verleden in het verhaal duidelijk. Er was echt een verschil tussen de karakters vanuit de Middeleeuwen en vanuit het heden.
De spanningsboog tussen FBI agent Reilly en Tess zijn goed voelbaar, er word iets opgebouwd.
Haar nieuwsgierigheid naar het oplossen van het raadsel en zijn gedrevenheid de misdaad op te lossen maken het boek fijn om te lezen. Het verhaal van "de laatste tempelier" Martin van Carmaux is intrigerend, is dit waarheid of niet? Wat kies je te geloven?

Ik vond het zeker de vijf sterren waard. Jij?