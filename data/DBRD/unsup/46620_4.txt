Tussendoor een kort gedichtje wat start in het Nederlands en eindigt in het Frans; het is kort maar bijzonder krachtig.
Dat mag gezegd worden van alle gedichten. De auteur laat met weinig woorden zien wat liefde voor hem betekent.

Liefde is kleurrijk en voor alle seizoenen, liefde is internationaal en van alle tijden en voor alle leeftijden. Liefde vind je zowel in het heden, in het verleden als in de toekomst. De gedichten zijn zoals het leven zelf; ze zorgen bij de lezer voor ontroering, voor een lach, een traan en vaak ook voor een gevoel van herinnering.

Heel leuk om te zien dat de auteur enkele gedichten in het Engels heeft geplaatst. Deze gedichten zijn niet helemaal in correct Engels maar je voelt wel wat de bedoeling is van dat gedicht.
Het laatste gedicht in deze bundel is in het Frans en heeft heel toepasselijk als titel Lâ€™amour: De liefde.
De illustraties versterken de gedichten en zijn stuk voor stuk een juweeltje om naar te kijken.

Jij is een romantische dichtbundel waar ik zo nu en dan een paar gedichten uit gelezen heb, om dit boekje daarna met een glimlach op mijn gezicht weer even weg te leggen.