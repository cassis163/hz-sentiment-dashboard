Doodskleed is helaas het vijfde en laatste deel van de Jessica Haider serie van Corine Hartman. Met het schrijven van deze serie heeft Corine Hartman een gedurfde en onconventionele, maar zeer geslaagde weg ingeslagen. Doodskleed begint met een korte samenvatting van de eerder verschenen delen. Het is altijd goed om het geheugen weer even op te frissen, ook al was de verschijning van de delen redelijk snel na elkaar.

In Doodskleed staat Jessica`s wereld op zijn kop, na een ontdekking gedaan in de laatste zinnen van deel 4, Ijskoud. Tijdelijke wonend in Edinburgh bij haar ex Marc en Sem, twijfelt ze heel wie ze nog kan vertrouwen en vooral wie zeker niet. Bij de politie in Maastricht is Jessica op non-actief gezet na eerdere gebeurtenissen. Jessica besluit toch een nieuwe opdracht van het elitekorps Saligia aan te nemen. Dit keer in Mexico, opent zij de jacht op viroloog Vincent Donnelly, In de grensstreek tussen Texas en Mexico worden vele kinderen het slachtoffer van een vreselijk snel verspreidend virus. Maar opnieuw is vraagt Jessica zich af of dit wel het complete verhaal is?
Vanaf hoofdstuk 1 vertrekt Doodskleed meteen in volle vaart. De spanning in het boek is direct voelbaar aanwezig. We leren Jessica kennen op een manier waarin we haar nog niet eerder hebben gezien. Normaal doortastend zonder twijfel, nu vol twijfel over alles. Niets wat haar eerder tot grote steun was, helpt haar op dit moment. Het maakt haar erg onzeker, maar toch verliest ze haar scherpte niet compleet. Dit maakt het Jessica plaatje wel compleet en is een mooie afsluiting van de kennismaking met een interessant karakter.

Zonder uit te wijden over de details, is er nog een fantastische verhaallijn naast Jessica in het boek. De rillingen lopen je over de rug bij de gebeurtenissen. Wat een weergaloze toevoeging aan het boek. En dan een laatste paar zinnnen!! In Ijskoud was dit ook al het geval, maar we kunnen nu met recht zeggen dat Corine de koningin van de laatste zinnen is. Spanning tot de laatste "punt" en misschien nog wel verder.....

Bedankt Corine Hartman voor het schrijven van deze fantastische, spannende reeks over Jessica Haider. Ik heb stuk voor stuk van alle boeken genoten, heerlijke voelbare spanning. Echt helemaal top! Nu wachten op de verfilming of misschien een serie rond Jessica Haider, net zoals de ScandinaviÃ«rs vaak doen rond een personage. Producenten komt u maar!