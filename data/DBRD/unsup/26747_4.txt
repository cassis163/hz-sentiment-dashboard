'Nooit meer terug' begint heel erg goed, maar de volgende 200 blz zijn eerder tam te noemen. In die mate zelfs dat ik me afvroeg waar het goede boek bleef dat me beloofd was. Gelukkig zet de auteur dan, met nog een 350 blz te gaan, plotseling een tandje bij om uiteindelijk een spannende thriller met een paar verrassende elementen af te leveren.

Dit boek valt op door zijn geslaagde vormgeving, vrij klein van formaat en met kleur/letters aan de zijkanten.
Vele korte hoofdstukken en een aangenaam lettertype dragen in niet onbelangrijke mate bij aan het leesplezier.