Dit boek is zeker een aanrader voor de ouders onder ons, ook voor mij als leerkracht kan dit boek goed van pas komen. Het leuke aan dit boek is dat echt alle mogelijke dagelijkse handeling worden beschreven. De tussendoortjes zijn geweldig om te zien! Gedichtjes, zoekspelletjes,… maar het allerleukste vind ik de flapjes in het boek. Een toilet kan je ineens uitklappen naar een toilet met een plasje en een hoopje in, een vol bord spaghetti kan je opeens leeg toveren enzovoorts!

De illustraties die gebruikt worden zijn typisch aan de Karel en Kaatje karakters. Alles wordt op een realistische manier naar voor gebracht zodat de kinderen alles meteen kunnen herkennen. Wat het ook leuk maakt zijn de mooie, felle kleuren in het boek. De verschillende handelingen worden in één klap heel wat specialer!

Je kindje voorbereiden op alles wat hem/haar te wachten staat? Dan is dit boek de perfecte eerste stap!
Als laatste wil ik Laura van Uitgeverij Clavis bedanken voor het toesturen van dit boek!
http://BooksAndTeaCorner.wordpress.com