Dit zeer interessante boek van van Bavel legt de zeer lange termijn ontwikkeling bloot van het succes van de vrije markt en haar ondergang. Waar we zelf denken dat de huidige tijd uniek is en zal leiden tot eeuwig durende economische groei zet hij ons met beide voeten weer stevig op de grond. Een samenleving, waar een elite de macht veroverd en het vermogen geconcentreerd wordt in kleine kring, zet niet meer de belangen van de bevolking voorop maar die van deze kleine groep en dat leidt uiteindelijk tot verkeerde beslissing en daarmee tot achteruitgang voor iedereen. Uiteindelijk ook voor de elite. Dit is het huidige kapitalisme.
De vraag die overblijft: hoe kunnen we er voor zorgen, dat Nederland en Europese Unie opkomt voor het algemene belang en de invloed van kleine groepen niet gaat overheersen.
Stap 1: stop met de afbraak van de coöperatieve structuren, zoals woningbouwverenigingen, bedrijfstak organisaties, onderlinge verzekeringsbedrijven en coöperatieve banken.
Stap 2: Pas mededingingsregels aan die inkoop en verkoopsorganisaties onmogelijk maken, versterk de onderhandelingskracht van MKB en werknemers om meer evenwicht in de economie te creëren. Versterk de wet-en regelgeving om een level playing field te handhaven en te bevorderen.