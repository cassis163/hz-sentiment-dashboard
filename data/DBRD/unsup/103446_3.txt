Deze recensie kun je ook lezen op mijn blog: The Confession of a Book Nerd!

Eerst en vooral kon ik moeilijk in het boek komen. Het hoofdpersonage, Vega Jane, kon mij niet echt meesleuren in haar eigenaardig verhaal. Toch was de fantasie van Baldacci geweldig! De afschuwelijke beesten waren heel precies beschreven wat er toch een beetje voor zorgde dat het verhaal spannend werd.

Vega Jane is een beetje een na√Øef karakter en soms haalt ze behoorlijk stomme dingen uit. Sommige gebeurtenissen waren voorspelbaar, vooral in het begin van het boek, maar naarmate het einde naderde dreef de spanning op en waren er een reeks heel leuke verrassingen!

Het boek eindigt met een grote cliffhanger en het voelde alsof het boek nog meer moest vertellen... Door het abrupte einde heb ik wel zin gekregen om het tweede deel te lezen. Ik hoop dat het tweede boek de onbeantwoorde vragen van The Finisher- vechten voor de waarheid dan zal beantwoorden.

David Baldacci schrijft erg vlot, maar toch heeft hij me moeilijk in het verhaal kunnen krijgen. Het eerste wat ik opmerkte is dat op de achterflap staat dat Vega Jane een Finisher is, terwijl dat het in het boek vertaald is met de Afwerker. Niet dat het stoorde als je het boek las, maar het was gewoon een minpuntje.

Wat ik dan wel verschrikkelijk goed vond, was de naam van de hoofdstukken die in het latijn stond. Dat gaf natuurlijk een magische toets aan het verhaal. Maar ook de zelfverzonnen woorden zoals flinters (die minuten betekenen) gaven een flinke magische boost aan The Finisher. De vreemde woorden maakten het verhaal anders en verfrissend!

P.S: een compliment voor de binnen opmaak want die vond ik echt geweldig!