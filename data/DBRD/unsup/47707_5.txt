"Een Mann" is een op feiten gebaseerd verhaal over de jeugdjaren van Klaus Mann, de zoon van de bekende auteur Thomas. In een goed afgerond verhaal, beginnend en eindigend op ongeveer hetzelfde moment vertelt Klaus in de vorm van een brief aan zijn vader zijn versie van zijn jeugdjaren. Deze door Kromhout gekozen methode past uitstekend. De intermezzo's zijn hierbij een prettige afwisseling.

Een ander sterk punt van dit boek is het prettig leesbare, zeer begrijpelijke taalgebruik. Door dit taalgebruik wordt extra benadrukt dat het perspectief ligt bij een jongeman.

De personages worden mooi uitgewerkt. Je bent als lezer daadwerkelijk in staat jezelf je in te leven in hun denkwereld vooral ook door de levensechte dialogen.

In dit geval zorgt dat er voor, dat dit werk een uitstekende basis vormt tot het werk van de familie Mann.

Het boek is geschikt voor een grote doelgroep: jongere en oudere lezers, beginnende en ervaren lezers enzovoort. Als het boek in een hokje geduwd moet worden zou ik het kwalificeren als literatuur.

Samenvattend is dit boek een aanwinst voor de Nederlandse literatuur en ik zie dan ook uit naar het mogelijke vervolg.

Waardering: 5 sterren.