De Proloog is meteen een binnenkomer, kippenvel op mijn armen en een brok in mijn keel. Zoe is ontroostbaar na haar verlies en ik als lezer wordt overladen door haar emoties. Ik vond dat de gevoelens die de auteur probeerde over te brengen, ook echt overkwamen bij mij als lezer. Het is een indrukwekkend en emotioneel verhaal, waar ik als lezer in word meegezogen.
Ik vond Voor je weggaat echt een verhaal dat me aan het denken heeft gezet. Het bespreekt een actueel onderwerp: wat zou je veranderen in je leven, heb je spijt van iets wat je niet hebt nagejaagd. Al ben ik nog een studente, dat heeft me wel laten denken aan de toekomst. Maar aan de andere kant het leven is ook bedoeld om fouten te maken.
Ik vond dat de schrijfster een prettige schrijfstijl had, het verhaal leest lekker weg. Ook vond ik dat het einde een twist had, waardoor ik als lezer weer werd wakker geschud.
Al met al een prima feelgood boek!