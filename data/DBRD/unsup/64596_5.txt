Ellen, dochter van zeer welgestelde familie, woont samen met haar 3 honden op een oude hoeve. Haar ouders zijn overleden, ze heeft wel een tweelingzus: Eveline
Ellen was advocaat maar ze voelde zich niet thuis in dat wereldje en is gestopt met werken om voor haar honden te gaan zorgen.
Het stoppen met werken was mede de oorzaak van het stuklopen van haar huwelijk met Rogier.
Ze zijn niet officieel gescheiden en zijn goede vrienden.
Rogier woont weer in zijn geliefde stad, Ellen op haar hoeve.
Eerst wordt één van Ellen's honden doodgeschoten. Daarna gebeuren er steeds meer vreemde dingen.
Ellen gaat zich steeds onveiliger voelen.
Gelukkig heeft ze veelvuldig contact met haar vriendin Liesbeth maar ook veel steun van haar ex-man Rogier.
Dan blijkt na Evelines dood dat ze als journaliste erg veel zaken had uitgezocht en veel ontdekt had van wat er 16 jaar geleden gebeurd was.
Ellen vraagt zich af of het allemaal klopt en waarom zijn het niet wist.
Wie kan ze nog vertrouwen? Voor wie moet ze bang zijn? Moet zij ook voor haar leven vrezen???


Mijn leeservaring:
Dit boek speelt zich af tussen 24 december 2016 en 10 maart 2017.
Het verhaal wordt vanuit 3 personen verteld, namelijk Ellen, Liesbeth en Norbert.
Er zijn heel veel cliffhangers waardoor je steeds verder wilt lezen.
Het is een boeiend verhaal, met vele onverwachte wendingen.