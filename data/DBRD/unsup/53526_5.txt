Om eerlijk te zijn had ik geen idee wat ik bij dit boek kon verwachten. De kaft sprak me aan maar wat ik over het verhaal kon lezen wat minder. Dus ging ik helemaal blanco met dit boek aan de slag.
Maar wat een mooi verhaal. Het is heel origineel. Het is vlot geschreven, waardoor het prettig leest. In het begin begrijp je niet helemaal hoe het komt dat de vrouwen niet ouder worden dan 20 en de mannen 25, maar terloops krijg je steeds brokjes informatie waardoor het al snel toch helemaal duidelijk is.
Ik kon me helemaal inleven in het verhaal van Rhine.
In het begin voelde ik een enorme afkeer van Linden met zijn arrogante gouden tanden, maar al snel begon ik wat sympathie voor hem te voelen. Die werd alleen maar sterker naar het boek vorderde en het sloeg naar het eind toe zelfs om in medelijden. Die arme man, zich nergens van bewust.

Ja, ik vind dit boek een echte aanrader. Het is een spannend en ook boeiend verhaal, het leest lekker en je wil het niet meer wegleggen.
Ik geef het 4 sterren.