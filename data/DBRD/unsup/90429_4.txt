Een nieuw leven opbouwen in een ander land, bij velen blijft het bij dromen, maar voor Marjolein (die door de Portugezen Maria genoemd wordt) en haar echtgenoot Bart is deze droom werkelijkheid geworden!

Het drukke leven en het regenachtige weer in Nederland zijn ze 6 jaar geleden al ontvlucht.
Ze streken neer in het dorpje Aldeia dos Anjos.
Van de olijven uit hun Olijfgaard maken ze heerlijke olijfolie en van de kruiden uit hun tuintje heerlijke geurige & gezonde thee soorten.
Als ze zich richten op een nieuw project lijkt iemand hun dwars te willen zitten en hun zo zorgvuldig opgebouwde geluk te willen verstoren!..

Door de gedetailleerde en levendige beschrijvingen waan je je ook helemaal in Portugal.
Omdat de auteur zoveel wil vertellen over de omgeving, leefgewoontes en van de planten & kruiden, lijkt het soms alsof het meer een informatief boek is dan een roman.
Het laat wel echt de liefde zien die de auteur Marieke Woudstra heeft voor dit zonnige land!

''Een Portugese droom'' is het vervolg op het eerder verschenen ''Thuis in Portugal'' maar beide zijn gewoon los van elkaar te lezen.
Een heerlijke zomerse roman om bij weg te dromen!