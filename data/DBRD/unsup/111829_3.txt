Verbroken vind ik één van de mindere boeken uit de Will Trent reeks. Er wordt een levensloos lichaam van een vrouw gevonden. Alles lijkt op zelfmoord aangezien er een afscheidsbriefje gevonden wordt. Het wordt echter al snel duidelijk dat het een geënsceneerde zelfmoord betreft om moord te verbergen. Al snel wordt er een verdachte opgepakt die onder lichte dwang bekentenissen aflegt. Daarna pleegt hij zelfmoord in zijn cel. Sarah Linton die de verdachte nog kent van haar tijd als kinderarts gelooft niet dat hij een moordenaar is. Ze is er van overtuigd dat er geblunderd werd in het onderzoek en belt Amanda - Will's baas - om zijn assistentie te vragen. Will wordt belast met het onderzoek, maar deze keer zonder zijn vaste partner Faith aangezien zij met bevallingsrust is.