Als echte boekengek vond ik dit een feestje om te lezen! Het verhaal alleen al is boeiend, met verschillende lagen, culturen die samengaan en botsen, wijsheid en diepgang en (soms meedogenloze) waarheid. De universele thema's als liefde, vertrouwen, pijn en macht zetten je aan het denken: wat doen wij hier met elkaar op deze planeet, hoe doen we dat en gaan we hiermee door? Maar ook raakt het persoonlijk. Hoe zit het met je eigen familielijnen en -weeffouten? Waar houd je de familievloek in stand of durf je een nieuwe weg te gaan? En dat alles gevat in een heerlijk leesbare roman van hoge kwaliteit. Marita heeft met De Laatste Verhalenweefster een knappe prestatie neergezet.