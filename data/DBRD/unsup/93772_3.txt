De midlifeclub – Karin Belt
Over de schrijfster:
Karin Belt (1970) is historica en werkt als stewardess bij de KLM. Ze woont in Eindhoven, in een Vinex wijk, met haar man en twee kinderen. De midlifeclub is haar debuutroman. Karin Belt heeft veel uit haar eigen omgeving als inspiratie gebruikt voor deze roman. Niet alleen de Vinex wijk, maar ook het gevoel van ‘Is dit het nu?’ waar veel vrouwen tussen de 35-55 jaar mee te maken krijgen.

De achterflap:
Femke Harbers verhuist met haar gezin naar een Vinex-wijk waar ze bevriend raakt met een stel intrigerende vrouwen: de midlifeclub. De vriendinnen gaan jaarlijks op motorvakantie naar Frankrijk en dit jaar mag Femke mee. Gaandeweg blijkt dat Femke de plaats inneemt van vriendin nummer vier, die spoorloos is verdwenen. Wie is deze Hazel en wat is er met haar gebeurd?

Mijn mening:
De midlifeclub is een boek dat gaat over de 4 vriendinnen Alies, Demi, Loubna en Hazel die allemaal in dezelfde Vinexwijk wonen en vinden dat ze het nodig hebben om twee keer per jaar met elkaar op vakantie te gaan om helemaal los te gaan en met niets of niemand rekening te houden, zelfs niet met elkaar. De afspraak is ook dat er met niemand wordt gesproken over wat zich er tijdens die vakanties allemaal afspeelt. Een half jaar geleden heeft Hazel om onverklaarbare reden afstand genomen van de club en de andere dames hebben hun buurvrouw Femke als nieuw lid gebombardeerd.
Femke is pas met haar man en 2 kinderen in de wijk komen wonen. Omdat haar huwelijk met Rutger op losse schroeven staat pakt zij deze kans met beide handen aan en springt samen met haar nieuwe vriendinnen op de motor naar Frankrijk, ze bevind zich duidelijk in een midlifecrisis en is vast van plan het roer gigantisch om te gooien. De midlifeclub beschrijft vooral het wel en wee van het dagelijks leven, veertigers die zich afvragen of ze alles uit het leven halen wat erin zit, heel herkenbaar voor vrouwen die zich in dezelfde fase van hun leven bevinden. Meintje, de zus van Femke heeft een restaurant en kan zich eigenlijk niet zo vinden in de denkwijze en het gedrag van Femke. De zussen werken samen in het restaurant van Meintje waar hun moeders recepten worden geserveerd. Er worden dan ook veel heerlijke recepten beschreven en gemaakt wat je soms het water in de mond doet lopen. Verder bevat het boek veel herkenbare stukjes van liedjes die je aan de jaren 70 doen denken, dit geeft zeker een extra dimensie aan het boek. Het laatste gedeelte van het verhaal speelt zich af in Frankrijk waar de vriendinnen proberen zichzelf terug te vinden zodat hun batterij weer opgeladen is voor thuis. Femke gebruikt de tijd vooral om na te denken over haar huwelijk met Rutger.
Tijdens het verblijf in Frankrijk blijkt dat de vriendinnen allemaal een andere rede aangeven waarom Hazel de groep een half jaar geleden heeft verlaten, dit roept bij Femke zoveel vragen op dat ze op zoek gaat naar antwoorden, dit levert aan het einde van het boek een klein beetje spanning op.
De midlifeclub is een echt vrouwenboek, wat mij betreft geen vrouwenthriller daarvoor komt er te weinig spanning in voor.
Dat neemt niet weg dat het boek eigenlijk heerlijk weg leest, je hoeft er weinig bij na te denken en ook de schrijfstijl is prettig.
Voor een thriller krijgt het boek wat mij betreft 2 sterren.
Voor een feelgood roman met spanning krijgt het boek 3 sterren.