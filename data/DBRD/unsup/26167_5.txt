Bliss zit in haar laatste jaar van haar theater opleiding. Ze weet nog niet zeker wat ze later wilt gaan worden en hoopt daar snel achter te gaan komen. Ze is de enige uit haar vriendengroep die nog geen seks heeft gehad en daar wil Kelsey, haar beste vriendin, een eind aan maken. Zoals altijd neemt Kelsey haar mee naar een kroeg waar ze opzoek gaat naar potentiële kandidaten voor Bliss. Vele mannen proberen Bliss aan te spreken maar niemand vindt ze goed genoeg voor de onenightstand. Dan ontmoet Bliss Garrick, hij komt uit Engeland en ze is gelijk verkocht. Ze gaan samen naar Bliss haar appartement om een spannende avond te beleven maar dat gaat niet zoals gepland. Bliss raakt in paniek en ze rent haar huis uit, zonder sleutels en half naakt staat ze buiten terwijl Garrick nog binnen is! De dag erna loopt ze nietsvermoedend haar klaslokaal binnen en gaat naast haar vrienden zitten. Er is een nieuwe drama docent en hij is niemand minder dan Garrick, de man die ze gister naakt in haar kamer alleen achterliet. De verhouding gaat verder dan een onenightstand en Bliss doet alles om dit geheim te houden voor haar vrienden. Dit zorgt voor vele ongemakkelijke en hilarische scenes.

First of all, dit boek is echt hilarisch. Ik heb meerdere keren hardop gelachen door de ongemakkelijke gebeurtenissen en de gedachten van Bliss. Het mooiste nog vond ik het verhaal van de kat, ik zal niks verklappen maar dit was echt geweldig! Dit was mijn eerste New Adult en mijn eerste boek van Cora maar zeker niet mijn laatste! Wat ben ik blij dat ik dit boek heb gelezen! Het genre; New Adult wordt goed uitgewerkt. Er komen erotische scene’s in voor en het gaat nu niet meer om zoenen maar om seks en dat is erg duidelijk in dit boek. Ik vond het soms nog best opwindend om het te lezen maar dat komt vooral door Garrick zijn handelingen.

Raad ik dit boek aan? Ja zeker! Dit boek is grappig, goed geschreven en opwindend tegelijk! Helaas is dit pas het eerste deel van de trilogie die uit is in Nederland en de volgende komt pas eind dit jaar uit. Dit is wel een ander soort trilogie dan normaal, in de volgende twee boeken zijn Bliss en Garrick niet meer de hoofdpersonen maar gaat het om de vrienden van Bliss. Wel spelen ze er kleine rollen in. Maar als je nou echt niet kan wachten zijn ze er al wel in het engels!