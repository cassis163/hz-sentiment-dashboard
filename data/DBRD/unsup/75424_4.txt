Laat ik beginnen met een bekentenis: ik heb nog nooit een boek van Michael Connelly gelezen. Ja, het schaamrood staat op mijn kaken. En na het lezen van dit boek voelt het ook alsof ik iets gemist heb. Aan de andere kant: ook weer veel boeken om te ontdekken, want ik heb tenslotte nog niet genoeg om te lezen.

Ondanks dat dit het eerste boek is dat ik lees kostte het mij weinig moeite om mij eigen te maken met de personages. Op een natuurlijke manier gebeurd dat vanzelf, en ik denk niet op een storende manier voor mensen die wel al bekend zijn met de personages.

Harry Bosch is weer zo iemand die gemaakt is voor boeken. Niet helemaal aangepast, een flinke bagage, precies hoe een goede speurder vaak in boeken is. Gemotiveerd door het bestrijden van onrecht. En doen wat daar voor nodig is.

In het boek lopen 2 verhaallijnen door elkaar. De moord op een apotheker en zijn zoon. En een onderzoek naar het handelen van Bosch in een moordzaak jaren eerder.

Goed gedoseerd licht Connelly stapje voor stapje een tip van de sluier op. Waardoor je wel moet doorlezen.

Het boek zou het ook goed doen op tv of als film.

Ik heb het boek met veel plezier en interesse gelezen. Mijn oordeel: GOED