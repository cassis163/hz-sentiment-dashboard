Wat een fantástisch, grappig, hilarisch, origineel, spannend, avontuurlijk boek!

En daarmee heb ik geen woord teveel gezegd, ik heb zó vaak keihard zitten lachen, terug zitten bladeren om stukken nóg een keer te lezen, alinea's voor zitten lezen aan mijn totaal voor boeken ongeïnteresseerde echtgenoot, die tot zijn eigen verbazing ook moest gniffelen.

Een heel diepe buiging voor Mark Tijsmans, de auteur van dit boek, voor zijn knotsgekke verhaal over tweeling Nelle en Willem, 2 weeskinderen die ineens tóch een familie blijken te hebben... en wát voor één?!
Een familie met een geschiedenis, een eigen wapenspreuk, familiekroniek en een kasteel. Een kasteel met torens. Héél. Véél. Torens.

O ja... en een voorspelling:


IK HEB ZONET MIJN SCHAT VERBORGEN

RAADSELS MOETEN ERVOOR ZORGEN

DAT ZE OOIT WEER WORDT GEVONDEN

WAAR MIJN KIND'RENS TORENS STONDEN.

EEN VOOR EEN VALLEN DIE NEER

ALLEMAAL DUS DERTIEN KEER

HOE JE ZOEKT EN VINDEN MOET?

NEEM JE TIJD EN LUISTER GOED


ALS DRIEMAAL TOE ONDUIDELIJK IS

WIE WEL OF NIET DE OUDSTE IS...

TWEE ERFGRNAMEN VOORGELOGEN

VINDEN DAARNA MIJN VERMOGEN

TROP DE TOURS, EEN BROER EN ZUS

NIET VOLWASSEN, HAAST JE DUS.

KIJK WAAR EEN VER VERLEDEN SPREEKT.

ZIE JE WAAR ER IETS ONTBREEKT?


IN DONKERE NACHT, BIJ VOLLE LICHT 

ZIJN STRALEN OP HET DOEL GERICHT.

GRAVEN MAG, MAAR HAKKEN NIET

TENZIJ JE LIEVER SPOKEN ZIET.

KIJK GOED UIT, ZODAT JE ZIET

DE VIJAND IS UW VIJAND NIET.

HAAST EINDELOOS, NA LANGE DUUR

EINDIGT HET RAADSEL BOVEN VUUR.


STORT DE TWAALFDE TOREN NEER,

GEBEURT DIT WELDRA NOG EEN KEER

EN NA DIE LAATSTE TOREN

IS HOOP EN HULP VERLOREN.

DOOR STOF EN PUIN EEN GROOT GEVAAR

ER KOMEN NIEUWE SPOKEN DAAR...





Kijk, en met zo'n begin ben ik al om.. en als de rest van het boek dan gewoon goed is, vol raadsels en uiteindelijk ook de bijbehorende antwoorden, als alles gewoon klópt, als het vlot geschreven is en je nieuwsgierig maakt naar meer...

Dan heb je gewoon zonder enige twijfel de volle 5 duimpjes verdiend.

Dit boek ga ik nog vaak kado geven, wát een topper!

http://www.watiknouvind.com/2019/02/wat-ik-nou-vind-van-het-geheim-van-te.html