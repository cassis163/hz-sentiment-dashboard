Meneer White is een man die wordt aangezien voor de lang geleden verdwenen meneer Stiller, sinds zijn vertrek (niemand weet waar heen) heeft hij een aanzienlijke schuld opgebouwd aan belastingen etc.
Hij wordt aangehouden maar hij blijft volhouden dat hij meneer Stiller niet is, als zijn vrouw, die hij heeft verlaten toen zij in een sanatorium herstellende was van TBC, hem ook herkent als haar man wordt de zaak nog schrijnender voor White en dan volgt er een reeks van verhalen in een boek.

Hij bekent aan de cipier, waarmee hij een vertrouwensband opbouwt, een drietal moorden, alleen maar om te bewijzen dat hij niet meneer Stiller is.
Op een gegeven moment, als hij toch ziet dat hij toch niet wordt geloofd, neemt hij de situatie zoals het is, en hoort hij Jalucka (zijn vrouw) uit over het huwelijk met dhr Stiller en zo krijgt het huwelijk middels nog meer  verhalen ook vorm.

Tenslotte komt er een rechtszaak van om uit te wijzen, is Jim White (zoals hij zichzelf noemt) wel of niet de verdwenen meneer Stiller?

Ik vond het een complex boek, niet een boek waar je zomaar een paar bladzijden per dag van moet lezen, je moet jezelf tijd gunnen of er in te groeien, die tijd had ik niet, en eerlijk gezegd vond ik het ook niet geweldig boeiend, meesterwerk of niet, aan mij is dit boek niet ten volle besteed.