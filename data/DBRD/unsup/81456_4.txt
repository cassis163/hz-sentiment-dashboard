Een goed geschreven verhaal, spannend van begin tot eind. Hieronder een kleine samenvatting, gevolgd door mijn beleving van het verhaal:

Als een vrouw dood, vastgebonden en naakt word aangetroffen op een schietbaan, midden op een militair terrein, wordt onderluitenant Paul Brenner erbij gehaald om de moord op te lossen. Alleen het ongelukkige toeval wil dat zijn ex-vriendin Cynthia (en tevens verkrachtingsdeskundige) er ook bij wordt gehaald. Samen moeten zij de moord oplossen in een doolhof van intrige, macht en militaire geheimzinnigheid. Paul Brenner was niet toevallig aanwezig, maar 'undercover' bezig met een andere operatie, welke hij gelijk naast zich neer moet gooien, al zijn aandacht moet naar de dood aangetroffen vrouw welke blijkt te zijn gewurgd. Maar hoe dieper hij zich in de zaak gooit hoe meer hij terechtkomt in een spinnenweb van geheimzinnigheid en macht. Macht van de officieren onderling. Het blijkt trouwens zoals de titel al deed vermoeden te gaan om de dochter van de Generaal, Niet zomaar een generaal, maar een echte Golf-oorlog held, door velen bestempeld als de nieuwe president van Amerika. Tevens zijn er ook nog zijn persoonlijke problemen, hoe samen te werken met een vrouw die hem verlaten heeft.

Al met al dus genoeg onderwerpen om er een mooi spannend boek van te maken. Het boek leest zeker in het begin, alsof iemand je een verhaal verteld van wat hij heeft meegemaakt. Als je op een onbekend terrein komt, verteld Paul je wat zijn ervaring is. Hij vertelt hoe iemand overkomt en wat hij met deze persoon heeft meegemaakt (goede en slechte dingen). Alles wordt vanuit zijn point of view weergegeven. Als hij zich verslaapt heb jij je verslapen. Dit boek leest fijn en geeft een goede impressie van tijd en omgeving. Het verhaal is niet helemaal uniek en deed me veel denken aan een mix van Rising Sun van Michael Chrichton en De bezoeker van Lee Child. Toch weet Nelson deMille een draai aan het verhaal te geven die dit boek of misschien wel zijn boeken, origineel maken. Ik kende Nelson deMille nog niet, maar heb er nu wel weer een favoriete schrijver bij gekregen en kijk al uit naar andere boeken van hem.