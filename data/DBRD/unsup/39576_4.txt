Jackie van Laren schreef Vallen wat ik van dat boek vond: Voor mij is dit een uber feelgood boek met een stroef begin maar dan opeens alleen maar een glimlach op mijn gezicht. Ik ben verliefd geworden op Anne, Roar en Rowland, de bandleden en het verhaal. Door het eerste boek ben ik erg benieuwd naar het vervolg Opstaan. Het boek Vallen is in een nieuwe versie verschenen en Opstaan heeft dezelfde look gekregen voor mij wel jammer als ik mijn versies nu naast elkaar zet maar ik vind deze wel erg mooi.

Anne Millers hart is gebroken. Na een stormachtig jaar met haar grote liefde, de wereldberoemde rockster Rory Maquary, is hun relatie gestrand. Nadat ze uitgehuild was, heeft ze zich herpakt en nu leidt ze een rustig, teruggetrokken leven op St. Mary’s, het hoofdeiland van de Britse Scilly-eilanden, waar ze samen met een vriendin een restaurantje runt en Rory probeert te vergeten.

Rory wil Anne helemaal niet vergeten. Hij snapt nog altijd niet waarom het misging, en wil niets liever dan haar vinden en het goedmaken. Maar Anne heeft alle contact met hem voorgoed verbroken en wil niet gevonden worden. Met de moed der wanhoop probeert Rory er dan maar samen met zijn zoontje het beste van te maken. Tot Rory de flamboyante tv-kok Woz leert kennen, met wie hij dikke maatjes wordt. Woz nodigt hem uit om een keer langs te komen op zijn nieuwste kooklocatie, een restaurantje van twee vrouwen op St. Mary’s. Een klein reisje met onverwacht grote gevolgen…

Het is heerlijk om weer te lezen over Anne, Roar en Row. Dit keer zit ik er vanaf het begin helemaal in. Waarom is Anne niet meer bij Roar en gaat het nog wel goed komen. Ik wil dat het goed komt, ik wil lezen over hun liefde voor elkaar. Opstaan is lekker vlot geschreven, de ene na de andere bladzijde vliegt voorbij, er zit een beetje spanning in, geen spanning in de zin van eng maar gaat het goed komen met Anne en Roar. Jackie van Laren weet levendig te vertellen en daardoor zie ik de scenes in de tuin, op het strand, overal voor me. Dat maakt het natuurlijk dat ik nog meer in het verhaal zit.

Zou er nog een derde deel komen? Het zou wel kunnen maar aan de andere kant is het goed zo. Een heerlijk boek wat je zonder Vallen gelezen te hebben kan lezen maar ik raad je sterk aan toch eerst Vallen te lezen en dan Opstaan. Ik denk persoonlijk dat je dan nog meer gaat genieten van Opstaan omdat je de voorgeschiedenis van Anne, Roar en Row kent. Met een enorme glimlach heb ik dit boek uitgelezen en vond ik het weer jammer dat het eindigde.