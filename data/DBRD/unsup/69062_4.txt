Het boek gaat over Anne, een meisje uit een arbeidersgezin, wat zich eigenlijk een beetje te goed voelt voor haar eigen familie.
Tijdens het uitgaan komt Anne in contact met de Johansons, een welgestelde muzikale familie. De familie bestaat uit vader, moeder, zonen Frederik en Werther en dochter Daphne, het is een hecht gezin. Anne sluit vriendschap met Daphne en via haar vindt ze aansluiting bij het gezin. Samen met de broers maken ze muziek en als blijkt dat Anne ook kan zingen vormen ze een band "de Johansons".
Het zijn gelukkige tijden voor iedereen, totdat door bepaalde omstandigheden de nauwe familiebanden en de hechte vriendschap uiteen valt.

Na 30 jaar komen ze elkaar weer tegen en kom je er achter dat iedereen is getekend door het verleden.

Een prachtig familieverhaal, wat maar weer laat zien dat elk huisje zijn kruisje heeft..