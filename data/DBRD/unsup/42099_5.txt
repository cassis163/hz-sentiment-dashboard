Mooie meisjes is de titel van het laatste boek van Karen Slaughter. Het gaat over een tragedie in een amerikaans gezin. Een van de dochters is spoorloos verdwenen. Als gevolg hiervan valt het hele gezin uit elkaar.
Echter dat is niet het hele verhaal. Er blijkt meer aan de hand..
In het begin duurde het een tijdje voordat ik in het verhaal kon komen. Dit komt door de veelvuldig wisselende perspectieven. Maar als het verhaal op dreef komt is het een spannende thriller die ik bijna niet meer kon wegleggen. Mooi vind ik dat het voornamelijk vanuit uit perspectief van verschillende vrouwen is beschreven. Zij hebben zo hun eigen karakter en overlevingsmethoden. Het geweld in het boek is gruwelijk maar komt helaas ook in de realiteit voor. En een belangrijk thema in dit boek is vertrouwen. Wie kan je wel of niet vertrouwen? Kun je je eigen oordeel vertrouwen. En waartoe ben jezelf in staat?
Ik vind het heel knap gedaan en van mij mag er een film van gemaakt worden.