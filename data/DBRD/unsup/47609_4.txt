Te Koop: Eva Monté

Na de uitvaart van haar nichtje Sanne merkt Marlinde dat haar moeder, broer en schoonzus koel reageren naar haar en haar man Richard.
Broer Eric duwt Richard hardhandig naar achteren: “wegwezen, nu”. “Je bent ontslagen, hoor je me?”
Als Marlinde haar broer aanspreekt zegt Eric: “Jij mag kiezen. Je blijft bij ons, je familie, of je gaat met dat onderkruipsel mee”
Dat zijn de laatste woorden die Marlinde hoort en zij en haar man besluiten een nieuw leven op te bouwen zonder haar vooraanstaande familie.

12 jaar later

Richard heeft zich in Amersfoort gevestigd als een succesvolle Makelaar van Hoekhuis Makelaardij.
Samen met Marlinde heeft hij 2 zoons: Vosse en Stijn.
Ondanks de economische crisis lukt het Richard om moeilijk verkoopbare huizen te verkopen met hulp van woonstyliste Ghislaine.

Te Koop: Sloothaak 47
In dit huis wonen Joke en Paul van de Boogaard.
Paul is na een val in de Pyreneeën licht gehandicapt geraakt.
Joke heeft haar beroep als illustratrice weer op moeten pakken.
De intensieve zorg voor Paul, het huishouden, de tuin en haar werk vallen Joke steeds zwaarder.
Het huis voelt als een molensteen om haar nek.
Als ze een een knusse gelijkvloerse woning zouden kopen die stukken minder zou kosten, zouden ze weer tijd en geld over hebben voor leuke dingen.

Te Koop: Oostindië-ring 12
Hier wonen Maartje en Clio samen met hun 3 zoontjes: Bikkel, Jesse en Storm.
Ook zij gaan in zee met Makelaardij Hoekhuis.
Richard komt samen met Ghislaine langs voor de bezichtiging van hun huis en dan raakt Maartje in de ban van de levensstijl van de superslanke woonstyliste.

Te Koop: Oostindië Ring 39
Het kinderloze echtpaar Rinske en Pieter wonen op dit adres.
Na Rinske’s laatste IVF poging fixeert ze zich op dieren en is ze gaan werken in het asiel.
Als Ghislaine wat veranderingen in hun huis aanbrengt om het beter verkoopbaar te maken, slaat Rinske helemaal door.
Ze komt in een psychiatrische inrichting terecht.

Het leven van de 3 gezinnen verandert in één groot drama sinds ze zaken doen met Richard Hoek en Ghislaine Rosario.

Bij Richard wordt het vuur aan de schenen gelegd als hij een ultimatum krijgt van de louche figuren waar hij mee in zee is gegaan.
Hij is de afspraken met hen niet na gekomen en Richard moet binnen enkele uren met een ton over de brug komen.
Als Marlinde in Richard’s bureau snuffelt, worden haar vermoedens bevestigd.
Vastbesloten schrijft ze haar moeder een brief waarin ze haar hart uitstort.
De laatste zin is: “Wil je me alsjeblieft bellen?”

Vanaf het eerste hoofdstuk was ik verkocht.
Het verhaal hield mij van het begin tot het einde in in z’n greep.
Dit debuut smaakt naar meer.
Eva Monté, ik kan niet wachten op je volgende boek.
Dit boek krijgt van mij 4 ½ *.
12 april 2015
Annemarie van de Kuilen