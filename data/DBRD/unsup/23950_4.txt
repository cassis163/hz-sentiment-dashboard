Geheimen uit het verleden vormen een link met twee gezinnen. Twee mannen met geheimen die dingen verzwijgen en hun echtgenotes die achter die geheimen willen komen. Wat bindt deze gezinnen...

Stukje bij beetje kom je erachter wat er destijds gebeurt is. Elk hoofdstuk wisselt van hoofdpersoon, waardoor je ieder persoonlijk leert kennen en weet wat er in hen omgaat. Vooral Barbara (ik-vorm) leer je als personage goed kennen. Wederom eindigt dit boek met een plot dat ik niet aan had zien komen.

Linda Jansma is één van mijn favoriete Nederlandse thrillerschrijfsters, ze weet altijd te boeien, heeft goede thema's en een makkelijk taalgebruik. Hierdoor lezen haar boeken ontspannend, ondanks dat het thrillers zijn. Bovendien heeft ze de gave om je in het verhaal te laten verdrinken, zodat je alleen maar door wilt lezen.