Dat pleegkinderen het hoe dan ook niet makkelijk hebben, blijkt maar weer uit Schuilplaats. Het klinkt allemaal zo mooi dat een paar fijne pleegouders kinderen met alle liefde opvangen. En natuurlijk, het is mooi en goed werk, maar dat kinderen dan al de nodige bagage hebben daar is dit boek op gebaseerd.

Dat Linda er opnieuw in geslaagd is een heel gevoelig onderwerp prachtig te verwerken in een boek waardoor een spannend verhaal ontstaat waarin ook de kwetsbaarheid en het verdriet van deze kinderen blijkt, vind ik ontzettend knap. Je moet het toch elke keer maar weer waarmaken wanneer de verwachtingen zo hoog gespannen zijn.

Eigenlijk dekt "indrukwekkend" de lading niet, maar om te begrijpen wat ik daarmee bedoel zul je dit boek zelf moeten lezen. Ik kan het in elk geval aanraden!