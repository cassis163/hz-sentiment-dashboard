Rachel Spaulding is diep bedroefd wanneer haar oma overlijdt, maar blij dat zij de wijngaard en de wijnmakerij erft. Dit laatste doet bij haar zus, Annie, echter alle stoppen doorslaan. Annie is woedend dat het familiebedrijf naar Rachel gaat, vooral omdat die geadopteerd is en dus niet eens een echte Spaulding is. Omdat ze weet dat er iets geheimzinnigs kleeft aan Rachels afkomst, neemt ze detective Gregory Shaw in de arm. Ze hoopt dat hij iets zal vinden wat Rachels reputatie zal schaden, waardoor ze afstand zal moeten doen van haar erfenis.  Inderdaad doet Gregory een verbijsterende ontdekking, die grote gevolgen heeft. Helaas beseft hij te laat dat hij door Annie is gebruikt. Door zijn vondst is een sensationele moordzaak heropend, en nu heeft iemand het op Rachels leven voorzien. Hoewel hij zich schuldig voelt, kan hij de zaak onmogelijk loslaten. Daarvoor heeft Rachel te veel indruk op hem gemaakt..