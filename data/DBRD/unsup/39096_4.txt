Dit is het derde boek van Tatiana de Rosnay dat ik lees en ik krijg meer en meer bewondering voor haar manier van schrijven. Dit boek was wel een beetje een opeenstapeling van allemaal dramatische gebeurtenissen die over een kleine tijdspanne plaatsvinden, maar de schrijfster zorgt er wel voor dat het geloofwaardig overkomt.
Haar boeken komen op mij heel zacht over, veel beschrijvingen van situatie en omgeving en grote focus op de beleving van gebeurtenissen door het hoofdpersonage, zonder al te emotioneel te worden.
Dit boek leest heel makkelijk weg zonder te eenvoudig te zijn. Een aanrader.