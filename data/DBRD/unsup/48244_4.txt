Emilie is pas benoemd tot advocaat en werkt op een gerenommeerd advocatenkantoor. Teddy is een ex crimineel en ingehuurd door de firma. Hij probeert op het rechte pad te blijven .....maar blijft hij dit ook ?Als er een alarm afgaat in een huis op Värmdö treft een bewaker een lichaam aan van iemand die vermoord is . Dit gaat zeker niet om een gewone inbraak.
Emilie wordt benaderd en ze neemt deze zaak aan terwijl haar baas er niet mee eens is en het ook niet zal zijn. Alles wijst naar Mats Emanuelsson. Hij is de man die ooit door Teddy ontvoerd is geweest.
Door het onderzoek wat Emilie uitvoert is Teddy genoodzaakt een confrontatie aan te gaan met zijn verleden en hij is daar niet geheel blij mee.
Ondertussen geraakt de neef van Teddy in de problemen door dezelfde fouten te begaan zoals hij zelf heeft gedaan. Alle drie geraken ze verward in een spel met een zeer hoge inzet .....

Stockholm delete is het tweede deel in een trilogie en opvolger van VIP room. Net als in VIP room is ook hier de straattaal goed aanwezig . Het is niet altijd even gemakkelijk om die te begrijpen omdat er jammer genoeg een woordenlijst met uitleg aanwezig is. Omdat ik niet altijd de straattaal begreep belemmerde dat voor mij soms wel de vaart van het verhaal. Daarentegen is de tweede verhaallijn met de verhoorverslagen een lust om te lezen en hierdoor geraakt je toch meer betrokken bij het verhaal. Deze twee verhaallijnen hebben elkaar nodig om op het einde tot één mooi geheel te komen.
Emilie en Teddy die ook nu weer de hoofdrol spelen groeien in dit verhaal en je leert ze beter kennen en begrijpen.
Spanning is er volop aanwezig en wordt goed opgevoerd tot de ontknoping en met een zeer open einde.
Door dit open einde ging ik in mijn gedachte verder over hoe het vervolg eventueel zou kunnen zijn.

Stockholm delete is een verhaal met veel personages en waar je goed je aandacht erbij moet houden anders ben je het spoor bijster. Jens is een meester in korte zinnen die een grote betekenis hebben.
Nu is het wachten op deel 3 en het einde van deze trilogie.