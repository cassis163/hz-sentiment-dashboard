Julie Kagawa is een meesteres in haar vak en schrijft geweldige young adult fantasy boeken. Ondanks dat al haar boeken in het fantasy genre zijn geschreven lukt het haar toch om steeds weer een nieuwe wereld te creÃ«ren. Van de fae in the Iron Fey, de draken in Talon, vampiers in Blood of Eden tot de mythologische wonderen uit het oude Japan in Schaduw van de Vos. Al haar verhalen weten de interesse van de lezer te wekken.
Schaduw van de Vos speelt zich af in Japan en gaat over de half kitsune (vos) Yumeko en de Samoerai Tatsumi. Het verhaal is geschreven in de ik-vorm en springt over tussen de 2 hoofdpersonages. Dit maakt het verhaal erg leuk want je leest alles vanuit twee standpunten. In het begin is dit even wennen maar als je eenmaal in het verhaal zit is het logisch.
Yumeko is opgegroeid in een tempel met monniken die een deel van een geheim wapen beschermen. Veel mensen en demonen zijn uit op dit geheime wapen en proberen alles om dit te pakken te krijgen. Op een dag is er een aanslag gepleegd op de tempel en brand het tot op de grond af. Yumeko weet te ontsnappen met dit wapen en heeft een missie om dit veilig bij een andere tempel af te leveren zodat dit niet in kwade handen kan komen.
Tatsumi, die de opdracht heeft gekregen dit wapen naar zijn meester te brengen, komt Yumeko tegen nadat haar tempel is aangevallen en hij besluit Yumeko naar de andere tempel te brengen. Niemand mag weten wat Yumeko in haar bezit heeft en verteld Tatsumi dat dit wapen al naar deze andere tempel gebracht is. Omdat ze beiden missies hebben die hun naar dezelfde bestemming leiden besluit Tatsumi Yumeko te begeleiden en beschermen tot zij hun bestemming bereikt hebben.
Onderweg beleven ze allemaal spannende avonturen. Zou het ze lukken om hun bestemming te bereiken? Lukt het Yumeko om het wapen veilig af te leveren of krijgt Tatsumi het toch in handen?
Een spannend verhaal vol avontuur!

Persoonlijk vond ik het een prachtig boek en kijk ik uit naar een eventueel vervolg. Er wordt veel gebruik gemaakt van Japanse woorden. Dit kan voor sommige lezers als storend worden ervaren maar ik vond dit juist heel leuk. Dit laat niet alleen zien dat de schrijfster zich verdiept heeft in de Japanse cultuur maar dit geeft de lezer ook niet de indruk dat dit verhaal zich ergens anders dan in Japan afspeelt.
Net als alle andere boeken van Kagawa vind ik dit een goede aanrader voor fantasy liefhebbers!!