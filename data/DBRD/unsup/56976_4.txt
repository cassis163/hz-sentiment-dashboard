Achterflap

Zina Welter, een briljante jonge wiskundige, heeft zich teruggetrokken uit de maatschappij. In haar afzondering is ze gefascineerd geraakt door het Voynich Manuscript, een eeuwenoud ge√Øllustreerd werk, geschreven in een onbekende taal. Zina ontwikkelt een algoritme dat dit mysterie eindelijk moet ontcijferen. Op een bijeenkomst van Voynich-deskundigen ontvouwt ze haar plan. Vanaf dat moment wordt ze meegesleurd op een zoektocht dwars door Europa. Terwijl de ware betekenis van met manuscript steeds duidelijker wordt, stapelen de verontrustende gebeurtenissen zich op. Wie kan Zina nog vertrouwen?

De auteur

Donald Nolet is geboren in 1975. Hij studeerde cultuur en Japanse taal in Leiden. In 2014 won hij met zijn debuutthriller Versleuteld de Gouden strop en de schaduwprijs voor beste thriller. Handschrift van de duivel is zijn tweede thriller.

Mijn mening

Handschrift van de duivel is het eerste boek dat ik gelezen heb van deze auteur. Ik mocht dit boek lezen voor de Hebban Leesclub, waarvoor nogmaals dank!

Aangezien ik geen eerdere ervaringen heb met deze auteur, besloot ik er lekker open in te gaan en me te laten verassen. Zodra ik het boek binnenkreeg, was ik geprikkeld door de cover. Ik ben een fan van sinistere verhalen, dus de cover met een omgekeerd kruis voor voor mij direct een plus een voor de auteur.

In het begin van het boek worden de diverse personages voorgesteld en uitgelegd. Ik moest even inkomen. Ook aangezien het verhaal verspringt tussen heden en verleden. Zodra ik de verbanden door had, nam het boek mij mee op een reis voor Europa waarbij ik van de ene verbazing in de andere rolde.

Het mysterie van het manuscript triggerde mijn nieuwsgierigheid en liet mij dan ook enkele malen informatie opzoeken op internet. Het is duidelijk dat de auteur veel tijd en werk heeft gestoken in zijn onderzoek om het boek te kunnen schrijven.

Door de diverse doorbraken in het boek, rolde ik van de ene ontdekking in de andere en bleef ik verder lezen. De hoofdstukken zijn relatief kort, maar eindigen vaak net voor de clou, waardoor je drang voor het volgende hoofdstuk de overhand krijgt. Je vliegt door het boek heen en dendert door naar een bizarre ontknoping die je mindset laat tollen.

Op ongeveer 75 procent van het boek, had ik een vermoeden wie nou eigenlijk de 'bad guy' betrof in het verhaal. Dit gevoel bleek juist. Aan de ene kant vind ik dat het de auteur gelukt is om me te laten inleven in het verhaal en mij dus de puzzel heeft laten oplossen. Aan de andere kant hou ik ervan wanneer ik compleet overdondert wordt door de clou.

Een prima boek, waarbij de genrebestempeling thriller enigszins betwist kan worden. Nolet heeft een nieuwe fan erbij!

Handschrift van de duivel

ISBN: 9789023496830. Uitgeverij: Cargo. Aantal pagina's: 334