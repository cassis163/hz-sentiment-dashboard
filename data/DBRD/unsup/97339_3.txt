De eerste twee boeken hadden van mij ook 3 sterren gekregen. Ik vond ze fijn maar leek er soms toch wat aan te missen. In boek drie kreeg ik het idee dat mijn verwachtingen beter vervuld werden. Ik was verkocht aan de personages en de verhaallijn.
De drie eerste boeken bevatte een heleboel actie naast het romantische gedeelte. Iets wat deze serie zo typeerde. Jammer, want dat was zeer afwezig in dit boek.

Ik vond het nog steeds een geweldig verhaal en deze serie lees ik graag eens tussendoor. Toch, ik wilde meer. Het voelde langdradig aan in het begin. Ik miste de chemie tussen de personages. Die kwam pas later en zelfs toen voelde het nog ongemakkelijk.
Het personage Pippa had in mijn ogen ook wet meer aandacht kunnen krijgen. Ze kwam over als een slons wat haar niet ten goede deed.

Dat alle voorgaande personages in het boek zaten vond ik dan weer geweldig. Het was fijn om te weten hoe hun leven verder ging.
Je merkt ook dat tussen al de personages een mooie band ontstaan is. Dat vond ik zeer belangrijk tijdens het lezen. Je merkt dan dat het een serie is en geen losstaande boeken.
De setting vond ik in dit boek ook zeer geslaagd. Zeker de setting rond de blokhut. Daar had ik echt een kerstgevoel. Ondanks dat het ergens in oktober plaatsvond.

Kortom, het was een goed boek maar na boek 4 toch een kleine teleurstelling.