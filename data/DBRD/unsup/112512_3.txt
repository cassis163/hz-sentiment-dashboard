"Al het menselijke aan hem lijkt rechtstreeks uit de natuur te komen." ~ p74.

Het lezen van een verhalen bundel geschreven door meerdere auteurs brengt vaak een risico met zich mee. Het kan voelen alsof je chocola, chips, zure matten, winegums en pepermint achter elkaar aan het eten ben. Los stuk voor stuk heerlijk, maar niet altijd de lekkerste combinatie...

"Ik antwoordde hem zo eerlijk als ik kon: voor het maken van muziek moet er ruimte zijn, in je hoofd en in je hart, en die was er lange tijd niet." ~ p147.

Magisch is een verhalenbundel waaraan meerdere vrouwelijke YA-auteurs van Nederlandse en Vlaamse bodem hebben meegewerkt. Dat samen met een geweldige cover zorgt er al snel voor dat je dit boek gewoon moét hebben. Lazarussen, woudgeesten, zand dealers, harten van glas, niets is te gek in deze bundel. Elke auteur heeft absoluut haar fantasy de vrije loop gegeven om een zo'n apart mogelijk verhaal te schrijven. Sommige slaagde daar wat beter in dan anderen, en ik vind het als lezer erg moeilijk om in 1 boek zoveel verschillende indrukken op te doen. Halverwege heb ik dan ook besloten om gewoon af en toe tussendoor één verhaal te lezen, in plaats van het boek in 1 ruk uit te lezen. En nu ik dan (eindelijk) het boek uit heb, zijn allang niet meer alle verhalen blijven hangen. Ik weet dat ik het verhaal van Vanessa Gerrits echt GE-WEL-DIG vond, en het verhaal van Debora Elisabeth erg bijzonder. De rest absoluut niet slecht, maar niets wat er voor mij uit sprong. Ik denk dat er in veel verhalen meer zat dan enkel het korte verhaal, dat het concept goed was, maar het zich niet goed liet vormen in het beperkte aantal pagina's. Maar ach, misschien ben ik gewoon een boekenworm die geen genoegen neemt met kleine hapjes...

"Een traan ontsnapt uit mijn oog, glijdt over mijn wang en valt verloren in het zand." ~ p206.

Al met al echt een leuke bundel voor YA liefhebbers. Ik denk dat er voor iedereen absoluut wel iets leuks in zit. Helaas gewoon  niet echt mijn ding, maar dat maakt het nog niet slecht. ♡