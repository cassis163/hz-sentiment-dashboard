Het gebeurt me niet vaak, maar Het Bernini mysterie van Dan Brown wist me van begin tot einde te boeien.
In eerste instantie heb ik het gekocht omdat ik via via had vernomen dat dit de voorloper was van De Da Vinci code, die nog op mijn nachtkastje ligt te wachten om ook in één ruk uitgelezen te worden.
Na een paar weken te hebben gewacht met het te lezen, heb ik het dan eindelijk ter hand genomen. Tot mijn blijde verrassing speelt het geheel zich af in Rome, een stad die vanaf het allereerste moment mijn hart heeft gestolen. Al die bekende plekken, al die bekende monumenten, de schat aan kunst die zo uitgebreid beschreven wordt.. Mijn avond kon niet meer stuk!
Ik heb me pagina na pagina verbaasd over de acuratesse waarmee bepaalde zaken beschreven zijn, zelfs het Internet erbij genomen om te checken of dit nu fictie of feiten waren (dan heb ik het niet over de verhaallijn maar over bijvoorbeeld de aanwezigheid van de verschillende Illuminati-symbolen).
Goed geschreven, sterke plot, kortom: geniaal!
Laten we hopen dat er meer van dit soort juweeltjes in de boekwinkels komen. Het zorgt ervoor dat ik direct in het vliegtuig wil springen terug naar Rome en met een ander oog alles te gaan bekijken!

Dan Brown: thank you for enriching my cultural point of view.