Een pluizig wit hondje met een verscheurde brief in zijn bek en oogjes die op onschuldig staan, sieren de helblauwe cover van het prentenboek Floeffiewoeffie.
Meneer Wik en zijn hondje Floeffiewoeffie wonen in een rustig huis, maar daar komt snel verandering in als zijn neef Nik voor onbepaalde tijd op bezoek komt. Nacht na nacht worden ze opgeschrikt door geluiden die neef Nik produceert en waar Meneer Wik vrij weinig over zegtâ€¦ en Floeffiewoeffie nog veel minder. Maar na een aantal nachten klinkt er na weer een raar geluid absoluut niets. Onmetelijke stilte.
Floeffiewoeffie is een leuk verhaal met een grappig einde dat menige kleuter of peuter keer op keer wil voorgelezen krijgen.
Een verhaal dat misschien ook een les kan zijn voor mensen die graag in het midden van de nacht lawaai willen maken maar de consequenties niet overdenken.