In “Het negende gebod” brengt Chris Houtman op een aangename en spannende wijze de discussie rond de rol van vrouwen in de kerk nogmaals onder de aandacht.
Het uitgangspunt van zijn verhaal zijn al dan niet authentieke geschriftrollen van Plinius de Jongere die opduiken en de belangrijke informatie bevatten die de Rooms-Katholieke Kerk in gevaar kunnen brengen. De Kerk zet het geheim genootschap “het Legioen van Christus” in om te voorkomen dat de teksten wereldkundig gemaakt worden. Langs de andere zijde zijn er Helena, Naira en Esther die door middel van een film de inhoud van de teksten aan het grote publiek bekend willen maken. Lukt dat en is alles wel wat het is? De ondertitel van het boek “Gij zult geen valse getuigenis afleggen” speelt een belangrijke rol in deze.
Inspelend op de #MeToo-beweging van 2017 heeft Chris Houtman een schitterend verhaal geschreven waarin elk personage zijn deel van de aandacht op een correcte manier opeist. Moderne items als “fake news”, sociale media, ... worden op een slinkse manier gecombineerd met geschiedkundige gegevens. Weer een boek dat je aanzet om alles in het leven met een korreltje zout te nemen.