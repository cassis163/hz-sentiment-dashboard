Voor Not Just Any Book mocht ik In mijn bloed van Milou van der Will lezen.

Journaliste Benthe Berg wordt geconfronteerd met hartverscheurend nieuws. Haar dochtertje Céline is één van de kinderen die door pedofiel Rick V. zijn misbruikt. De dader komt weg met een lage straf en iedereen in het kleine Noord-Hollandse dorp Ringerdam blijft bovendien heilig in zijn onschuld geloven. Benthe vindt het vonnis zo onrechtvaardig dat ze in haar wanhoop besluit om wraak te nemen. Voor Céline. In alle stilte bereidt ze een aanslag op Rick V. voor. Op de dag dat hij vrijkomt, zal ze hem liquideren.

Je begint te lezen in dit boek en vanaf blz. 1 wordt je meegezogen in dit verhaal. De spanning is aanwezig van de eerste blz. tot de laatste.
De proloog doet je vermoeden wat er gaat gebeuren. De eerste helft van het boek vond in heerlijk weg lezen, maar met het idee dat ik min of meer wist wat er stond te gebeuren, maar dan ineens halverwege het boek neemt het verhaal een andere wending. Vanaf dat moment gaat het verhaal in een sneltreinvaart en denk je alleen nog maar: hoe loopt dit af ? Zo moeilijk om meer te vertellen zonder te veel van het verhaal prijs te geven !
Wat ik heel erg knap vind van Milou, is dat ik ongeveer iedereen in het verhaal heb verdacht, behalve de dader.
Als je dan tegen het eind van het boek denkt te weten hoe het zit, gaat het toch weer een andere kant op.
Pas op bijna de allerlaatste blz. weten we de ontknoping.

Bij heel veel boeken weet ik op een gegeven moment toch wel hoe e.e.a. in elkaar steekt en wie de dader is.
Omdat Milou mij met dit boek zo totaal heeft verrast verdient zij met In mijn bloed 5 welverdiende sterren !!

Ik kijk uit naar een vervolg van deze Benthe Berg serie !