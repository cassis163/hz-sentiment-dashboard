Gebeurtenissen tijdens de tweede wereldoorlog op de grens van Polen en Duitsland leiden tot doden en ziektes in het nu. In Nepal sterven mensen een gruwelijke dood als gevolg van een onbekende ziekte. Lisa Cummings toevallig op trektocht en arts wordt erbij gehaald. Ze komt terecht in een aanval waarbij alle monniken van een klooster die de ziekte overleefd hebben, worden uitgemoord. Zelf ontsnapt ze samen met een man Painter genaamd. Hij heeft de ziekte, maar nog in een vroeg stadium.
In Denemarken wordt een aanslag gepleegd op een boekhandel. De eigenaresse overlijdt. De aanval dient om een boek te stelen, maar de 'kleindochter' van de eigenaresse heeft het boek, een bijbel, in veiligheid gesteld. Het boek is nog van Darwin geweest en bevat rhunetekens. Toevallig is Gray, lid van Sigma, aanwezig in de boekhandel.
Ook Painter behoort tot Sigma. Wat hebben beide zaken met elkaar te maken?

Het was wel een spannend boek, maar zeker ook niet gemakkelijk met alle wetenschappelijke uiteenzettingen. Het onderwerp vond ik wel interessant en gaat over leven en dood, rasselectie, wie mag overleven en wat is het ultieme ras.