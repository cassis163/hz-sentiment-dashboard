Dit was voor mij een verrassend boek om te lezen. Meestal lees ik voornamelijk YA. Niet alleen om bij te blijven voor de leerlingen wat jeugd- en jongerenliteratuur betreft maar ook omdat het genre me heel erg bevalt.
Een Ondertoon van Liefde gaat over wijnproeverij, de subtiele smaken en geuren van wijn, bloemen, streken en natuurlijk, zoals de titel van het boek al belooft, over liefde, verlangen, vriendschap maar ook over teleurstellingen en daar mee om leren gaan.
Ik heb ervan genoten, leefde helemaal met de hoofdpersoon mee. Prachtige beelden ook worden er beschreven in dit boek.
Kortom dit boek past prima bij het genre feel-good! Omdat je even lekker kunt verdwijnen in de wereld van een vrouw die zelf maar half in de gaten heeft hoe bijzonder ze is.
Ik denk dat veel vrouwen, net als de hoofdpersoon, zo min over zichzelf denken en moed kunnen putten uit dit mooie verhaal.
Het is zo belangrijk om te zien wie je bent en wat je wilt in je leven!
Voor mij laat Kate Paris dat op een bijzondere manier aan ons zien!
Lekker lezen dus en even verdwijnen in deze bijzondere en verrassende wereld!