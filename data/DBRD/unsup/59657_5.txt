Wat een ongelooflijk heerlijk boek om te lezen. Cilla en Rolf Borjlind hebben een thriller van formaat neergezet als debuut. Het begint met een flash back naar een brute, tergende moord op een onbekende vrouw. Vervolgens lopen er vele verschillende verhaallijnen die de karakters introduceren en hun visie op zaken geven. De verhaallijnen komen op de juiste momenten bij elkaar, waardoor je de karakters en het verhaal steeds beter gaat begrijpen. Je kan echt meeleven. Het einde is redelijke apocalyptisch en het verhaal zou zo verfilmd kunnen worden! De belangrijkste personen zijn Olivia en Tom Stilton. Olivia is een studente die een vrijwillige vakantieopdracht krijgt om te leren omgaan met cold cases. Ze kiest de case waar haar vader (toenmalig politieagent) aan heeft gewerkt. Uiteindelijk krijgt ze hulp uit onverwachtse hoek. Een ex-collega van haar vader, Tom Stilton, die aan het toenmalige onderzoek heeft gewerkt. Ik kijk uit naar het vervolg hierop!