Semi-historische thriller van hoog niveau!
Meeslepend verhaal tegen de achtergrond van de gruwelen tijdens WOII. Velen kennen de zin "Arbeit macht frei" boven de ingangspoort van het concentratiekamp Auschwitz. Ontelbaar vele pagina's zijn hierover al geschreven. Een zwart stuk geschiedenis dat echt niemand mag vergeten.
Het (gedeeltelijk ware) verhaal van Nathan Blum maakt het des te meer beklijvend omdat hij zich "vrijwillig" in het kamp laat binnensmokkelen. Het verhaal ontwikkelt zich zeer snel. Als lezer ben je geneigd het vlugger te willen lezen om de ontsnappen aan de beschrijvingen van de afschuwelijke zaken die daar gebeurd zijn en het hoofdpersonage aan te sporen sneller te handelen. Men wil weten hoe de missie uiteindelijk is afgelopen. Wist Leo te ontsnappen? Is er ooit iets gedaan met de wetenschappelijke feiten die Mendl in zijn hoofd heeft gepropt?

Het verhaal is opgebouwd als een filmscenario. Het kruipt onder je huid en laat je niet meer los tot de allerlaatste bladzijde.
Stelt zich inderdaad de vraag: wie zijn hier de echte helden?