Een thriller die ik in een ruk heb uitgelezen, mijn nachtrust heeft gekost, simpel weg omdat ik dit boek niet weg kon leggen.
De hoofdpersoon in het verhaal is Ridley Jones. Ze woont in New-York, is schrijfster en haar leven verloopt normaal. Tot op het moment dat ze op een dag een jongetje zijn leven red. Deze reddingsactie komt met een foto van Ridley in de kranten en op tv, en vanaf dat moment veranderd haar hele leven voorgoed, en niets is meer wat ze dacht wat het was. Ze beland in een wereld van illegale kinderhalen, adoptie en ze komt erachter dat haar familie niet haar biologische familie is. Ze kan niemand meer vertrouwen, want iedereen in haar omgeving lijkt wel dingen te verbergen en geheimen te hebben. Ze ontmoet Jake en samen met Jake beland ze in een avontuur waarvan je als lezer niet weet hoe het gaat aflopen. Dan denk je dat je weet hoe het gaat aflopen, maar dan is het net weer anders. Het enige minpuntje in het verhaal, of ik moest er in ieder geval aan wennen is dat het geschreven is op een manier dat Ridley je vertelt wat haar is overkomen. Het verhaal is geschreven in de ik vorm. Maar absoluut een aanrader.