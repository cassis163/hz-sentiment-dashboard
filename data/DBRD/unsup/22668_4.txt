Mijn eerste indruk van het boek: dit boek heeft een mooie cover die goed aansluit op het eerste deel. Het boek valt op in de winkels, vanwege de felle kleuren. Ik zou hem zeker oppakken in de winkel. De beschrijving van het boek, maakt mij erg nieuwsgierig hoe het verder gaat met MÃ³. Ik zou dit boek zeker kopen, vooral nadat het eerste deel mij erg bevallen is en het boek heeft een mooie prijs en een dikte van 334 bladzijden.

Het verhaal zelf: ook dit boek sluit mooi aan op het eerste deel. Het is boek heeft een vlotte schrijfwijze, waardoor het lekker weg leest. De magie, bijzondere wezens, avontuur en spanning zijn goed aanwezig. Ik heb respect voor de schrijver hoe hij alles verzint en tot leven brengt in zijn boek. De hoofdkarakters groeien goed mee met het verhaal, hierdoor kan ik mij goed in hen verplaatsen wat een fijne leeservaring geeft. Ze worden sterker en volwassener en steeds meer een beter team, wat ze echt nodig hebben op hun avontuur. Persoonlijk zou ik graag een soort van kaart bij de boeken willen, zodat ik ze beter kan volgen met deze spannende reis.

Ik heb dit boek met veel plezier gelezen en kan niet wachten op het volgende deel. Gelukkig hoef ik niet lang te wachten, want in augustus dit jaar komt het derde deel al uit.

Ik raad dit boek aan aan onze fantasy lezers en Young Adults.



STERREN



Ik geef dit boek 4 sterren.



BOOKLOVERSAPHIRA