Anne Winkel is gelukkig met haar leven en heeft alles wat ze zich maar wensen kan. Echter zit er een kink in de kabel. Dat is haar versleten heup. Die beperkt haar enorm in haar mogelijkheden. Om de werkelijkheid te ontvluchten, richt ze zich op het internet. Daar ontmoet ze de jonge Italiaan Rafael. Met hem zijn er geen beperkingen en ze chatten er dan ook lustig op los. En dan wordt ze verliefd op hem. En hij op haar.

Als Anne na een heupoperatie weer helemaal zichzelf is, besluit ze Rafael op te zoeken in Milaan. Is Rafael in het echt net zo leuk als in de chatberichten?

Marjan van den Berg heeft een vermakelijke roman geschreven in een taal die voor iedereen te begrijpen is. De letterlijke weergave van de chatconversaties (inclusief de smileyâ€™s) maken dat je je nog beter in het verhaal in kunt leven en zorgen bovenal voor een grappige afwisseling.

Een ding: Anne Winkel wordt neergezet als een zelfbewuste vrouw die goed weet wat ze wil en bovenal wat ze niet wil. Ze laat zich desondanks wel heel erg makkelijk door het internet verleiden. Wil de auteur hiermee aangeven dat het internet een grotere invloed op ons heeft, dan de werkelijkheid?

Hoe dan ook is het haar wel gelukt om een ongecompliceerd verhaal neer te zetten, waarbij je niet te veel hoeft na te denken.