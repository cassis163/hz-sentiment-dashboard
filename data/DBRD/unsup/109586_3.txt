Het verhaal begint spannend met een bloedbad in een restaurant waarin moeder de hoofdrol speelt. Vervolgens ga je een aantal keer terug in de tijd toen moeder nog jong was en spring je af en toe weer naar het 'nu'.

Ik had hoge verwachtingen van het boek, kijk elk jaar weer uit naar een nieuw boek dat rond mijn verjaardag verschijnt van Karin Slaughter. Ik koop ze dan ook altijd direct. Helaas is dit boek niet helemaal wat ik ervan verwachtte, misschien leg ik de lat wat hoog maar alle voorgaande boeken las ik in een weekend uit, met deze had ik helaas wat meer moeite.

Het begin is spannend zoals je van Karin Slaughter gewend bent beginnen de boeken meestal gruwelijk spannend en leest het makkelijk weg. Zodra ze met de hoofdstukken begint waarin je terug in de tijd gaat, duurde het lang voordat ik de link kon leggen en vond ik het vrij langdradig. Ik keek uit naar de hoofdstukken van 'nu', dit was spannender en beter geschreven dan het 'vroeger'.
Als je dan bijna bij het einde bent, wanneer je denkt dat je het uitgevogeld hebt hoe het zit met moeder (blijkt op het einde toch weer anders in elkaar te steken) wordt het opnieuw gruwelijk spannend en lees je het laatste stuk wel in één keer uit. Pluspunt: het laatste stukje nadat alles is 'opgelost' waarin je leest hoe ze het afsluiten en hoe ze verder gaan is fijn om te lezen.

Conclusie: hoge verwachtingen, niet volledig waargemaakt door het middenstuk van het boek wat vrij langdradig (bijna saai) is geschreven. Het einde van het boek maakt dit weer goed.