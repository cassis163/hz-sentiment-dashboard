Ik had lang geen Nicci French boek meer gelezen en was een beetje
vergeten hoe je kan worden meegesleept door hun verhalen. Dit boek
leest vlot en prettig, met een lichte spanning waardoor je door
wilt lezen. In het begin twijfelde ik trouwens of ik door wilde
lezen, want zo beklemmend voelde ik de afschuw van het plotselinge
nieuws dat je man bij een auto-ongeluk omkomt, is dat niet ieders
grote angst om zo'n soort bericht te krijgen. daarna werd het
verhaal wat minder realistisch, maar lekker leesbaar wat mij
betreft.