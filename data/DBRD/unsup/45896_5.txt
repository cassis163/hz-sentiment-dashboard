Sinds tijden niet meer zo genoten van een boek. Had nog nooit wat van Alex Boogers gelezen, maar ga zeker meer van hem proberen.

Aanvankelijk kwam ik een beetje langzaam op gang, maar na zo’n vijftig pagina’s kreeg het verhaal me te pakken. Met name de passages waarin de hoofdpersoon als kickbokser in de ring staat, zijn intrigerend. De gedachten over het gevecht worden afgewisseld met die over de ellendige jeugd en het gevoelsarme gezin waarin de vechter is opgegroeid. Dat geeft zoveel vaart dat ik steeds sneller begon te lezen. Elke zin is raak, als in een gevecht.

Weliswaar zijn sommige gebeurtenissen een beetje pathetisch. Maar dat is niet storend, want uit het leven gegrepen. En soms is het echte leven gewoon pathetisch. Ik begrijp dat Alex Boogers veel biografische elementen heeft gebruikt. Na lezing heb ik via Uitzending Gemist gekeken naar de schrijver die te gast was in ’24 uur met Theo Maassen’. Dat is een absolute aanrader, maar wel eerst het boek lezen.