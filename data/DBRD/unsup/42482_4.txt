Hoe is het mogelijk, als thrillerliefhebber is dit werkelijk het eerste boekje dat ik van Deon Meyer lees. Dat is een gemis geweest, dat ik snel moet inhalen. Ondertussen dan ook enkele 'echte' boeken van Meyer - in de Bennie Griessel / Vaughn Cupido reeks aangeschaft. Deon weet je werkelijk direct vanaf het begin te pakken en laat je niet meer los. Een boekje vol spanning , soms ook luguber. Als Zuid-Afrikaan schrijft Deon laat hij het verhaal vooral in Zuid-Afrika afspelen, maar ook een stukje in Nederland wat er een herkenbaar tintje aan geeft. Mij heeft hij in ieder geval te pakken, ben zeer benieuwd naar een lang verhaal van Deon. Als dat net zo spannend is, beloofd dat veel leesplezier.