Een heftig liefdesverhaal over Rachel en Pierre. Rachel een arm Joods meisje en Pierre, een jongen uit de hoge sociale klasse. In de jaren 50, de naoorlogse jaren, ligt dit verschil in rang en stand nog heel gevoelig. Pierre maakt vanaf het begin duidelijk dat deze liefde binnen zijn grenzen beleefd zal moeten worden. Wanneer Rachel zwanger raakt en Pierre weigert het kind te erkennen begint het spel van superioriteit en inferioriteit. Rachel en later haar dochter Christine worden de marionet van Pierre. Het verhaal wordt verteld door Christine, de dochter die uit deze liefde wordt geboren. Het wordt in haar woorden verteld, maar de schrijfstijl is apart. Toch vloog ik door het verhaal. Mooi toegewerkt naar een afgerond verhaal.