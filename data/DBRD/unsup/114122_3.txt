Michael Robotham heeft met Nachtboot weer een prima thriller geschreven. Zijn kenmerkende humor is weer aanwezig, onder andere bij het neerzetten van een aantal personages: een vader die er een sport van maakt om te besparen op energie, een hoofdcommissaris die vanuit zijn kantoor met een telescoop het verkeer bespiedt en bij de geringste overtreding zijn personeel belt om in te grijpen... Zo hebben we Robotham leren kennen van zijn vorige romans. Samen met een luguber verhaal over een criminele bende die weesmeisjes smokkelt uit Afghanistan en draagmoeders van hen maakt is het weer een geslaagde mix geworden.