Het boek Galveston heeft me blij verrast. Er zaten meerdere lagen in en dat maakt het verhaal mooier. Het verhaal begint met het feit dat Roy met een nieuwe collega iemand de stuipen op het lijf moeten jagen, ze mogen geen wapens meenemen. Roy is argwanig en besluit toch een mes en een pistool mee te nemen. Hij is nml bang voor een hinderlaag. Iets zegt hem dat de actie niet deugt.
Ter plaatse zijn er een aantal mensen met wapens aanwezig, Frank Sienkiewicz ligt dood in de kamer. Er vallen veel doden, de maat van Roy is daar een van een ook de andere mannen in de kamer overlijden. In een aangrenzende kamer hoort Roy gehuil en vindt daar het lichaam van een dode vrouw en Rocky. Met z'n tweeën overleven ze de aanslag. Ze vluchten weg, Roy geeft Rocky een lift. Onderweg haalt Rocky haar driejarig stiefzusje op. Gedrieën zoeken ze onderdak, dat vinden ze in de plaats Galveston in een simpel motel.

Maar ook daar zijn ze niet veilig. Roy besluit dat hij de zusjes achter moet laten. Ze vormen door hun verleden een risico voor elkaar. Ver komt Roy niet, na drie dagen komt hij terug om te kijken hoe het met Rocky en Tiffany gaat. De kleine wordt opgevangen door gasten van het motel en van Rocky is geen spoor. Het gerucht gaat dat ze in de prostitutie zit.
Er gebeuren nog meer dingen, maar die moet de lezer zelf maar ontdekken.
Het boek is een aanrader vooral omdat de meedogenloze Roy ook heel liefdevol kan zijn.