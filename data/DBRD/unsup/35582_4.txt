Met veel plezier heb ik dit boek gelezen. Het was een verhaal van iemand die ik helemaal niet kon, nooit over gelezen zelfs. Maar ze bleek nauwe banden met het Nederlandse koningshuis te hebben! Voor die tijd, waarin het verhaal zich afspeelt is het zeer apart te noemen dat Allene zoveel gereisd heeft, zoveel geld had én zoveel mannen in haar leven gekend heeft. Dat maakt het tot een bijzonder verhaal. Ik vind de schrijfstijl van Annejet van Zijl prettig. Je merkt dat ze zich goed verdiept heeft in de hoofdrolspeelster en iedereen die deelnam aan haar leven maar óók in de steden, waar het leven zich afspeelde en daarnaast biedt ze ons een kijkje in het dagelijks leven van een vrouw op stand, in de vorige eeuw (en een stukje 19e eeuw). Voor mij is het een positief boek omdat Allene zich niet heeft laten kisten en niet verbitterd raakte door alles wat ze meegemaakt heeft. Menigeen zou er anders mee omgegaan zijn of minstens anders in het leven gestaan hebben. Mijn conclusie is dat ik blij ben dat ik haar heb leren kennen en kan het boek iedereen aanraden die van geschiedenis houdt én van sterkte vrouwen!