Denise Drijver is een succesvolle advocate in Amsterdam-Zuid, waar ze samen met haar vriend Bram schijnbaar een perfect leventje leidt. Ze verdenkt echter Bram ervan dat hij stoeit met haar beste vriendin. Ze neemt wraak door een verhouding met collega Richard op het werk te beginnen. Kort hierna vindt ze haar minnaar dood in het tuinhuisje aan zijn volkstuintje en wordt ze bijna zelf om het leven gebracht. Wanneer ze de toedracht van deze gebeurtenissen probeert te achterhalen, belandt ze in Barcelona. Daar stelt ze tot haar verbijstering vast dat niet alles wat in de sociale media als realiteit wordt voorgeschoteld werkelijkheid is. Ze beleeft haar eigen nachtmerrie, waarin ze opgeslorpt wordt door de waarheid. De ontnuchtering volgt.
Het eerste hoofdstuk is de aanleiding voor het verhaal en zorgt er voor dat je meteen wilt weten wat er gebeurt is. De volgende hoofdstukken gaan over de drie weken voor de moord, we maken hier zeer uitgebreid kennis met Denise en haar relatie met Bram en haar gevoelens voor Richard. Denise doet allerlei ontdekkingen over haar vrienden die ze misschien liever niet had willen weten. Maar ze besluit toch door te gaan om te weten te komen wat de reden is van de laffe moord op haar minnaar. Het verhaal eindigt anders dan je zou verwachten. Tijdens het lezen denk je steeds te weten wie de dader is maar je wordt telkens op een dwaalspoor gezet. Hulde aan de schrijver voor het verrassende plot.
Dit boek is een psychologische thriller en dat is vooral te merken aan het karakter van Denise, ze trekt alles wat ze doet in twijfel, zowel haar relatie met Bram als die met haar vrienden en zelfs haar beoordelingsvermogen. Door de ontdekkingen die ze doet worden haar emoties alleen maar versterkt. De schrijver heeft dit zeer helder beschreven. Haar karakter is wat mij betreft dan ook het sterkst aanwezig.
Themaâ€™s in dit boek zijn jaloezie, vriendschap en overspel.
Het is een dikke pil van 400 bladzijdes maar het leest als een trein en de hoofstukken zijn niet erg lang.
De verklaring voor de titel staat een paar keer in het boek vermeld.
Een zeer gelaagd debuut wat mij betreft , 3,5 sterren .