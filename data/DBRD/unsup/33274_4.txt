Dit boek is een echte aanrader voor alle fans van de boeken van Tom Clancy. Het is zoals al zijn andere boeken erg gedetailleerd geschreven: zelfs de technische details van bv. wapens staan erbij vermeld. Dit is één van de factoren die de boeken van Tom Clancy altijd de moeite waard maken om te lezen. Er zitten ook verschillende kaarten bij ter verduidelijking en een verklarende woordenlijst achteraan.

Ook het verhaal is natuurlijk sterk geschreven. Wat begint als een banaal conflictje in de Zuid-Chinese zee escaleert tot een ramp die wel eens de Derde Wereldoorlog genoemd zou kunnen worden...