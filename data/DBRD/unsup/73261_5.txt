Astrid Harrewijn heeft met haar nieuwste boek: Drie vrienden, een huis (en een klusjesman) een erg leuk verhaal geschreven.
De rode opvallende cover met daarop een tram (lijn 5 Museumplein) en de grachtenpanden maakt goed duidelijk waar het verhaal zich zal gaan afspelen: Amsterdam!

Op de achterkant van het boek wordt het plot vermeld: Ideale vriendin en dochter Noor krijgt de kans van haar leven als ze een baan als conservator bij het Van Gogh museum krijgt aangeboden. Een droombaan, maar vriend Ewald en haar ouders zijn niet zo enthousiast.
Samen met haar onstuimige zusje Kiki en studievriend Joost huurt ze een wat vervallen grachtenpandje (daar zal dan wel de klusjesman om de hoek komen kijken, denk ik). Thuis praten ze niet over werk, maar dat komt in een ander daglicht te staan als Noor een kunstschandaal op het spoor komt.

Dit plot doet vermoeden dat het een spannend boek zal zijn. Het is volgens mij een iets ander soort boek als de eerdere boeken van deze auteur, meer spanning kwam er in voor. Een echte chicklit is dit niet zoals de andere boeken, en dat vind ik wel erg leuk.
Ik verwachtte tijdens het lezen wel de kenmerkende humor uit de eerdere boeken, en dat was ook zo. Tijdens het lezen waren er momenten waren er grappige momenten die ik zo voor me zag.

Noor komt erg sympathiek en levensecht over. Volgens mij heeft Astrid Harrewijn een zwak voor de schilder Van Gogh. In alles wat Noor doet en zegt spreekt de liefde voor deze schilder. Je zou haar zo inhuren als gids in het Van Gogh museum. Er moet ook er veel research gedaan zijn naar het doen en laten in de kunstwereld. Tijdens het lezen heb ik veel informatie opgedaan over de schilder. Eigenlijk is dit boek een ode aan Van Gogh!
Het kunstschandaal waar de tekst op de achterkant naar verwijst zou zo maar kunnen voorkomen. De interim manager van het museum vind ik ook erg goed neergezet, terwijl vriend Ewald en ouders behoorlijk ouderwets overkwamen (wat de bedoeling was, uiteraard)

De spanning wordt goed opgevoerd, terwijl de romantiek er ook is. Door het leven van zus Kiki en studievriend Joost is er ook tijd voor humor. De klusjesman is in het boek ook te vinden, maar eigenlijk voegt hij niet veel toe.
De schrijfstijl is heerlijk, je vliegt door het boek. Het verveelt niet, de karakters zijn goed uitgewerkt, en je wordt vanaf pagina 1 het verhaal ingezogen, zo veel vaart zit er in dit verhaal. Ik heb er van genoten!
Ik voor het erg leuk dat het over de kunstwereld ging, een onderwerp dat niet vaak in boeken voorkomt, en met dit boek kan een heel nieuw publiek worden aangeboord door musea, wat voornamelijk komt door het enthousiasme voor Van Gogh dat van de paginaâ€™s afspat. Goed gedaan, Astrid!

Ik raad dit boek zeker aan, het is een zeer geslaagd boek en staat garant voor enkele uren heerlijk leesplezier.