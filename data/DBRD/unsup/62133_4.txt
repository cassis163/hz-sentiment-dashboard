De Verborgen Glimlach is het tweede boek dat ik gelezen heb van Nikki French. Het heeft zeker aan mijn verwachtingen voldaan. Ik vond het minstens even spannend als het eerste boek dat ik heb gelezen de Rode deur. Het verhaal sleept je helemaal mee in de Wereld van Miranda en het is een echte pageturner.

Nikki French is een samenwerking tussen het Britse koppel Nicci Gerard en Sean French. Ze hebben samen al 11 trillers geschreven en hebben al verscheidene prijzen gewonnen. Bezeten van mij en Onderhuids werden genomineerd voor de Trouw Publieksprijs van 2000 en 2001. Nikki French won de Zilveren Vingerafdruk, de prijs voor het spannendste boek met het boek  De verborgen Glimlach. Het koppel schrijft al 12 jaar lang literaire thrillers en is nog steeds actief.

Het verhaal gaat over een jonge vrouw Miranda die haar nieuwe vriend Brendan bij haar thuis betrapt op het lezen van haar dagboek. Ze wordt kwaad en dumpt Brendan meteen. Een maand later belt haar zus Kerry Miranda op met goed nieuws. Ze is dolverliefd op haar nieuwe vriend Brendan. Miranda ontdekt dat Brendan op wraak belust is en er alles aandoet op in goede aarde te vallen bij haar familie. Brendan gedraagt zich steeds enger en begint haar te stalken. Hij komt zelfs met Kerry bij Miranda wonen. Hij laat haar merken dat hij nog steeds aan haar denkt. Wanneer Miranda er met haar familie en hartsvriendin over praat, gelooft niemand haar en is ze helemaal machteloos. Wanneer haar broer Troy en beste vriendin Laura een plotselinge dood sterven gaat Miranda zelf op onderzoek. Het boek gaf me een zeer beklemmend gevoel omdat je als lezer heel goed kan meevoelen met Miranda.


Het verhaal wordt verteld door een hij/zij- verteller. Ik vind dat dit perspectief wel goed bij het verhaal past om alles duidelijk te houden. In de brieven van Miranda naar Troy wordt er wel in een ik- verteller geschreven. Dit maakt de brieven nog iets emotioneler en kan je beter meeleven met Miranda. Ik denk dat de auteur met dit verhaal maatschappelijke problemen wilt aanpakken zoals stalking. Miranda zit wel degelijk in de problemen en er is niemand die haar gelooft dus het systeem in onze maatschappij klopt niet helemaal. Ondanks de gedragingen van Brendan kan Miranda op geen enkele manier beschermd worden omdat de politie haar niet geloofd. Ook depressie bij jongeren en zelfmoord worden aangekaart. Haar broer Troy is een depressieve puber.

Ik vind dat het boek goed gestructureerd was, het was geen enkele keer onduidelijk. Het las heel vlot, eens ik begon kon ik niet meer stoppen. Ik vond het boek niet moeilijk geschreven en was ondanks de spanning toch vooral ontspannend.
Volgens mij wilt de auteur maatschappelijke problemen aankaarten op een vlotte, simpele, ontspannende manier. Hij wil de aandacht erop vestigen dat dagelijks veel mensen in constante schrik leven en zich vaak machteloos voelen.

Ik vond het een leuk boek om te lezen. Er was afwisselend spanning en ontspanning. Ik vond wel dat je als lezer helemaal werd meegetrokken en het gevoel kreeg alsof je het allemaal zelf ook meemaakte. Ik leefde zo met Miranda mee dat ik het lastig vond dat niemand naar haar luisterde, dat niemand haar geloofde. Ze stond er zo machteloos voor dat je dat als lezer ook dat gevoel sterk krijgt. Het is een boek waarmee ik ook in mijn hoofd zat als ik het niet aan het lezen was. Ik begon dan na te denken wat ik zou doen als ik in die situatie zat. Het boek geeft je aanzet tot nadenken

Ik ben heel blij dat ik het boek heb gelezen en vindt het zeker een aanrader. Het is eerder een psychologische dan een literaire thriller maar het is zeker de moeite waard om te lezen.
Iedereen die houdt van psychologische thriller moet zeker de moeite te nemen om dit boek te lezen.