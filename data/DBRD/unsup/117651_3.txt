Harper Lee vertelt verder aan het verhaal van Jean Louise Finch, de hoofdpersoon uit Spaar de spotvogel, maar in feite schreef ze eerst Ga heen en zet een wachter en daaruit werd Spaar de spotvogel geboren.
De Jean Louise uit dit verhaal is een mix van rijp en groen, van ver en dichtbij. Ze moet haar eigen mening vormen over het rassenvraagstuk. Ook haar houding ten opzichte van haar vader moet ze herzien; iets dat behoorlijk pijnlijk voor haar is.
Ga heen en zet een wachter heeft soms het karakter van een betoog; op andere plaatsen is het humoristisch en luchtig, waardoor het geheel wat rommelig is.