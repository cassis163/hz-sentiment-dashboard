Een heel goed debuut van deze schrijver in het thrillergenre. Een aantal mensen verdwijnen in een stadje, er is ook een grote drugsvangst bezig, moet de politie middelen inzetten voor die verdwijning of die drugszaak? Een realistisch gegeven, wat enigzins "vriendelijk" wordt uitgewerkt, dit is ook mijn enigste minpuntje, had wat mij betreft best wat feller mogen worden neergezet. Het blijft allemaal heel vriendelijk. Verder een mooi uitgewerkt verhaal, goede karakter beschrijvingen, enige vaart en spanning en ook een thema wat goed belicht wordt "alternatieve genezers", heel knap vind ik dat het neutraal gebracht wordt, geen veroordeling en ook geen ophemeling van het alternatieve circuit. Op drie kwart van het verhaal weet je wel wie het gedaan heeft, de rest van mogelijke daders aan wie je denkt blijft dan enigzins onderbelicht, toch komen aan het eind de verschillende verhaallijnen weer bij elkaar. Het uiteindelijke plot, wat er ook met de hoofdpersoon gebeurt vind ik heel krachtig. Nieuwsgierig? Lezen!