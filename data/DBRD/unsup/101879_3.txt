Wat als de persoon voor wie je voorbestemd bent nooit de jouwe kan worden?

Vanaf de allereerste schooldag trekt de mysterieuze, onweerstaanbaar aantrekkelijke en afstandelijke Daniël Grigori de aandacht van Luce Price. Hij komt haar akelig bekend voor en is haar enige afleiding op een plek waar mobieltjes verboden zijn en camera's elke beweging waarnemen.
Daniël laat heel duidelijk merken dat hij niets met Luce te maken wil hebben, maar ze kan hem niet negeren. Als een magneet wordt ze naar hem toe gezogen en ze is vastberaden om te ontdekken wat Daniël wanhopig geheim probeert te houden... ook al betekent het haar dood.

Lucinda (Luce) is een 17 jarige meid die in haar leven al heel wat te verduren heeft gehad. Ze zag van jongs af aan al schaduwen en moest hiervoor bij psychiaters komen en zelfs antipsychotica nemen.

Tijdens een feestje op school is ze er samen met een vriend een uurtje tussenuit geknepen. Wat een romantisch moment was, liep uit in een drama. Er ontstaat een brand en de jongen waarmee ze had gespijbeld komt hierbij om.

Ze kan de politie niets vertellen over wat er gebeurd is. Ze begrijpt er helemaal niets van en is compleet in shock door wat er is gebeurd.
Door deze heftige gebeurtenis word ze naar een tuchtschool, Zwaard & Kruis, overgeplaatst.
De school bevalt Luce niet, overal hangen camera's en ook moet ze haar mobieltje meteen inleveren. Ze vind het vreselijk dat ze geen contact kan opnemen met haar beste vriendin Callie en dat ze haar maar 1 keer per week 15 min mag bellen.

Gelukkig leert ze al gauw een meisje kennen, Arriane, die het wel leuk vind om Luce rond te leiden op school.
Terwijl Arriane honderduit zit te kletsen valt Luce oog op een jongen die het veld komt opgelopen. Zodra hij Luce ziet glimlacht hij na haar. Maar als Luce terug wilt glimlachen steekt hij ineens zijn middelvinger naar haar op en loopt weg. Luce snapt er niets van en is helemaal verbijsterd waarom de jongen dat deed. Ze kent hem niet eens.

Nadenkend over de rare situatie loopt ze half aanwezig de dagen door. Ze leert nog andere leerlingen kennen, een jongen, Cam, die heel aardig tegen haar is. Dit vind ze erg fijn en is dan ook graag bij hem in de buurt. En een meisje, Penn. Zij blijkt de dochter te zijn van de overleden directeur van de school. Ze is erg verlegen, maar wilt Luce graag helpen meer te weten te komen over de jongen die zo raar deed. Ze is er inmiddels wel achter kunnen komen dat hij Daniël heet, maar ze wil dolgraag meer van hem weten. Waarom geeft hij haar zo'n tegenstrijdige signalen? Het ene moment is hij best aardig en lijkt het alsof ze elkaar al jaren kennen en het andere moment maakt hij vervelende opmerkingen en lijkt niets liever te willen dan dat ze uit zijn buurt blijft.

Samen met Penn gaat ze naar de bibliotheek op school om een boek te zoeken waar misschien meer informatie over Daniël in staat. Terwijl Luce naar de boeken staat te kijken gaat Penn vragen aan Juffrouw Sophia, of het boek is uitgeleend.
Ineens wordt het helemaal zwart van de rook in de bibliotheek. Luce raakt in paniek, waar is Penn? en Juffrouw Sophia? De enigste die ze ziet is Todd. Ze pakt zijn hand en proberen samen een uitweg te vinden door de zwarte dikke rook. Bijna zijn ze buiten, als Todd ineens van Luce wordt losgerukt, door schaduwen. Ze draait zich vliegensvlug om maar wordt van de trap afgegooid naar buiten, waar ze haar bewust zijn verliest.
Wanneer ze bijkomt in het ziekenhuis hoort ze van Arriane dat Todd is overleden, zijn nek is gebroken.

Ze vind het verschrikkelijk, gelukkig hebben Penn en juffrouw Sophia de brand wel overleefd.
Tijdens de herdenking van Todd neemt Daniël haar apart en vraagt waarom ze niet weggaat van “Zwaard en Kruis” en Luce vertelt hem over de schaduwen, waardoor hij heel geschokt is.

Wanneer Luce en Penn voor een tweede maal op onderzoek uitgaan, gebruiken ze de computer in de bibliotheek. Terwijl ze hiermee bezig zijn, komt Daniël de bibliotheek binnen en Luce raakt met hem aan de praat. Dan komt Cam binnen. Deze geeft haar een cadeautje en kust haar, waardoor Daniël hem aanvliegt en ze beginnen te vechten.

Als er dan ook nog een vriendin van Luce bruut vermoord wordt snapt ze er helemaal niets meer van. Wat is er toch aan de hand, en waarom wil niemand haar ook maar iets vertellen?

Het verhaal wordt goed opgebouwd, steeds meer en meer krijg je iets te weten over Luce en hoe haar leven in elkaar steekt. Haar personage neemt je gemakkelijk mee in het onderzoek wat ze doet naar Daniël en de vreemde gebeurtenissen op school. Doordat er geen details aan jou, als lezer, worden verklapt, ontdek je alles tegelijk met Luce mee. Het is een boeiend verhaal met op het einde de meeste actie. Wat in dit verhaal helemaal niet storend is.