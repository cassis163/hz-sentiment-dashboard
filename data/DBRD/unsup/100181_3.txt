Angela Altman probeert haar leven weer op de rit te krijgen na de scheiding van haar man. Samen met haar 2 kinderen betrekt ze een schamel huisje in een mindere wijk in Rotterdam.
Nog voor ze er goed en wel woont krijgt ze raadselachtige en enge berichten van een, ogenschijnlijke, bewonderaar.
Ook maakt ze kennis met een stel, Martha en Eric, die langzaam maar zeker steeds meer haar leven overnemen.

Het is mijn eerste kennismaking met Elisabeth Mollema en het is me niet tegengevallen. Ze schrijft lekker, ik werd in het verhaal meegenomen. De ontknoping was voor mij een verrassing, zag die echt niet aankomen.
Maar of dat helemaal positief is?
Het kwam op mij wat geforceerd over. Zo van: laat ik een totaal onverwacht konijn uit de hoed toveren! Hahaha, iedereen gefopt...
Het was voor mij geloofwaardiger geweest als het dan toch 1 van de meer voor de hand liggende daders was geweest.
Of...meer aanwijzingen, subtiel, naar de echte dader.

Aanrader?
Ja toch wel. Alleen al omdat het lekker leest.
Het is dan ook niet het laatste boek dat ik van haar zal lezen.