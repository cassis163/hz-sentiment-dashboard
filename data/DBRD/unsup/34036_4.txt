De Drakenburcht is aan het bijkomen van de laatste aanval en iedereen probeert hun normale gang van zaken weer op te pakken. Maar dat is Fenna en Arjan niet gegund. Naast dat de Schemerwereld van streek is blijkt Fenna zwanger te zijn. Ondertussen groeien de krachten van Gille en beraamt hij een wraak actie tegen de Drakenburcht.

Drie keer is scheepsrecht en dat geld helemaal voor dit deel. Cocky wist mij al te pakken met haar voorgaande delen en dit heeft ze nu weer gedaan. Alleen maar omdat ik moest slapen heb ik het boek niet achter elkaar uitgelezen. Zo meeslepend en op het eind spannend was het. Ze bouwt de karakters verder uit en in dit derde deel van de trilogie knoopt ze een aantal eindjes mooi aan elkaar. Hierdoor heeft ze een afgerond verhaal afgeleverd. Maar gelukkig is er nog genoeg te vertellen voor aansluitende delen, want er is nog zoveel te ontdekken in haar wereld en je vraagt je af wat er met verschillende figuren verder zal gebeuren

De hele Drakenzieler trilogie is een aanrader als je van Fantasy houd met originele uitgangspunten, een verhaal van groei, emotie en ontwikkeling, maar bovenal een spannend en meeslepend verhaal.