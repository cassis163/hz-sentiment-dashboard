Zelf zou ik dit boek nooit uitgekozen hebben, maar het stond op de rol van mijn leesclub.Toen ik de flaptekst van het boek las, dacht ik: gadverdarrie!
Een vent die een andere vent vraagt zijn lul af te snijden.

Ik heb ooit de film La derniere femme (1975) van Marco Ferreri gezien.
Daarin snijdt Gerard Depardieu op enig moment zijn 'harrie' er met een Moulinex electrisch broodmes af.
Wat me toen opviel was dat de dames in de zaal heftiger reageerden dan de mannen. Zou dat misschien komen omdat op een symbolische wijze hun 'speeltje' werd afgepakt?

Maar al lezende valt het boek reuze mee. Degene van onze leesclub die het boek ruim voor de jury-uitslag uitkoos, moet een vooruitziende blik hebben, want de schrijver Petry heeft er zowaar de Librisprijs mee gewonnen.

Qua schrijfstijl misschien terecht. De man heeft een prachtige pen en je komt af en toe parels van zinnen tegen.Maar het verhaal kan minder boeien.
Aanvankelijk nog wel, maar na verloop begint het zweverig te worden. Wat wil Petry nou eigenlijk zeggen met dit boek?