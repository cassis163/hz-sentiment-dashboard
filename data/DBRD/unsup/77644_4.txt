‘Na Mattias’ is verdeeld in 8 hoofdstukken en ieder hoofdstuk wordt beschreven vanuit iemand die Mattias goed of zijdelings heeft gekend.

De 8 personen die aan het woord komen zijn de vriendin van Mattias, zijn beste vriend, zijn moeder, zijn grootouders en een aantal mensen die wat verder van hem afstaan of hem zelfs nooit hebben ontmoet.

Al snel is het duidelijk dat Mattias niet meer leeft maar het duurt tot het einde van het boek totdat je weet wat er precies is gebeurd. Ik vond het een mooi, indringend, gevoelig en aangrijpend verhaal dat ik vier sterren heb gegeven.

Ieder hoofdstuk is zó anders qua stijl en taalgebruik dat het net is of je steeds in een nieuw boek begint. Soms is het dan even zoeken voor je weer in het verhaal wordt gezogen maar aan het einde komt alles samen en is het hele verhaal duidelijk. Tijdens de verschillende hoofdstukken maak je ook nader kennis met de acht personages, met de één wat uitgebreider dan met de ander, maar ze gaan wel alle acht ‘leven’ en ook wordt duidelijk wat zijn of haar relatie tot Mattias was.

Mooi boek met rake zinnen; het boek heeft absoluut indruk op mij gemaakt. Peter Zantingh ga ik in ieder geval ‘in de gaten’ houden.

Jammer dat Arno Koek van Blokker Boekhandel nét niet voldoende spreektijd kreeg in DWDD... Dank dat ik het e-book mocht lezen Hebban en uitgeverij Das Mag, mooie actie!