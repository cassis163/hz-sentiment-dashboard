Het is maandag vandaag, kan ook dinsdag of wat voor dag dan ook zijn, is de debuutroman van Systske van Koeveringe.
De roman heeft een bijzondere cover met een illustratie die naar de achterflap doorloopt. Op mooi karton zijn titel en auteursnaam in wit en zachtgeel geplaatst, alsof ze gestempeld zijn. Deze eenvoudige maar ozo mooie cover past goed bij de inhoud van het boek.
In het boek vertelt Julia over haar “leven op dat moment”. Na haar studie en het publiceren van een debuut is ze schoonmaakwerk gaan doen om een inkomen te hebben, net als haar moeder. Haar observaties van de huizen waarin ze werkt en de mensen waarvoor ze werkt zijn de verhalen en bepalen de titels van de subhoofdstukjes.
Het boek is geraffineerd en eigenzinnig opgebouwd en lijkt op het eerste gezicht te bestaan uit korte vertellingen. Gaandeweg het lezen wordt je aangestoken door de gemoedstoestand van deze Julia, bijna 30 jaar oud, op weg naar een burn-out.
De wereld van vele verwachtingen en hoge eisen sabelen haar neer en maken de lezer ook niet vrolijk. Er is goed na te voelen hoe het kan zijn om voor een burn-out te hangen.
Dat is de kracht van dat boek, samen met de bijzondere vormgeving en eigengereide tekstopbouw.
Jammer dat er toch ook weer clichés van o.a. overmatig drankgebruik en de daarbij horende verloedering als regelmatig terugkerend beeld gebruikt wordt. Om Julia’s gemoedstoestand te begrijpen is dat niet nodig en doet het afbreuk aan de originaliteit en de verfrissende opbouw die deze roman heeft.