De hitte van de hel is een prachtig 2de deel geschreven door Gard Sveen met in de hoofdrol uiteraard weer Tommy Bergman.
In dit deel blikt Tommy Bergmann terug op zijn begin bij de politie, jaar 1988. Zijn eerste slachtoffer Kristiane Thorstensen die vreselijk verminkt is.
Daarna gaat De hitte van de hel verder in het jaar 2004. De politie vindt een vermoorde jonge prostituee. Zij is net zo ernstig verminkt als Kristiane maar de dader voor deze moord, Anders Rask, zit hiervoor al vast in de strengbeveiligde TBS-kliniek. Wie heeft deze moord op zijn geweten? Rask eist dat de zaak op Kristiane Thorstensen wordt heropend. Is hij wel de moordenaar?
De moeder van Kristiane Thorstensen, Elisabeth, neemt naar aanleiding van een bericht in de krant contact op met Tommy Bergmann. Zij denkt te weten wie haar dochter vermoord heeft. Zij gelooft niet dat Rask, de oude onderwijzer van Kristiane de moord op zijn geweten heeft.
Samen met Susanna Bech, een alleenstaande gescheiden moeder, gaat Tommy Bergmann op zoek naar de moordenaar van de prostituee. Wie daagt Tommy uit om gevonden te willen worden voor deze moord(en)?

Net zoals bij veel Scandinavische boeken komt het verhaal langzaam op gang. Gard Sveen schrijft het boek vanuit verschillende invalshoeken waardoor de spanning goed wordt opgebouwd. Dat neemt niet weg dat het verhaal snel weg leest. Het boek vraagt, door de vele personen en verhaallijnen wel de nodige focus.

Het einde is verrassend, volkomen onverwachts. Gard heeft echt een super boek neergezet!Toch zijn een aantal verhaallijnen aan het einde nog niet helemaal afgerond. Dat maakt me nieuwsgierig naar deel 3 met Tommy Bergmann!