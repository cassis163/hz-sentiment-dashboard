De opzet van het boek deed me denken aan 'Het luizenpaleis' van de Turkse schrijfster Elif Shafak (waar ik ook een recensie over schreef). Het zijn dertien afgeronde hoofdstukken, maar sommige personages kom je in meerdere hoofdstukken tegen, het draait allemaal om een aantal jonge mensen uit Turkije die zich in de puberteit bevinden, sommige in de vroege en andere in de wat latere puberteit, hetgeen soms zinnenprikkelende verhalen voortbrengt.
Centrale figuur is Asik Ahmet, literatuuronderwijzer en bewonderaar van de dichter Nazim Hikmet (een Turkse dichter) en ook een bewonderaar en aanhanger en medewerker van het eerste uur van Mustafa Kemal, beter bekend als Atatürk.

Ik heb het boek met veel plezier gelezen, en ga niets van de inhoud verklappen, maar alleen vertellen dat het boek zeer prettig leest en een aanrader is voor diegene die iets meer te weten wil komen van het Turkije ten tijde van de Tweede Wereldoorlog, en dat er vaak zinnenprikkelende passages in voorkomen, die met veel fantasie, bloemrijk en poëtisch zijn beschreven.

Het was een aangename kennismaking met deze Turkse schijver, die in Engeland woont, vanwege onmin met de Turkse regering, het antisemitisme en de schendingen van zijn recht op vrije meningsuiting destijds in Turkije. Sinds 1964 bezit hij de Britse nationaliteit.

Veel plezier met het boek.