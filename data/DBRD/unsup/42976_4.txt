Nee, Utopia is geen echte SF-technothriller. Lincoln Child gebruikt zijn toekomst-setting in het avonturenpark Utopia alleen maar om een paar prachtige, futuristisch attracties te bedenken (die helaas nog uitgevonden moeten worden, maar voor een film zeker digitaal realiseerbaar zijn).
De hoofdpersonen zijn wat Hollywood-vlak, maar dat geeft niet zo. De boeven zijn prettig superieur en de beschrijvingen van het park zijn fantastisch. We krijgen wat opgelegde sentimenten, wat liefde en verraad, wat achtbaan hysterie, schietpartijen, malende robots en knallend vuurwerk.
Alles, werkelijk alles is gericht op de verfilming van dit boek en, geloof mij, met het juiste budget is succes verzekerd.