Susannah Debreem, een succesvol binnenhuis-architecte,  wordt gestalkt. Ze ontvangt bloemen en telefoontjes van een onbekende. Haar hond wordt vergiftigd, haar auto bekrast. Dat op zich is al bedreigend, maar wanneer ze ontdekt dat haar tweelingzus voordat ze 4 jaar eerder vermoord werd, dezelfde 'attenties' ontving, vertrouwt ze niemand meer. Zelfs het rechercheteam niet. Ze vlucht terug naar haar geboorteplaats. Langzamerhand ontrafelt ze het raadsel, dat zijn oorsprong vindt in haar jeugd en in haar met haar tweelingzus gedeelde wereld van toen.

Grindle is in staat op een heldere manier te schrijven, vaak met een ironische ondertoon.
Daardoor is het verhaal ondanks het gegeven, luchtig, maar blijft het tot en met de onverwachte ontknoping spannend.
Voor mij past ze met haar toon eerder in de Engelse (psychologishce thriller) Ruth Rendell-stijl dan in de  -vaak zwaarder aangezette-  Amerikaanse 'hard-boiled'-traditie.
Zeker 3 ***.