In dit boek wil Mortimer Davis een fotoreportage maken over de vluchtelingencrisis. Hij huurt daarvoor Tessa Insinger met haar zeilboot in. Op weg naar Griekenland komen ze in een storm terecht en vinden ze een bootje met nog maar één overlevende, een Syrisch meisje. Ze heet Somaya en is onderkoelt en getraumatiseerd over wat ze allemaal heeft meegemaakt. Mortimer heeft foto’s van de reddingsactie gemaakt en op internet gezet. Ze wordt bekend als “Het meisje met de groene ogen”. Tessa en Mortimer gaan op onderzoek uit wat er met haar is gebeurd. Hierbij komen ze in allerlei hachelijke situaties terecht. Hierbij ontdekken ze een politiek complot dat op onorthodoxe wijze de vluchtelingencrisis moet oplossen.

Het boek is zeer boeiend, vlot en spannend geschreven. Het gaat over een heel actueel thema. Je komt veel meer achtergronden te weten over hoe de vluchtelingen op de vlucht zijn, hoe het in opvangkampen gaat, hoe de registratie gaat en hoe erbarmelijk de omstandigheden zijn waarin zij leven. Het complot is een beetje vergezocht, maar als je er in meegaat is het erg spannend.

Ik heb dit boek met heel veel plezier gelezen.