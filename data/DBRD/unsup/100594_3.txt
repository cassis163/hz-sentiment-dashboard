Nieuwsgierig naar dit boek geworden door de TV serie van Ilja Gort. Hierin vertelde hij al op een boeiende manier over wijn en andere zaken. Het boek las makkelijk weg. Beeldende omschrijvingen van het reilen en zeilen in een wijngaard en over allerhande (natuurlijke) zaken in en om het dorpje van de hoofdpersonen. Binnen het verhaal lijken de belevenissen wat op zichzelf te staan, alsof er mini verhaaltjes in het grotere geheel geplaatst zijn. Maar dit doet geen afbreuk aan de roman zelf. Juist die kleinere delen zijn soms hilarisch tot in het bizarre doorgetrokken. Een boek om lekker bij onderuit te zitten in de zon of bij de openhaard.