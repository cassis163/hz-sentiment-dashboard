Ella Vreeland komt na de dood van haar ogenschijnlijk fitte en jeugdige minnaar David erachter dat hij een medicijn gebruikte dat hem jong hield. Een medicijn dat alleen door de rijksten van de wereld betaald kan worden. Als je ermee stopt of niet op tijd een nieuwe dosis krijgt slaat het des te harder toe. David was iets op het spoor over de wijze waarop dit medicijn gemaakt werd. Ella wordt er van verdacht dat zij wellicht ook op de hoogte is en plotseling gaan er allerlei mensen om haar heen dood. Ze vlucht en gaat op onderzoek uit in Italië. De ontdekker van het medicijn, Jacob, is erg gecharmeerd van haar en hoopt dat zij meewerkt aan zijn ideeën. Ella kan zich er echter niet mee verenigen en komt in allerlei moeilijke situaties terecht. Er is slechts één rechercheur die in haar gelooft en probeert te helpen.
Bij een aantal omstandigheden had ik wel zoiets van wie doet zoiets in hemelsnaam, maar door de lekkere vlotte schrijfstijl is het toch een echte pageturner. Je blijft je afvragen hoe het toch met Ella af moet lopen. En ook hier is op het laatst toch nog weer een 'leuke' wending.

Ik zeg: lezen voor een heerlijk ontspannen weekend of vakantie.