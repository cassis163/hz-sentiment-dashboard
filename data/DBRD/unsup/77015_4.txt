Hier kun je eigenlijk wel simpel in zijn. Weer een hele goede Ludlum. Je merkt dat hij op Jama√Øca is geweest om onderzoek te doen. Je proeft bijna de eilandsfeer.


Geoloog Alex McAuliff krijgt opdracht een onderzoek te doen in de Cock Pit, een bijna ondoordringbare jungle op Jamaica. Er zijn geruchten van geheime stammen en fabelachtige rijkdommen. En ... eerdere expedities zijn niet teruggekeerd. Alex stelt een team samen, maar al in London wordt hij benaderd door iemand van MI-5 , die hem waarschuwt voor het internationale Dunstone syndicaat, dat probeert van Jamaica, vanwege het bankgeheim, een nieuw Zwitserland te maken. McAuliff komt in een zo onontwarbare kluwen van intriges terecht, dat alleen Ludlum die nog kan oplossen. Van al de leden van zijn team bijvoorbeeld, is niemand degene die hij zegt te zijn. Het is actie met tegen actie en je krijgt voor sommige personages begrip maar sommige strijken je ook echt tegen de haren.
Heb er weer van genoten. Enigste wat ik vervelend vond was het gekozen lettertype. Dit maakte dat ik het niet achter elkaar kon lezen. Vandaar ook de vier sterren.