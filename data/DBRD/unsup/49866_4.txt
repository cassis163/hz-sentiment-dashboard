Voor dit boek kun je met recht stellen: 1 + 1 = 3

Koppel een goeie schrijver aan een fantastische illustrator en je hebt een schitterend boek. Wat een prachtige uitvoering van kaft tot kaft. De tekeningen herkende ik direct: dat is Chris Riddell. Met veel plezier heb ik onze kinderen rond de eeuwwisseling de complete fantasyserie Klifkronieken voorgelezen. Dat kunnen ze zich nog steeds herinneren en dan vooral door de prachtige tekeningen van Riddell.

Met zijn onmetelijke fantasy koppelt Gaiman sprookjes aan elkaar en voegt er nog wat scherpe randjes aan toe. Heerlijk.

Dit boek valt in de categorie jeugd of young adult, maar dit verhaal is echt smullen voor alle leeftijden.