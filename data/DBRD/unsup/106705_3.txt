Cat is gedumpt en pakt haar kans om haar leventje in Engeland even te ontvluchten en gaat in Frankrijk als sportjournaliste van de Tour de France aan de slag.
Ik leef in dit boek mee met Cat, ze is onzeker, alleen in een mannenwereldje en probeert haar kans te grijpen met deze tour op een vast bestaan als sportverslaggeefster. Gelukkig maakt ze al snel nieuwe vrienden en in de liefde heeft ze zo ook haar eigen uitdagingen.
Door Cat leer ik ook de wielrenners kennen uit deze Fictieve Tour de France. Als snel heb ik mijn favoriet, Luca Jones. Zal hij succes gaan hebben?
Er doet ook een fictieve Nederlandse wielrenner mee, Jesper Lomers en net als in het echte leven, het houdt de tour spannend, zeker omdat hij het goed doet. Wie gaat de uiteindelijke fictieve Tour winnen?
Het sterke van dit boek vind ik dan ook de belevenis van deze fictieve Tour, de setting is heel goed neergezet. Het is wel even wennen, allemaal moeilijke namen, de ene keer worden ze compleet, dan weer bij voornaam, dan weer bij achternaam genoemd, dit maakt het verwarrend en ik moest vaak eventjes terugbladeren, wie is we ook alweer? Maar dat heb ik bij de echte Tour ook.
Het romantische gedeelte vind ik iets minder, dit komt goedkoop en doktersromannetjesachtig op mij over, daarom geef ik het als waardering maar drie sterren.