Sterrenstof, een boek voor de maand van spiritualiteit, is een boek over het moederschap. Van de twee streepjes op zwangerschapstest tot de twee vogels die uitvliegen. Ze beschrijft de verschillende fasen van haar moederschap. Met mooie verhalen en nog mooiere quotes is het dunne boek zeker het lezen waard.

Daphne Deckers schreef het boekje. Als negentienjarige jongen was ik zeker benieuwd naar het boek. De meeste vrouwen die het boek lezen zijn moeders. Ik was benieuwd hoe een man zonder kind het boek kon ervaren in vergelijk met een vrouw.

Bij een boek voor de maand van de spiritualiteit denk je meestal aan boek met religie of bovennatuurlijke krachten. Echter het boek van Daphne Deckers is allesbehalve dat. Spiritualiteit is ook de nadruk op de persoonlijke innerlijke ervaringen. Dat heeft Daphne Deckers ook gedaan. Ze legt haar ziel op tafel neer. Ze laat zien dat de opvoeding niet altijd even makkelijk is. Haar oprechtheid en eerlijkheid maakt het boekje tot een mooi geheel. Of je nou een moeder, vader of iemand anders bent. Iedereen is of was kind en hebben kinderen in omgeving gezien. Iedereen begrijpt wat Daphne bedoelt.

In het boek komen verschillende qoutes langs zoals ‘uiteindelijke kom je verder met een paar krassen in je lak’ of ‘het gaat tenslotte om de reis en niet om de bestemming’. Toch vond ik ‘Als je kind gezond is, heb je duizend wensen. Maar als je kind ziek is, nog maar een’ de mooiste quote in het boek. Als ouder heb je maar een wens. Je kind gezond en gelukkig zien.

Samen met elf vrouwen, waarvan de meeste moeders, ben ik in gesprek gegaan over het boek Sterrenstof. We lazen allemaal het boekje. Ondanks dat de een man was, de ander nog geen moeder, de ander met kleine kinderen en de andere met oudere kinderen, kwamen we toch tot dezelfde conclusie. Het boekje laat zien dat de werkelijkheid van moeder zijn niet altijd over rozen gaat, maar ze bezorgen vele mooie moment. We vonden de schrijfstijl lekker lezen. Het is interessant hoe de verschillende levens voor dezelfde problemen, ervaringen en gevoelens zorgen.

Ik vind het een mooi boek vol met oprechtheid en eerlijkheid. Een klein, mooi boekje. Vol met erkenning.