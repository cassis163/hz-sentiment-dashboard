David Binder, een auteur met writer's block, beslist om naar Tennessee te verhuizen met zijn gezin om aan zijn volgend boek te werken. Hij huurt een oud huis waarin een vreemde sfeer hangt. Vanaf het begin voel je het mysterieuze, het donkere, het occulte. Via gesprekken met dorpsbewoners en door middel van een oud boek probeert David meer over het huis te weten te komen. Het verhaal kent een open einde en dat is net het mooie er aan.