Julia van Zorifa is kroonprinses. Haar vader de koning overleed voordat Julia volwassen was. Ze zag erg op tegen te taken van een koningin en besloot te vluchten. Iedereen in het land is verplicht om een keuze te maken voor een bevolkingsgroep waar ze bij willen horen; de Zilveren of de Duisteren. Julia stamt af van de Zilveren maar omdat ze de verantwoordelijkheid van een koningin niet wil dragen kiest ze ervoor een Duistere te worden en het paleis te verlaten om in het Duisterbos te gaan wonen. Als de laatste koning ook komt te overlijden dreigt er een oorlog te ontstaan tussen de Zilveren en de Duisteren. Ze willen beide de macht. Julia komt hierdoor in tweestrijd te staan en wil de oorlog voorkomen. Er blijkt verraad in het spel wat het voorkomen van een oorlog niet makkelijker maakt.

Het boek leest makkelijk weg. Gedurende het verhaal wordt stukje bij beetje duidelijk wat de rol is van de Zilveren en de Duisteren. De personages zijn goed uitgewerkt en je leert ze steeds beter kennen. Een mooi debuut.