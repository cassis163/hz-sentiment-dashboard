Een historische/actie thriller over de Ark van het Verbond. Het verhaal speelt zich grotendeels af in de omgeving van Rennes-le-Chateau. In het kasteel en de grotten eronder. In het spannende verhaal hebben de schrijvers veel historische informatie over deze omgeving verwerkt welke zij door research verkregen. Een intrigerend verhaal van begin tot het einde.

De verhaallijn is beschreven vanuit het perspectief van de verschillende personages die een rol in het verhaal hebben. Dit is zeer overzichtelijk en leest lekker.

In het eerste deel van het verhaal wordt een gebeurtenis beschreven die zich afspeelt tijdens het inwijden van nieuw Tempeliers die de Ark moeten beschermen. Deze gebeurtenis speelt in 1320 en is als basis voor het verhaal van belang.

Het tweede deel speelt in de huidige tijd. Het is een zoektocht in de grotten naar de Ark waarbij verschillende partijen hun eigen belangen om de Ark te vinden of verdedigen, hebben.

Jacky Merrauld, die de kracht toegeschreven aan de Ark, in zijn energie bedrijf wil gebruiken en daarvoor zijn zwager Diederik van Swaey chanteert. Het Vaticaan die de informatie dat het graven van Jezus en Maria Magdalena, welke zich ook in deze grotten bevinden, geheim wil houden. De hoeders van de Ark en van de graven.

Het is een tot het einde toe boeiend verhaal waarvan je graag wilt weten hoe alles in elkaar steekt en hoe het afloopt. Het is een mysterie met veel onderling wantrouwen tussen personen en partijen waarbij het lang onduidelijk blijft wie nu bij welke partij behoort en welke agenda die partijen hebben. Voor mij was de plot heel anders dan verwacht.

Een fijn boek om te lezen en daarom 4*