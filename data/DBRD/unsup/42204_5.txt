The pink suit is het romantische verhaal van Kate. Kate werkt in het naaiatelier van het atelier Chez Nous, dit atelier maakt kopieën van bekende merken en krijgt onder andere regelmatig de opdracht van het witte huis om iets voor “the wife” te maken. Het is namelijk zo dat Jacky Kennedy regelmatig het commentaar kreeg dat ze alleen kleding droeg van Europese modehuizen en dat vond het Amerikaanse volk niet passend bij haar rol als First lady.
Het is een heel complex verhaal over hoe de dames van Chez nous de kleding laat namaken en daar weer boetes voor kreeg. Ook dat mevr Chanel ermee te doen had en elk steekje de volledige aandacht kreeg.
Het roze pakje, in het begin wordt verteld hoe Jacky het droeg bij de moord op haar man, wat er daarna mee gebeurde en waar het nu is.
Ik zelf genoot meer van het verhaal van Kate, een immigrante uit Ierland die in Amerika in de jaren 60 een bestaan probeert op te bouwen. Ze is heel gedreven in de kleding van Jacky en maakt van de restjes alles na voor haar zus. Die dat eigenlijk niet zo kan waarderen. De problemen die ze tegenkomt als ze hét pakje mag maken en een eigen leven probeert op te bouwen in de wijk vol Ieren die hun eigen manier van leven hebben.
Op een gegeven moment wordt alles roze bij haar, letterlijk omdat de stof pluist. Ze wordt helemaal in beslag genomen door het roze pakje. Het is de kleur die mooi afsteekt in de grijze wereld waar ze in terecht komt als ze de deur van het atelier achter zich sluit.
En dan nog de eisen die het witte huis stelt of de keren dat ze een passessie zou hebben met ”the wife” en dan gaat het weer niet door….waar haalt ze het geduld vandaan?
Haar vriend die slager is wil dat ze bij hem in de zaak komt, kan ze dat wel? Ze krijgt de kans om verder te gaan in de wereld van de kledingontwerpers maar tegen welke prijs?
Er gebeurt een ramp in de stad waardoor Kate weer met beide voeten op de grond komt.
Allemaal levensvragen waar de jonge Kate mee zit, ver weg van haar vader die ze zo mist. Allemaal ingrediënten die ervoor zorgden dat het boek niet meer weggelegd kon worden. Het leest heel vlot, er zit vaart in het verhaal. Vooral de combinatie van geschiedenisfeiten en een roman is heel goed gedoseerd. En met name de beschrijving van de bazinnen van Kate werd erg gewaardeerd. Ik zag het zo voor me.