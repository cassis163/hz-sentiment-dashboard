Voor Xander Uitgevers doe ik mee aan de blogtour van 'Ik ben je niet vergeten'. Dit is het eerste boek dat ik las van het schrijversduo Christina Lauren.

Beste vriendinnen Christina Hobbs en Lauren Billings schrijven sinds 2009 samen onder de naam Christina Lauren. Ze hebben al meer dan twintig titels op hun naam staan, die allemaal New York Times-bestsellers werden. Hun werk wordt in meer dan dertig landen uitgegeven.

In de proloog vertelt hoofdpersoon Macy Lea Sorensen over 'een grote Deen en een kleine Braziliaanse'; dit zijn haar vader en haar moeder. Ze vertelt over het verdriet bij het verlies van haar moeder en hoe haar vader haar opving op zijn eigen manier. Je leest over een lijst die haar moeder maakte voordat ze overleed, met meer dan vijftig punten om hun dochter naar de volwassenheid te begeleiden.
Hoe hartverwarmend kan iets zijn?

Macy lijkt het prima naar haar zin te hebben in San Francisco. Ze is arts in opleiding. Voor haar werk heeft ze veel met kinderen te maken en onwillekeurig denkt ze vaak terug aan zo'n veertien jaar geleden en hoe ze toen kennis maakte met een gezin met veel kinderen die haar na aan het hart liggen.
Lees mijn recensie verder op mijn blog https://graaggelezen.blogspot.com/2018/11/ik-las-ik-ben-je-niet-vergeten.html