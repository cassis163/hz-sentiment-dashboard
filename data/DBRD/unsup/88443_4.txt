Zand erover speelt zich af op Vlieland. Fien verhuist naar het huis van haar overleden tante nadat ze in Rotterdam alles heeft verloren, haar vriend en haar baan.

Je maakt kennis met het eilandleven, het is er rustig en iedereen kent elkaar. Fien probeert hier een nieuw leven op te bouwen. Door flashbacks wordt je ook meegenomen naar haar verleden en de redenen waarom ze op het eiland is.

Het is een heerlijk romantisch verhaal met een aantal verrassende wendingen. Een boeiend verhaal, mooie omschrijvingen van het eiland Vlieland en haar bewoners. De keuzes die gemaakt worden zullen voor veel mensen herkenbaar zijn. Zand Erover of niet? Ik zeg: zeker lezen!