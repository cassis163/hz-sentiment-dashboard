De ring van Mobius (naar de wiskundige August Ferdinand Mobius) kenmerkt zich als een figuur zonder begin of eind. Deze oneindigheid weerspiegelt zich ook in het verhaal. Als een perpetuum mobile raast het verhaal voorbij. Maar hoe ontsnap je aan deze oneindigheid?

Stephane Kismet, decorbouwer voor horrorfilms, zit gevangen in deze oneindige lus. Met zijn acties tracht hij de toekomst te beinvloeden, maar dit blijkt toch niet zo gemakkelijk te zijn. En eenmaal de toekomst heden is geworden kan het verleden misschien soelaas brengen om de toekomst te
herschrijven. Je merkt het, als lezer dien je wel bij de pinken te blijven om het verhaal te volgen.
De ring van mobius is een goed geschreven thriller met een vleugje horror in een ruimtetijd context..