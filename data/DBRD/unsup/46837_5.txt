Het kost Henning Mankell (veel te jong gestorven op zijn 67e) werkelijk geen moeite om je aandacht 600 bladzijden lang vast te houden. Er gebeuren enkele naar het schijnt los van elkaar staande, gruwelijke moorden, de eerste bijvoorbeeld door een val op messcherpe puntige bamboestokken. Er zijn nagenoeg geen aanwijzingen, zoals wel vaker in Mankell's boeken. Langzaam maar zeker komt Kurt dichter bij een oplossing met soms heel bijzondere aanwijzingen. Echt spannend gemaakt. Soms komt de dader al in het verhaal voor, zonder dat je weet wie het is, wel is al heel snel duidelijk dat er (ook) een vrouw verdacht is. Uiteraard komt alles tot een oplossing op de laatste pagina's en zo hoort het ook. Tussendoor komen tamelijk uitgebreid de diverse relatie aan het licht en worden uitgediept. Zoals die van Kurt Wallander met zijn vader, zijn dochter Linda en zijn 'nieuwe' vriendin Baibi- die hij in dit boek niet lijfelijke ontmoet. Er komen trouwens ook nog relaties van collega's van Kurt aan bod. Hoewel het misschien maar bijzaken zijn, geeft het wel meer inzicht en diepgang.
Gelukkig heb ik er nog een paar ongelezen in de kast staan (niet alleen Kurt Wallanders), dus kan ik nog even vooruit.
p.s. in de maand van het lezen uit eigen boekenkast, hebben we bijna een mini challenge ontwikkeld, Naast de 5e vrouw, zijn er ook boeken te vinden met in de titel: 2e vrouw, 3e vrouw, 4e vrouw, 6e vrouw! Wie kent 1e vrouw / 7e vrouw enz.