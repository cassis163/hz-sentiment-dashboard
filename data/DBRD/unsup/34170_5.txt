Leerkrachten van groep 3 ( en 4 en 5 en...), ouders van kinderen die leren lezen of al kunnen lezen óf dol zijn op voorgelezen worden: zorg dat je dit boek in de boekenkast hebt staan! Het is geschreven in drie verschillende leesniveaus, voor kinderen vanaf ongeveer zes jaar.

Raaf en Papegaai zijn in Australië en helpen een schattig diertje dat zijn mama kwijt is. Tijdens de zoektocht naar de moeder beleven ze spannende momenten en ontmoeten ze allerlei prachtige en bijzondere dieren. Het boek staat vol weetjes over Australië en de dieren die er leven en sluit af met een korte quiz.
Erg mooi geschreven én geïllustreerd, kinderen blijven er in lezen en kijken. Gelukkig hebben Li Lefébure en Jenny Bakker al meer boeken over Raaf en Papegaai geschreven en staat er voor de twee vogels alweer een nieuw avontuur voor de deur.