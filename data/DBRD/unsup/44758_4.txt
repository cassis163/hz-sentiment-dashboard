Stuk van jou lees je vanuit meerdere personen maar vooral vanuit Kat en Carter. In het begin moest ik even erin komen dit kwam niet door het verhaal want dat sprak me gelijk al aan. Ik kwam er wat lastig in door de vele namen die er waren voor één persoon. Katerine, Kat, Mevrouw Lane en Peaches allemaal één persoon maar vier verschillende namen worden er gebruikt. Gelukkig was het voor mij snel duidelijke en werd ze Peaches voor mij. Peaches zoals Carter haar noemt. Dit laat gelijk al zien hoe ik in het verhaal zat. Het is een echt liefdesverhaal zoals alleen in boeken en films kan. Je voelt de spanning van het begin af aan al tussen Peaches en Carter. Ik vroeg me daardoor echt wel af hoe dit boek 400 pagina’s kon worden en me blijven boeien. Nou het boek heeft me na het kleine stroeve begin door de verschillende namen echt van begin tot het einde geboeid, het toverde meerdere malen een glimlach op mijn gezicht. Zelfs tijdens het maken van de pannenkoeken was ik aan het lezen.

Stuk van jou is een New-adult boek, New-adult boeken hebben vaak een hoofdpersoon die veel heeft meegemaakt en een verhaallijn met erotiek randje. Het tragische verleden vind ik altijd wel een meerwaarde aan het verhaal geven. Het erotieke gedeelte hoeft van mij niet zo erg. Wel de spanning tussen de personen want dat maakt het een echt liefdesverhaal verder hoeft het allemaal niet zo. Peaches en Carter hebben beiden een verleden wat meetelt in het heden. Het heeft hun gevormd, Carter heeft een muur gebouwd en Peaches heeft een verdriet met zich meegesleept. Het mooie is dat hoe je de personen in het begin meemaakt dat ze zo niet zijn. Carter doet ze gewelddadig en agressief voor maar met de juiste aandacht en rust is hij een hele lieve slimme jongen die meer is dan de “crimineel”.