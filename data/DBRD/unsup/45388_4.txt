Voor de YA- leesclub mocht ik dit boek lezen. Doordat het verhaal zich afspeelt tegen een politieke achtergrond van een communistisch land sprak het me vooraf erg aan.

Het verhaal gaat over Roxane Tron, dochter van de dictator van het fictieve land Chimeria. Het verhaal is ook vanuit dat oogpunt geschreven. Ze is het jongste in het gezin en wordt geacht trouw te zijn aan de communistische leer in het land, maar doordat haar broers regelmatig naar het westen, kapitalistische landen, reizen krijgt ze veel te zien over wat daar allemaal wel kan in tegenstelling tot haar eigen land. Hierdoor verlangt ze steeds meer naar vrijheid en zet zich steeds meer af tegen de regels en neemt risico's die eigenlijk niet horen.

Het verhaal switcht steeds van 1986 naar 2012, waardoor je als lezer van het ene naar het andere moment wordt geslingerd en soms het spoor bijster bent in het stuk waarin je aan het lezen bent. Ook worden veel gebeurtenissen gedetailleerd beschreven, dit is niet altijd even zinvol waardoor mijn aandacht verslapte tijdens het lezen en ik er niet altijd evenveel zin in had om verder te gaan.

Het boek beviel me best goed. Doordat het verhaal geschreven wordt tegen een politieke achtergrond is het kader waarbinnen het verhaal zich afspeelt erg duidelijk. Het probleem is echter dat het land verzonnen is en het dus moeite kost om het verhaal daadwerkelijk voor je te zien.

Dit boek is zeker de moeite waard voor mensen die ge√Ønteresseerd zijn in politiek.