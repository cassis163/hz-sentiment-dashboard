Wat een prachtboek, maar zo’n droevige verhaallijn… Ik heb dit boek op een tweetal dagen uitgelezen, gewoon omdat het niet weg te leggen was.

Gegrepen is een intrigerend boek. Alle gebeurtenissen worden zo levendig beschreven dat ik op een avond het boek even op kant moest leggen. Het werd zo spannend en eng tegelijk dat ik even moest stoppen, bang dat m’n slaap eronder zou lijden. De volgende dag ben ik meteen verder gegaan, het was gewoon te goed om hem opzij te laten liggen.
Wat me wel opviel was dat er soms rare tijdsprongen gemaakt worden, maar ik begrijp dat dit lastig is om te schrijven. Het is nu eenmaal gelinkt aan momenten die Femke zelf heeft beleefd. Gelukkig werden de tijdsprongen goed ondersteunt door meer uitleg zoals ‘ik ben nu 13′ of ‘binnen een paar weken wordt ik 18′.

Het verhaal zelf heeft me (zoals ik eerder al schreef) een paar keer naar de keel gegrepen. Femke beschrijft de momenten zo goed mogelijk en daardoor kan je jezelf goed voorstellen hoe verschrikkelijk alles moet geweest zijn. De pijn, de angst, de drang om het iemand te vertellen, ik had het allemaal, ik wou Femke zo graag helpen toen ik alles las. Het is gruwelijk om te lezen dat een meisje van amper 12 jaar oud, zo snel volwassen mòèt worden. Heel veel respect daarvoor.

Dit was het eerste waargebeurde verhaal dat ik ooit heb gelezen en ik moet zeggen dat de levensjaren van Femke mooi omgetoverd zijn naar een leesbaar verhaal.
Ik wil Femke hartelijk bedanken voor het toesturen van dit boek!
http://BooksAndTeaCorner.wordpress.com