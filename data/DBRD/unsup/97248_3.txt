“Galgenveld” is het eerste deel in het vierluik “De Noordzee moorden” van de Nederlandse schrijfster Isa Maron.

Kyra is een eigenwijze jonge vrouw met een koppig karakter en veel doorzettingsvermogen. Door de verdwijning van haar zus is ze vastbesloten om achter de waarheid te komen die aan deze verdwijning ten grondslag ligt. Na haar eindexamen wil ze een opleiding in criminologie gaan volgen en verdiept zich in alles wat hier mee te maken heeft. Onverschrokken en een tikkeltje naïef probeert ze de moord op een van haar docenten op te lossen. Maud Mertens is een doorgewinterde rechercheur, ze volstaat haar vak maar is erg onzeker als het aankomt op de opvoeding van haar dochter. Samen, maar allebei op hun eigen wijze, zijn ze betrokken bij het zoeken naar een meedogenloze moordenaar.

Het boek met plezier gelezen en ik ben benieuwd naar het volgende deel van “De Noordzee moorden”.