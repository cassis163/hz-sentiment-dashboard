Mijn eerst luisterboek, en ik ben blij het een kans gegeven te hebben. Heerlijk om tijdens andere bezigheden ook meegenomen te worden in het onderzoek van Helen Grace. Telkens verdwijnen twee aan elkaar verwante personen, waarna na een paar dagen één van de twee weer opduikt terwijl de ander overleden wordt aangetroffen op een verlaten plek. Aan Helen en haar team de moeilijke taak om dit raadsel op te lossen. Een thriller die je nieuwsgierig maakt, je wilt steeds verder lezen om te weten wat hier aan de hand is. Arlidge slaagt erin om de lezer steeds weer te verrassen en gedurende het boek blijkt er ook nog een link te zijn met het verleden van Helen.
Het boek heeft korte hoofdstukken wat ik altijd kan waarderen omdat dat voor mijn gevoel prettiger leest.