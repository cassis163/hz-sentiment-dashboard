Dit boek komt op mijn favoriete plank, het boek over de bende Verstuyft die bloed vergoten zonder een greintje geweten. Het boek start met het slotantwoord van de 83-jarige René Verstuyft "Berouw? Niemand heeft me gevraagd berouw te tonen toen ik verplicht werd mensen dood te schieten aan het front. Berouw is komedie om minder straf te krijgen". Een start om U tegen te zeggen. Een start van een waargebeurd verhaal vol bloedvergiet en toch door de grote meneer "Prieels" wordt verteld met dat vleugje humor, je wordt volledig meegezogen in een tijdsgeest die zo goed beschreven wordt, met een vloed aan Vlaamse woorden, gezegden die het verhaal helemaal af maakt. Ik zelf Vlaamse, heb hier woorden geleerd van een ver verleden. René Verstuyft deserteur en Rosse Mon zijn broer, richten de "zwarte bende" op die in de nasleep van de eerste wereldoorlog rovend door Vlaanderen trekt. Zonder enig gevoel beroven ze boeren, moorden ze en krijgen langs alle kanten tips waar er in de nasleep van de oorlog toch nog wat geld is achter gebleven. We krijgen een duidelijk beeld binnen de relaties, de overvallen, de slachtoffers zonder dat het saai of een opeenvolging is van beschrijvingen, maar een vertelling die je volledig in greep houdt. Het boek wordt ook zeer duidelijk verdeeld, met tijden en plaatsen, ik kan hier enkel lof betuigen voor een groot auteur!!!!!!! Een boek dat je niet kan wegleggen, een topper van formaat.