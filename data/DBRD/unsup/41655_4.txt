Een bizar verhaal over vriendschap, vijandschap, trouw en wantrouw, onbegrip gevuld met gruwel en absurde wezens en situaties maar ook met de nodige dosis humor. ..

Het voorwoord in het boek is een citaat uit “Inferno” van Dante Alighieri (1265-1325). Vervolgens beslaat het boek 13 hoofdstukken en een epiloog.

Ik moest even inkomen mede door de absurde namen en voorstellingen die geschetst worden. Maar eenmaal op gang wilde ik graag meereizen met Jack en zijn demon.Lauerhohn weet tot in detail wezens te omschrijven maar er is genoeg ruimte om met je eigen fantasie hier het beeld bij te vormen. De meest vreemde wezen komen langs. Van een gefrustreerde clown, een mensetende teddybeer, mislukte draken en andere mutanten. Dit alles in een nog vreemder decor.

Meestal lees ik meerdere boeken tegelijkertijd, voor elke bui een boek is mijn motto, maar bij dit verhaal nam ik niet eens de moeite om een ander boek op te pakken.Bizar is denk het overkoepelende trefwoord voor mij met betrekking tot dit boek

Door de humor en het sarcasme is dit een heel bizar en apart verhaal om te lezen.
Voor liefhebbers van “dark-fantasy” of “horror met humor” een prettig boek om even de dagelijkse wereld te ontvluchten.