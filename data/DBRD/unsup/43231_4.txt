Ben ik verliefd misschien op zo’n stuk als nummer 10?

Voetbal? Ik had er vroeger helemaal niets mee. Vreselijk studio sport op zondagavond. Knoerthard stond de tv aan in de woonkamer en mijn vaders bloeddruk steeg naar gevaarlijke hoogte…Maar toen kwam Kieft! Kieft maakte het voetbal kijken een heel stuk aangenamer. Mijn vriendinnetje was zelfs helemaal verliefd op de knappe blonde spits. Ik heb zelfs voor haar verjaardag nog het liedje ‘Nummer 10’ van Caroline aangevraagd op de radio. Ik zou het nummer zo weer mee kunnen galmen.

Van topscorer naar cocaïne-scorer
Ik was best wel even in shock na het lezen van het boek. Dat ons Wimpie Kieft zo ver afgegleden is. In het boek spreekt geen voetbalheld, maar een zwaar gefrustreerde, verdrietige, onzekere, totaal gesloopte en eenzame ex-junk. Ik gun Wim en Michel de NS Publieksprijs. Michel als jij nu dat beeldje houdt (Kieft raakt hem op zolder toch kwijt tussen zijn andere klerezooi), dan geef je Kieft het geldbedrag en de NS kaart. Met de geldprijs van €7.500,- kan Kieft eindelijk zijn vrienden terugbetalen en dankzij een het bijbehorende NS abonnement hoeft hij nooit meer zwart te reizen met de trein. Stem hier: https://nspublieksprijs.nl/jurylid/FPRNXC