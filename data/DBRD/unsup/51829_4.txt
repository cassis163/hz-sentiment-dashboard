Fantastic beasts gaat over de belevenissen van Newt Scamander op zijn reis naar Amerika. De Amerikanen gaan heel anders om met magie en wat daarbij komt kijken dan de Engelsen. Dat ondervind Newt aan den lijve wanneer zijn koffer per ongeluk omgewisseld wordt met die van een dreuzel, of niemagie zoals dat in Amerika heet.
Uiteraard is de koffer van Newt geen gewone koffer..... en een avontuur vol wonderlijke dieren en gebeurtenissen die elkaar snel opvolgen.

Ondanks de banden met Harry Potter staat dit boek volledig op zichzelf. JK Rowling beschrijft wederom een onwerkelijke wereld met de meest fantastische wezens en minder goedwillende karakters.

Het boek is geschreven in script vorm en dat was eventjes wennen. Ik heb het boek gelezen nadat ik de film heb gezien en dat maakt het combineren van beeld en tekst makkelijk. Het leest heel makkelijk weg en is een aanrader voor iedere liefhebber van JK Rowlings werk