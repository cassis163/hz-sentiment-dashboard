Anneke voelt zich niet meer op haar plek in haar gezin. Ze is opgegroeid zonder moeder, maar mist aansluiting met haar vader en broers. Wanneer ze Blake Chesterfield ontmoet, idealist en charmeur eerste klas, ziet ze een uitweg uit haar saaie, eentonige bestaan. Hij verandert haar naam in April en plots lijken alle banden met haar verleden verdwenen. Ze voelt zich plots belangrijk, geliefd, is enorm tot hem aangetrokken en laat zich verleiden om met hem te gaan samenwonen, hetgeen al snel uitmondt in een commune. Hier zijn geen grenzen…alles kan, alles mag. Helaas verdwijnt ze al snel op de achtergrond. Wanneer er dan ook nog een aanslag wordt gepleegd op ‘het gezicht van het kapitalisme’ en zij daar onrechtstreeks bij betrokken blijkt, wordt ze voor een zware morele keuze gezet. Kiest ze voor de charismatische Blake, die steeds verder wordt weggerukt van zijn idealisme, of kiest ze voor zichzelf, en hun pasgeboren kindje…
Een moeilijke beslissing, met veel onaangename herinneringen, maar ook me verstrekkende gevolgen in de toekomst.

Eva Kelder heeft een bijzondere schrijfstijl, die voldoende ruimte laat voor interpretatie. Personages worden sterk omschreven maar toch met voldoende ruimte om de karakters zelf verder in te vullen. Het verhaal is in 3 delen opgebouwd, en vaak heeft het wendingen die je niet verwacht…zo blijft het boeiend tot het einde. Het verhaal is nog lang in mijn gedachten blijven verderspoken. Een aanrader!