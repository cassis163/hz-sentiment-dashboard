Dit boek mocht is als ebook vooruitlezen met dank aan Ambo Anthos.
In de Kaart van Zout en Sterren lopen 2 verhaallijnen. Het eerste gaat over Nour, een jong meisje wat in New York geboren is. Haar ouders zijn met haar twee zussen vanuit het Syrische Homs naar New York gegaan. Na het overlijden van haar vader (baba) is haar moeder teruggegaan naar Homs. Nour kan daar maar moeilijk wennen. Ze spreekt de taal nauwelijks. Dan moeten ze vluchten met de weinige spullen die ze hebben. Een niet ongevaarlijke vluchtroute moeten ze afleggen.
De tweede verhaallijn is het verhaal wat baba voor het slapen gaan aan Nour vertelde. Het speelt zich in de 12e eeuw af en verhaalt over Ramiya. Een jong meisje die zich als jongen verkleed en een kaartenmaker helpt. Ze reist met hem mee door veel landen met alle gevaren die dat met zich meebrengt. Allerlei sprookjesachtige elementen komen hierin voor.
De twee verhaallijnen raken elkaar door de dapperheid van de beide meisjes, de gevaren die zij moeten doorstaan en de liefde.
Als westerse lezer is het wel even wennen aan de oosterse namen. Maar wat een heerlijk boek. Enerzijds de sprookjesachtige, spannende verhaallijn met Rawiya (Rami), anderzijds de soms heftige vluchtroute van Nour en haar familie. Ontroerend. Heel mooi hoe Jennifer deze 2 verhaallijnen afwisselt en toch lijken ze op elkaar. Mede doordat de reisroute identiek is. Knap uitgewerkt. Verschillende tijdperken, zelfde omgeving. Je wordt als lezer meegenomen in de oosterse wereld. Zeker ook door de uitgebreide en symbolische beschrijvingen, waarbij kleuren belangrijk zijn.
De titel wordt door het hele boek heen ook steeds duidelijker en past prima bij beide verhaallijnen, waarin kaarten een grote rol spelen.
Het boek zal bij mij waarschijnlijk nog meer indruk maken in de papieren versie. De cover ziet er op de foto prachtig uit en dat mis je als je een ebook leest.
Een meer dan 500 bladzijden durende wonderlijke reis met Ramiya en Nour door een gevaarlijke oosterse wereld.