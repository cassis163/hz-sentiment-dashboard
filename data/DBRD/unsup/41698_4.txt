MENING

Ook dit deel was weer een heerlijk boek. Ik heb het met plezier gelezen of eerder verslonden. Het verhaal van Reed en Ella gaat verder.  Als Ella Reed betrapt, stort haar wereld in. Ze is zo gebroken dat ze besluit om weg te gaan bij de Royals. Helaas is dit van korte duur en moet ze haar leven toch bij hun moeten voortzetten. Ella besluit kost wat kost haar studie af te maken en dan weer weg te gaan bij de Royals. Dit word een zware taak, want niet alleen op in het huis is het bijna onmogelijk om iedereen te ontwijken, maar ook op school is ze het pispaaltje geworden. Zal Ella dit volhouden? Zal ze de Royals dan toch vergeven?

Een echte pageturner was dit boek. Ook dit deel is met een vlotte schrijfstijl geschreven en leest daardoor lekker weg. het verhaal is een emotionele rollercoaster vol wantrouwen, verdriet, haat en romantiek. Alle karakters groeien goed mee met het verhaal en de band tussen de Royals en Ella ook. Hierdoor kon ik mijn eigen goed in de karakters plaatsen en dat maakt het verhaal nog fijner om te lezen. Het verhaal is goed uitgewerkt en je merkt dat ook dit boek voor de wat oudere Young Adults is geschreven. Je merkt dit door de vleug van erotiek wat er in het verhaal is. 

Het boek zelf heeft een mooie aantal van 352 bladzijden, maar daar ben je zo doorheen. De cover van het boek past goed bij het eerste deel . 

Dit boek is een echte aanrader voor onze Young Adult lezers.

Ik kan niet wachten tot ik het derde deel mag en kan lezen, maar dat word nog even wachten. Deel 3 verschijnt pas op 13-03-2018.



STERREN 



Ik geef dit boek 4,5 sterren



BOOKLOVERSAPHIRA