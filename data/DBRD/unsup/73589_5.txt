Degeen die de tekst voor de cover van dit boek heeft geschreven moet verplicht verbannen worden. Toen ik voor het eerst dit dikke boek in mijn handen kreeg en las dat een Tsunami West Europa zou verwoesten legde ik het meteen weer neer, geen zin om zo'n dikke pil over een Tsunami te gaan lezen. Tot ik het boek weer tegen kwam, in de bieb weliswaar en dan kan je gratis een boek lenen. De zg. wervende tekst bleef me tegenstaan maar hier kon ik me dus geen buil aan vallen.
Vanaf de eerste bladzijde is het boek me blijven boeien. Lezen in de bus naar mijn werk, lezen in de bus weer naar huis. Lezen voor de t.v. want ruim 900 bladzijdes zorgen voor lang leesplezier (bij dit boek in ieder geval wel) en het is bijna onmogelijk gebleken om nog iets anders te doen want elk hoofdstuk eindigt wel met een 'cliffhanger'.
En dan ook nog eens door een Duitser geschreven!
Met die Tsunami kwam het trouwens ook helemaal goed. Okee het gebeurt natuurlijk wel maar de tekstschrijver had een veel wervender tekst kunnen schijven. Zoiets als 'Ongemeen Spannend' en meer van dat soort teksten want spannend is het van begin tot het eind.
Wanneer komt zijn nieuwe boek uit?