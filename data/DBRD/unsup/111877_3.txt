Niccolo Ammaniti is één van mijn favoriete auteurs. Ik ben niet bang, Ik haal je op, ik neem je mee, Het laatste oudejaar van de mensheid, Zo God het wil, het zijn stuk voor stuk schitterende romans die ik in één ruk uitgelezen heb. Vol humor en spitsvondig taalgebruik!

Jij bent mijn schat is een tussendoortje van 60 pagina's over een plastisch chirurg die verslaafd is aan cocaïne. Tijdens een borstvergroting van een soapactrice wordt hij gearresteerd maar speelt het eerst snel even klaar zijn handel op een wel heel originele plaats te verstoppen. Na zijn vrijlating uit de gevangenis wil hij zijn 'schat' terug en dit leidt tot hilarische situaties.

'Jij bent mijn schat' is een leuke parodie op het yuppenbestaan. Een perfecte eerste kennismaking met het indrukwekkende werk van Niccolo Ammaniti en beslist een aanrader voor wie op zoek is naar een dun boekje! Laat je niet om de tuin leiden door de wel heel kitscherige cover!