Deze recensie is eerder verschenen op The Confession of a Book Nerd!

Mijn mening: 9,5/10

Het is een hele tijd geleden dat ik zo zenuwachtig was om het einde van een boek. Dit boek zit vol met plottwisten die je nooit zou kunnen verwachten en is gewoon zo spannend, dat ik wel verplicht was om snel te lezen. Letter na letter, woord na woord, was ik geïntrigeerd door die politieke spelletjes en bovenal zo ondersteboven van dit pareltje van een boek.

Ik ben het wel vaker meegemaakt dat een boek zo leuk lijkt als je de achterflap leest, maar als je dan echt begint dan valt het tegen. Dit boek was nou echt het tegenovergestelde. Ik was al meteen helemaal verkocht door de achterflap en toch had ik normale verwachtingen van het boek. Toen ik eenmaal de eerste pagina had omgeslagen, was ik verslaafd aan Jennifer L. Barnes’ verhaal De Fixer.

Het boek begint dus meteen spannend en mysterieus. Het hoofdpersonage Tess is een geschenk uit de hemel. Niet omdat ze moedig is, maar ook omdat ze een meisje is die de wereld aan het verkennen is en de manier waarop ze het doet is fenomenaal. Iedereen die naar het nieuws kijkt, weet meteen dat er mensen zijn die meer macht hebben dan anderen. Tess is regelrecht in DIE wereld terechtgekomen. De manier waarop ze haar mannetje durft te staan is echt de drug van dit verhaal.

Alles is dit boek was gewoon zo realistisch. Ik woon dan wel niet in Amerika of ik heb geen connecties met politici, maar ik kan me goed inbeelden hoe alles in elkaar zit. Tess wordt meteen in dat wereldje gegooid en moet eerst haar draai vinden tussen die mensen/jongeren met die connecties. Ik vind dat de schrijver er zo goed is in geslaagd om dat proces neer te schetsen. Het was realistisch en op een of andere manier had ik toch het idee dat ik op een andere wereld was beland.

Waarom? Ik lees graag eens een sciencefiction. Je kunt misschien wel zeggen dat dit boek zich in een andere ‘wereld’ afspeelt. Gewoon omdat die politieke wereld echt iets anders is. Met dit boek kreeg je echt een ander kijk van de wereld en dat was zo verfrissend. Niet alleen omdat ik werd meegesleurd in die intriges, maar ook omdat ik nog nooit écht zo’n boek had gelezen.

Ik had al eerder vermeld dat dit boek vol zit met spanning en dat je letterlijk in de woorden wordt gezogen. Wel, Jennifer L. Barnes verdient echt een applaus voor de plot van haar boek. Nog nooit was ik zo verrast door zo’n boek. Ze heeft precies de perfecte balans gevonden met die onverwachte toespelingen dat ik soms echt “OMG” luidop zei.

Niet alleen al het bovenstaande verdienen een prijs, maar ook Jennifers keuzes voor het boek. Voor iedereen die eens een spannend boek wil lezen waarin er geen cliché romance in voorkomt, steek je hand op! Dit boek had geen nood aan een romance en ik heb het dan ook niet gemist. Kortom, Best of YA heeft een goede keuze gemaakt door dit boek te vertalen, want soms is die romantiek in sommige boeken gewoon té veel. Soms heb je als fervente lezer even nood aan echte spanning en niet aan die o-wanneer-gaan-ze-nu-kussen-spanning. Ja, ik had er, denk ik, nood aan na die boeken van Jennifer L. Armentrout.

Ik ben zo blij dat ik dit boek heb gelezen dat ik werkelijk een pirouette heb gedraaid. Ik heb weer een serie ontdekt waarvan ik zeker en vast helemaal ondersteboven van ben. Ik hou van intriges, maar bovenal van een boek die erin is geslaagd om een topper te zijn zonder romantiek. Misschien in het tweede deel zal er misschien wel een vleugje zitten, maar ik weet zeker (hoop) dat dan ook weer Jennifer L. Barnes de perfecte balans vindt.