Als je van Downton Abbey houdt, ga je zeker bekoord worden door Het weesmeisje. Dit eerste deel in een trilogie is reeds in verschillende talen vertaald en nu is het eerste deel ook in het Nederlands verkrijgbaar.
Nadat Marie groot gebracht is in een weeshuis en al verschillende werkposten heeft gehad, wordt ze nu tewerkgesteld bij de familie Melzer. Al snel klikt het tussen Marie en de jongste dochter Katharina wat niet door iedereen in huize Melzer in dank wordt afgenomen. Snel wordt het Marie duidelijk dat ze niet op het goede geluk af haar job gekregen heeft maar dat er een reden voor was. Maar eer ze de reden kan vinden zal ze eerst een geheim moeten oplossen.
Het weesmeisje dompelt je onder in de jaren voor de eerste wereldoorlog. De auteur geeft de dames in haar verhaal wel wat feministische trekjes want ze zijn duidelijk aanwezig in zijn geheel. Het verhaal is er eentje van liefde en vriendschap, de clash tussen de rijken en hun onderdanen maar ook van de nodige geheimen.
Qua sfeer word je volledig ondergedompeld in the roaring twenties. De beschrijvingen zijn superbeeldend en spreken voor zich.
Eens je start in dit boek wil je het in één trek uitlezen en bij de laatste bladzijde krijg je een koude douche als je terug gekatapulteerd wordt in de eenentwintigste eeuw.
Ik kijk reeds uit naar het tweede deel in deze trilogie.