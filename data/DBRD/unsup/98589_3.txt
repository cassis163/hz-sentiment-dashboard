Om maar meteen met de deur in huis te vallen: ik vind het verhaal rommelig. Er wordt vaak heen en weer gesprongen in de tijd en ik was een aantal keer de draad kwijt.

Daarnaast is het allemaal misschien een beetje teveel van het goede. Je hebt eigenlijk 3 verschillende verhaallijnen: de undercoverperiode, het huidige moordondersoek door het nieuwe team waar Elvira leiding aan geeft en het tweede illegale onderzoek dat Elvira heeft lopen naast haar werk. Een onderzoek dat haar over de grenzen van de wet brengt.

Normaal vind ik personages die buiten de lijntjes kleuren juist interessant. Bij Elvira heb ik dat totaal niet. Sterker nog, ik ergerde me mateloos aan haar eigenzinnige gedrag. Het zal gebeuren zoals zij het wil, al kost haar of iemand anders de kop. Waarschijnlijk komt dit gevoel ook doordat het allemaal zo rommelig is.

Het verhaal op zich heeft best potentie, zeker de invalshoek van de huidige moordzaak is meer dan interessant. Jammer dat de undercoverperiode voor mijn gevoel meer aandacht krijgt. Eigenlijk zijn het twee volledige verhalen/ boeken ineen. Waardoor het allemaal wat onaf en onduidelijk voelt. Twee boeken was naar mijn mening beter geweest om beide verhalen goed te vertellenâ€¦

Leuk voor een debuut, maar ik ben niet overtuigd.

Mijn oordeel: een twijfelend OKE