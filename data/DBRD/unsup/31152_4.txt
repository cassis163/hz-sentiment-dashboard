Moorden verhitten altijd de gemoederen, maar nog meer wanneer het om kinderen gaat.
Olivia Rönning raakt betrokken bij de moord op een klein kind. Niet snel daarna volgt een tweede dood kind. Pikant detail, beide kinderen zijn gekleurd.
Het onderzoek gaat dan ook al snel in een richting van mensen en groeperingen die racistisch aangelegd zijn. Ook in Zweden zijn er zulke groeperingen.
Mette Olsäter leidt beide onderzoeken.
Het onderzoek komt in een stroomversnelling nadat een wetenschappelijk instituut een opmerkelijke DNA match vindt.
Tom Stilton speelt weer een belangrijke rol in het verhaal, we leren deze man ook alsmaar beter kennen, zijn achtergrond, zijn verleden, zijn beweegredenen.
Het einde van het boek geeft aan dat er nog meer komt.