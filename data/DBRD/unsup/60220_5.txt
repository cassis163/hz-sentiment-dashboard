Het achtste leven (voor Brilka) van Nino Haratischwili is met 1248 pagina’s geen dun boekje te noemen. Maar laat je niet afschrikken door de dikte, het is echt een meer dan geweldig boek! Een prachtig geschreven overzicht van een familie, een land en een geschiedenis dat zich uitstrekt over meerdere generaties en meerdere jaren. Je leert de mensen heel goed kennen, je leeft, huilt en lacht met ze mee.
Nino Haratischwili heeft een geweldige schrijfstijl. Ondanks het zware onderwerp leest het boek heel fijn en prettig. Het verveelt geen moment en zakt nergens in, het blijft boeiend en interessant.
Het is ook een boek waar ik zelf nog dingen van heb geleerd. Ik dacht best veel over de geschiedenis van Georgië en Rusland af te weten, maar toch kwam ik ‘nieuwe’ zaken tegen in dit boek.

Het is geen makkelijk tussendoor boek voor bij het zwembad, maar absoluut de moeite waard. Het had wat mij betreft nog wel 1248 pagina’s meer mogen hebben. Over het aantal sterren dat ik geef is voor mij dan ook geen enkele twijfel, dit boek zou ik eigenlijk het liefste 6 sterren willen geven! Wat mij betreft dus zeker een aanrader.