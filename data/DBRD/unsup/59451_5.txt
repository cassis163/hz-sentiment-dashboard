Eva-Lin doet haar ogen open in het Vondelpark. Maar ze weet niet wie ze is, ze kan zich echt helemaal niets meer herinneren van haar verleden. Zelfs haar naam weet ze niet meer. Een jongen in het park besluit om haar te helpen. Samen proberen ze achter haar naam te komen. Maar er zijn mensen op zoek naar haar, ze willen haar naar huis brengen. Naarmate haar zoektocht vordert komt ze erachter dat ze niet is wie ze dacht of hoopte te zijn. Ze is namelijk heel bijzonder en ze willen haar terug. Ze moet vluchten omdat ze vrij wil zijn. Hierbij wordt ze geholpen door Tom, die hierdoor ook in de moeilijkheden komt. Ze leert veel over zichzelf en voelt heel veel liefde voor Tom zijn kleine katje : Akki. En als lezer ga je ook echt verliefd worden op Akki. Het beestje maakt veel mee in zijn nog maar korte leventje, maar is een echte doorzetter! Maar wie is er nog veilig? En wie is er nog te vertrouwen? En kan ze zichzelf wel vertrouwen, als ze niet weet wie ze is?
Het instituut is een legaal bedrijf, maar voert in het geheim duistere praktijken uit. Als de Nederlandse autoriteiten daar achter komen, dan kunnen ze hun deuren wel sluiten.
Het verhaal speelt zich grotendeels af in Amsterdam. Als je daar een beetje de weg weet, dan zie je sommige plaatsen zo voor je.

Het is een dik boek, maar je zit meteen in het verhaal en hoopt en duimt mee voor Eva-Lin. Hierdoor heb je niet het idee dat het ruim 500 blz’s zijn. Het zit vol met Actie. Spannend is het omdat je wilt weten, wie Eva- Lin nu is en wat er aan de hand is. En omdat je wilt dat ze de vrijheid krijgt die ze zo graag wil hebben! Er zitten ook een aantal vrij bloederige scènes in. Dat kan ik als horror liefhebber echt enorm waarderen! Ook zit er een beetje romantiek in……. Bij veel scènes weet de auteur je echt in je hart en ziel te raken. Je moet wel mee voelen met de personages. Emotionele rollercoaster!

Het leest echt enorm vlot en als ik het in een genre moest zetten..Dan is het een SF-thriller. Het doet best SF-achtig aan. Omdat er super sterke mensen zijn gekweekt met machines die nu nog niet bestaan. Maar misschien in de toekomst wel.

Het roept ook vragen bij je op. Moeten we wel met Genen aan de haal gaan? De perfecte mens proberen te schapen, zoals het gekloonde schaap? Mogen we wel mensen klonen? Want wordt een kloon qua innerlijk niet heel anders dan de persoon die jij voor je wilt hebben? Ook al is de buitenkant precies hetzelfde.? Ik vind het een nogal eng idee, dat je een overleden geliefde zo weer tot leven denkt te kunnen wekken! Persoonlijkheden vallen niet te klonen, alleen uiterlijk!

De cover is echt mooi en past echt perfect bij het verhaal. Het is een scene uit het verhaal.
De titel duurde even eerdat ik er achterkwam…Maar helemaal duidelijk en ook goed gevonden.
Alleen liet het plastic een beetje los op de voor en achterkant van het boek tijdens het lezen. Misschien heb ik het te intensief vastgehouden? Lol, omdat ik het spannend vond! Waarschijnlijk is dat mijn eigen schuld. Hahaha ik hou een boek te krampachtig vast als de spanning goed is!

Ik kan ook niet anders dan 5***** geven. Het was echt helemaal mijn boek en ik kijk echt uit naar boek 2! Komt deze al snel?