Het boek heeft een leuke invalshoek. Het naar huis brengen van een krokodil. Onderweg komt er nog een rare (snoes)haan bij en zo gaat het viertal beginnen aan trip naar Orlando. Zij moeten daarvoor door een aantal staten en komen onderweg heel wat kleurrijke figuren tegen. Het boek gaat niet alleen over het naar huis brengen van een krokodil maar naar het zoeken van de hoofdfiguren naar hun eigen plek op deze planeet. Homer weet het wel die wil gewoon blijven wonen waar hij ook werkt, een klein mijnersdorp in West-Virginia. Elsie lijkt opzoek naar zon, zee, avontuur maar komt toch op een of andere manier steeds weer terug in het dorp dat zij zo vervloekt. Het is jammer dat men op de achterflap de belofte doet dat het vooral de liefhebbers van het boek De 100-jarige man die uit het raam klom zal aanspreken. Dat schept verwachtingen. Hoge verwachtingen. Op het vlak van het absurdisme en op het vlak van de humor. En aan geen van beide voldoet dit boek. Hoewel het verhaal een surrealistische kant heeft gaat het niet ver genoeg, zeker niet om het spannend te maken voor de lezer en qua humor komt het niet in de buurt. De belofte wordt dus niet waargemaakt en dat is jammer. Zeker omdat het een boek is dat de lezer toch wat te bieden heeft qua karakters en plot. Daarom toch een 7 voor dit boek.