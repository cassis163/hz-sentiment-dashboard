Meesterlijke stukjes. Bijvoorbeeld die over een man die aan de deur komt. Ja, en dan gaat het dus toevallig wel op z'n Carmiggelts verder. Korte stukken over het echte leven, verhalen over het alledaagse. Daar kan je soms ontzettend zin in hebben, bijvoorbeeld na een dikdoenig boek dat je puffend uitleest omdat het een heerlijk handzame rainbow pocket is die nu eenmaal op reis mee is genomen en misschien nog wat wordt? Nee, nooit meer fictie, denk je, liever observaties over Carmiggelts kinderen, de kinderlijke kijk op de dingen. Een boek dat mild stemt, spot, bijvoorbeeld met de verkoper die aan de deur komt, en relativeert.