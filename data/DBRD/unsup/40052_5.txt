In maart van 2017 verscheen het boek boek De Zaden Der Hoop Boek 1 – De val van Hymír bij Uitgeverij Brave New Books van auteur Owan Drake. Dit boek kreeg lovende reacties. Vandaag mijn review van dit boek. Lees je mee?


Over het boek:

Heden en verleden vloeien samen als de oude Wijsgeer, genaamd Benedictus, een serie van boeken aan zijn meest bekwame student Xavier wil laten lezen. Deze boeken bevatten vertellingen uit lang vervlogen tijden en Xavier beleeft die verhalen alsof hij zich daar daadwerkelijk bevindt. Twee van deze verhalen worden in dit eerste boek geïntroduceerd, namelijk die van het licht en de duisternis. Ze wisselen elkaar naadloos af, samen met deze Benedictus hoofdstukken, die zich in het heden van de wereld, genaamd Sistna, afspelen. Maar wat Xavier niet weet, is dat hij door het verzoek van Benedictus op te volgen misschien wel een corrupte tak van de regering, genaamd de Bloedraven – die ook in die vertellingen uit het verleden voorkomen – kwaad gemaakt heeft en dat hij misschien wel in een eeuwenoude oorlog is verstrengeld.

“Het was alsof hij voelde dat iets hem naderde toen hij zijn zwaard uit de schede, die hij zojuist nog in zijn hand had, haalde, want het plotselinge geluid van voetstappen ontwaakte hem uit zijn gemijmer. Zijn scherpe zintuigen vertelden hem dat er gevaar op de loer lag. Bij het trekken van de andere helft van Verzwelger der Draken, uit de schede op zijn rug, zegende hij, bij hoge uitzondering, de onheilige Mizalda voor het produceren van het prachtige mechanisme dat het mogelijk maakte om een zwaard vanaf de rug te kunnen trekken. Het was namelijk zo dat zijn scheden waren bevestigd aan een ketting, die op zijn beurt weer aan zijn schoudervulling was gekoppeld. Als hij zijn arm tot boven zijn schouder reikte zou er aan deze ketting getrokken worden, waardoor zijn scheden naar beneden zouden schuiven. Zodoende gaf het zijn zwaarden de ruimte om van de scheden op de rug te worden getrokken. Hij draaide zich snel om en gooide het zwaard dat hij zojuist nog tussen zijn bleke vuist gebald had hemelwaarts en ving hem even later met een sierlijke souplesse weer bij handvat op. Hij was nu volledig klaar voor de strijd. ”

Origineel boek

Ik ben dol op fantasyboeken maar helaas ontbreekt bij veel verhalen originaliteit en meeslependheid in deze genre. Of dit soort boeken zijn net te commercieel. Het verhaal zelf komt dan hierdoor op de achtergrond terecht. Gelukkig was het bij dit boek niet zo. Owan Drake beschikt over een vlotte pen. Hij bouwt het verhaal spannend op waardoor je als lezer gemotiveerd wordt om verder te lezen.  Ik moest wel even wennen aan het gescheld af en toe in het boek, maar hier lees je gauw overheen. Het past erg goed bij dit boek. Het is erg moeilijk om het boek weg te leggen. Het boek is een flinke pil 307 bladzijdes bevat dit boek.  Op sommige momenten is het boek zo spannend dan ga je op het puntje van je stoel zitten. De spanning blijft zeker de hele tijd aanwezig.  Hierdoor merk je niet eens dat je een flink boek aan het lezen bent. Prettig leesvoer die je binnen no-time kunt verslinden. Hij heeft het verhaal zo opgebouwd alsof je als lezer echt helemaal in het boek zit. Je leeft echt met de personen mee, alsof je zelf de (hoofd)personen bent in het boek. Het lijkt me nogal een klus om met zoveel personages een spanning op te bouwen in het boek. Maar het is hem zeker erg goed gelukt.

Verfilming

Tijdens het lezen heb je een gevoel alsof je naar een film kijkt. Over een film gesproken dit verhaal leent zich uitstekend voor een fantasyfilm. Ik weet zeker dat fantasyaddicts hier graag naar zouden kijken. Het is alweer een tijd geleden dat ik een leuke fantasyboek heb gelezen. Dit is het boek dat ik graag had willen schrijven. Dit boek is origineel, meeslepend en een boeiend verhaal, dat je zeker aanspoort om het volgende boek van de auteur te lezen.  Vanaf de eerste bladzijde wordt je meegesleurd in dit fantastische boek. Met veel plezier heb ik dit boek verslonden. Dit boek is een aanrader voor iedereen en krijgt vijf sterren!

Owan Drake is het schrijvend alter ego van iemand die je misschien kent, maar misschien ook niet. Om persoonlijke redenen heeft hij er voor gekozen om zijn identiteit niet prijs te geven totdat hij zal sterven. Zij debuutroman de Zaden der Hoop boek I verscheen in maart 2017.  Met dit boek heeft hij de eerste prijs in de categorie fantasy in de wacht gesleept, georganiseerd door de perfecte buren leesclub.