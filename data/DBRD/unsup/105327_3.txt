Een roman die lekker doorleest. Vanaf het begin word je in het verhaal getrokken. Donna ontmoet in het landhuis, waar ze een foto-opdracht heeft, een oude liefde. Al snel blijkt dat de liefde helemaal niet oud is, van beide kanten. De sfeertekeningen die Verweij geeft geven je een mooi beeld van het huis en het landgoed eromheen. Ook het romantische deel van het verhaal wordt goed uitgewerkt, de twijfels en vraagtekens die Donna bij de hernieuwde kennismaking met een oude lover zet. Een mooie liefdesverhaal zonder te zoet te worden. De uitwerking van het plot rondom de moord had voor mij wat beter gekund. Daar wordt niet erg diep op in gegaan, ook niet als er een tweede dode valt. De emoties blijven dan achterwege. Al met al een ontspannende roman.