Samenvatting: Een beschrijving van het leven van de romeins keizer augustus
die leefde omstreeks het begin van de jaartelling. De beschrijving wordt
gedaan aan de hand van brieven die de betrokken mensen aan elkaar
schrijven. Daarbij staan de brieven niet op datum, maar staan brieven
van veel later datum tussen andere brieven. De leidraad is een bepaalde
gebeurtenis of een deel van de geschiedenis, waarbij door latere brieven
alsnog een keer wordt terug gekeken op de gebeurtenis.
Op deze manier ontstaat wel een goed beeld van de omstandigheden en
de deelnemers en het leven in die tijd. Hoewel dit meestal betrekking
heeft op de voornaamste mensen, maar soms wordt ook het eenvoudige
leven beschreven van een soldaat of een boer. Over het algemeen
ontstaat zo een boeiende geschiedenis die een goed beeld geeft van het
leven en de werken van de keizer Augustus en de moraal van die tijd.
Ook ontstaat een goed beeld van de dochter van de keizer ( Julia )
waarvan hij erg veel hield en die daardoor de dood straf wegens hoog
verraad vanwege foute vriendjes wist te ontlopen. Ook de aanloop naar de
keizer Nero wordt beschreven en je kunt een beeld vormen van diens
karakter en de daaruit volgende wreedheden.
Opinie: Door de brieven en omdat ze niet op (tijds)volgorde staan
is het vooral in het begin moeilijk het verhaal te volgen en
een goed beeld te krijgen van die wereld. Ineens krijgt de lezer
erg veel details die ook niet in de juiste volgorde lijken te staan.
Maar na ongeveer 100 blz krijg je door hoe het zit en dan is het
wel een erg boeiende beschrijving van Augustus en ook van
de tijd waarin hij heeft geleefd. Ook de aandacht voor zijn
dochter Julia is boeiend, omdat die slechts sporadisch ergens
in de geschiedenis beschrijvingen wordt genoemd. Dit is een roman,
maar een groot deel is niet in strijd met de historische feiten,
dus zou inderdaad waar kunnen zijn. Omdat door de brieven erg
veel detail informatie wordt gegeven is het sterk aan te raden eerst
andere boeken over deze tijd te lezen zodat al veel achtergrond
informatie bekend is.
Overigens vind ik het boek wel erg mooi geschreven. De boeken over
Cicero ( die we hier weer tegen komen ) zijn een goede voorbereiding.