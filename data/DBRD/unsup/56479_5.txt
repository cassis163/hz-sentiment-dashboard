Ik heb weer een paar heerlijke dagen mogen genieten van de Gone-serie. Overduidelijk is te lezen dat Michael Grant goed nagedacht heeft over de verschillende delen en de inhoud. In elk deel moet er wel weer een nieuw gevaar overwonnen worden, maar ondertussen komt er een goede rode draad doorheen. Karakters worden duidelijk uitgewerkt en leer je echt kennen. Ook de personages groeien met het verhaal mee, worden ouder, leren omgaan met verschillende problemen en elkaar. Prachtige serie, die helaas al over de helft is. Ik kijk uit naar meer!