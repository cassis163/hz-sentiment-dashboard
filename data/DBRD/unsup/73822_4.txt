Dit is het eerste boek van De onzichtbare maalstroom cyclus.
Je gaat mee op reis, naar een wereld waar het mogelijk is om naar andere dimensies af te reizen. Het verhaal speelt zich af in verschillende dimensies van de stad Otrostaadt. Je hebt bijvoorbeeld Otrostaadt in Alpha, maar ook in de Alyxwereld. Het geloof is sterk in Alpha- Otrostraadt en de inquisitie bepaald een hoop van de regels: wat wel en niet mag.
Heike krijgt een baan bij het ESP. Het ESP jaagt op demonen, die vooral uit Tartarus komen. Het ESP is een dus een soort politiekorps, maar dan meer de inquisitie vorm. Het kwaad moet de wereld uit, daar moet tegen gestreden worden, in welke vorm dan ook. Maar Heike moet onderaan de ladder beginnen. Ze is een zeer sterke Telepaat, dus ze kan gedachtes lezen en opvangen. Odette werkt ook bij het ESP, maar op het kantoor. Ze worden al snel vriendinnen en zoeken elkaar naar het werk ook op. Dat is niet zomaar in een caf√©, maar in een heel andere wereld. Deze wereld is heel bijzonder!
Heike haar baas komt er al snel achter dat ze een sterke telepaat is en dat ze niet over zich heen laat lopen.
De Alpha wereld vecht al een tijdje tegen de Alyx wereld ( Ook wel Tartatus genoemd). Volgens de ESP kan er niets goed komen bij de firma Alyx vandaan.
Werner heeft zijn vrouw Eva verloren en mist haar nog steeds elk moment van e dag. Als hij door omstandigheden in een andere dimensie terecht komt, komt hij daar Viola tegen. Ada is een robot vrouw die geen gevoelens heeft zegt ze. Maar ik vind haar echt heel menselijk overkomen. Edison is zijn bodyguard. Zij is ook nergens echt bang voor. Maar als de duistere demonische schimmen de wereld dreigen over te nemen, is ze toch echt wel een beetje bang. Want wat zijn deze demonen? Hoe zijn ze ontstaan? Hoe kun je ze uitschakelen? Het zijn wezens die in de schaduw leven. Deze worden echt super goed beschreven. Daar gaan je haren van overeind staan. Een stukje horror in dit toch al originele en unieke verhaal! Smullen dus!

Dit boek heeft veel: SF, Magie, wetenschap en techniek. Dat is een unieke combinatie! Waar begint de magie en waar houdt de wetenschap op?
Het plot was goed en het einde is vrij open, je weet dat er hierna nog meer gaat komen. Toch kan ik het even laten bezinken, want het heeft een einde, alleen smaakt het echt naar meer!
Het leest als een trein en is spannend! En ook fijn, dat er weer een auteur is van Nederlandse bodem, die SF schrijft!

De titel Lege steden is ook helemaal duidelijk. De cover is mooi en doet me denken aan de beschrijving van de Maalstroom.
4****