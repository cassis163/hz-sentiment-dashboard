biebmiepje.nl
Ik heb De Franse Revolutie in kleine porties gelezen, het is natuurlijk wel een informatief boek, dus er komt heel veel informatie op je af. Het boek leest gelukkig fijn, het is toegankelijk geschreven, maar doordat er zo ontzettend veel aspecten aan het verhaal zitten – politiek, religie, seksualiteit – raakte ik af en toe wel de draad kwijt. Dan was het fijn geweest als er een begrippenlijst en een lijst van belangrijke personen in het boek had gezeten, zodat ik even mijn geheugen kon opfrissen. En ik miste, net als bij het Jeanne d’Arc boek wat ik las van deze uitgever (recensie), de illustraties. Dat had het een nog toegankelijker en aantrekkelijker geschiedenisboek gemaakt.

Maar: mijn kennis van de Franse geschiedenis is weer flink opgefrist na het lezen van dit boek en ik vond het ontzettend interessant om te lezen – ik krijg meteen zin om meer te lezen over Marie-Antoinette bijvoorbeeld – dus het boek krijgt zeker een mooi plekje tussen mijn geschiedenisboeken.

(met illustraties en begrippenlijst had ik 5* gegeven)