In 'Woeste Hoogten' volg je decennia lang twee families in twee verschillende huizen. Het halve boek is eigenlijk de hulp die aan het 'ik'-figuur uitlegt wat er allemaal is gebeurt doorheen de jaren op het landgoed waar het 'ik'-figuur verblijft. Zo leer je de karakters kennen, maar de eerste stuk of 10 hoofdstukken zijn echt super moeilijk te volgen. Het is vaak heel verwarrend want het taalgebruik is niet erg modern. Maar zodra je een beetje snapt wie wie is (heel veel personen hebben ook dezelfde naam dus je moet maar net uit de context weten over welke van de Cathy's het dan bijvoorbeeld gaat) is het een prachtig verhaal die je meesleept in een liefde in de vorm van marteling.

Het thema van dit boek is met stip 'liefde'. Maar toch vind je geen liefde terug in de interacties tussen de karakters. Haat en misgunst staan centraal. en je kruipt nooit in de huid van een van de karakters waardoor je geen emotionele band vormt met iemand dus je beoordeelt ze allemaal van een afstand. Het zijn stuk voor stuk onsympathieke personen die alles doen voor ego√Østische redenen. Maar is dat niet eigenlijk een beetje liefde? Liefde is niet zoals beschreven in menig roman. Liefde grenst altijd een beetje aan haat en hoe groter de passie, hoe minder deze twee van elkaar te scheiden zijn. Het is zeker geen sappig liefdesverhaal. Het gaat over twee personen die telkens van elkaar worden gescheiden door omstandigheden of hun eigen nare persoonlijkheid tot er op een gegeven moment niks ander meer over is dan kwelling. Is de liefde daar dan nog steeds, maar heeft het een andere vorm aangenomen of valt de liefde dan volledig weg?
Er zitten zoveel mooie zinnen in dit boek. Alleen daarvoor is het al het lezen waard. 'Woeste Hoogten' is zeker een acquired taste. Ik las er niet als een trein doorheen. Ik heb hem maandenlang weggelegd maar uiteindelijk weer uit de kast gepakt en doorgezet en ik ben blij dat ik dat heb gedaan. Toen ik hem uit had heb ik hem misschien 3,5 ster gegeven. Maar dan lees ik andere boeken en denk ik terug aan hoe mooi dit boek eigenlijk was.Nu geef ik het dus 5*.