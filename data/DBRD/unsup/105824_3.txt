Lichte jaren – deel 1 van de The Cazalet Chronicles.
Het verhaal begint in 1937. Drie generaties ( de grootouders – hun drie getrouwde zonen met vrouw en kinderen en hun ongetrouwde dochter met partner) brengen de zomer door in Home Place en Mill Farm op het platteland in Sussex met hun juf en hun bedienden. Vader en 2 broers hebben samen een eigen bedrijf “De Werf”.
Het boek begint met een uitgebreide beschrijving van alle personen met hun eigen problemen en geheimen en hun relaties met elkaar. Ook de omgeving, het huis en de kleding die een ieder draagt als ook het eten worden kleurrijk en gedetailleerd beschreven. Dit alles tegen de achtergrond van een dreigende Tweede Wereldoorlog.
Deel 1 geeft een goede impressie van het leven van een rijke Engelse familie in de dertiger jaren. Halverwege deel 1 komt het verhaal op gang en wellicht wordt deel 2, dat zich afspeelt tijdens de oorlogsjaren, een interessant deel. Ik ben benieuwd hoe het zal gaan met deze familie tijdens de Tweede Wereldoorlog.
De actie van het verhaal zit in de traagheid van de dingen.