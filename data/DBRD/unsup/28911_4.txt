Mijn derde boek van Jo Claes sinds ik hem vorige jaar heb ontdekt als blinddate. Het is weer een kenmerkend boek met Thomas Berg in de hoofdrol. Een combinatie van heden en verleden drijven het plot, misschien ietsje minder als in andere boeken, maar nog steeds aanwezig. Homoseksualiteit en eigenlijk het verbod erop spelen een grote rol in het plot. Wederom heeft Thomas Berg weer een prominente rol in het oplossen van de moord, hij heeft het weer briljant uitgedacht in zijn hoofd.

De ontknoping is ge√Ønspireerd op een jeugdherinnering van Berg aan zijn grootvader, die uurwerkmaker was en de mogelijkheid had de tijd even stil te zetten. Er zijn prachtige verwijzingen naar de klok in het boek, zo schrijft de auteur in het dankwoord een hommage aan Hemingway's 'From who the bell tolls'. Zoals altijd gaat Claes zorgvuldig met zijn karakters om en neemt hij de tijd om ze te introduceren. Heel mooi heeft hij de rem erop om de ontknoping te doseren. Het geeft wat mij betreft het talent van de meester Jo Claes weer.