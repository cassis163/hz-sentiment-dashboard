Ik kende Mart Smeets alleen van zijn werk bij Studio Sport en ik wist dat hij heel veel van muziek hield. Dat hij ook heel verdienstelijk kan schrijven wist ik niet. En dat er al 52 .......eerdere titels van hem verschenen waren al helemaal niet. Maar vanaf nu ben ik fan. Wat is dit een leuk boek. Een reisboek, geschiedenisboek, leuke weetjes boek etc. Toegegeven, je moet je soms best even concentreren want heel veel namen van sporters, politici en muzikanten. Maar dit gecombineerd met vele verhalen over de verschillende staten en plaatsen waar Smeets tijdens zijn werk en vakanties is geweest in Amerika maken dit tot een prachtig boek. Hoe twee studenten en een schriftelijke cursus het begin zijn van Ben en Jerry's ijs. Zijn tranen bij het overlijden van Gerry Kneteman, geschiedenisles over de Kennedy familie. Coca cola versus Pepsi. Ik heb genoten en ga op zoek naar een volgend boek van hem.