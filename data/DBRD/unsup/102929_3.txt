ik heb trouwens de cover met de zon voorop. Deze die hier op hebban staat, vind ik NIET mooi.
Dit is het tweede boek in de Young Adult serie van Veronica Rossi.

In het begin van het boek komen de twee geliefden elkaar weer tegen. Aria probeert het echt om te aarden in de Getijen, maar de mensen willen haar daar niet. Ze blijft een mol in hun ogen. Perry staat voor een moeilijke keuze nu hij bloedheer is. Moet hij zijn volk naar een veilige plek loodsen? En zo ja, waar kan hij die dan vinden? Hij worstelt echt met keuzes maken, als bloedheer. En zullen de mensen nog wel achter hem staan, nu de stormen steeds erger worden?
Perry en Aria zijn op zoek naar een veilige plaats om te leven. De aarde is er zeer slecht aan toe. Er zijn de zogenaamde Aetherstormen,: een soort trechters die alles op hun pad verwoesten en in de brand steken. Het land is onbewerkbaar en het is gewoon niet meer veilig om er te leven.
Sintel is er ook weer. De jongen met een zeer aparte gave. En eer komen nog meer personages terug uit het vorige boek. Ook gaat Aria weer met haar i-viewer aan de slag. Maar is dat apparaatje wel te vertrouwen? Er klopt iets niet met de domeinen…Maar wat is dat? Ze heeft geen toegang meer tot de domeinen, ze kan maar met 1 persoon praten. En dat is haar minst favoriete persoon!

Dit boek vond ik overigens meer een Roman met dystopische elementen.
Het draait vooral om Aria en Perry. Als ze bij elkaar zijn, kunnen ze niet van elkaar afblijven. Maar Aria besluit om Perry’s neefje te gaan redden en Het Stille Blauw te vinden.

Het verhaal zie je afwisselend door de ogen van Aria en Perry. Hun namen staan bovenaan de hoofdstukken.

Ik heb geen moment op het puntje van mijn stoel gezeten. Maar het verhaal is mooi om te lezen. En ook zie je de personages groeien. Maar ik was wel teleurgesteld, had er veel meer van verwacht.
Maar de spanning die ik zocht, heb ik niet gevonden. Dat is gewoon erg jammer. Het voelde aan als een soort tussen verhaal.

Deze serie is Dystopisch en de covers vind ik nog steeds prachtig. Ik ga binnenkort boek 3 ook lezen.
Ik geef het boek 3*** omdat ik het net voldoende vind en het een leuke YA-roman is om te lezen.