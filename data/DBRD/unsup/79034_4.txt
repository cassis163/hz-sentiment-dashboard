David Lynch op papier

Het wikkelhart lijkt in eerste instantie een gewone roman over rivaliteit tussen twee vrienden. De ik-persoon, Dom (eigenlijk Dominic), is een schrijver met een ernstig writersblok. Hij worstelt met zijn perfectionisme: zijn beschrijvingen doen voor zijn gevoel nooit recht doen aan de realiteit. Zijn vriend, Nick, is echter een zeer succesvol schrijver geworden, die schijnbaar moeiteloos de prachtigste zinnen op papier weet te zetten . Al snel kom je er echter achter dat er meer aan de hand is met Dom: langzaam wordt de lezer meegezogen in Doms draaikolk van waanideeÃ«n. Koeleman heeft dit boek uitstekend opgebouwd. Met behulp van schitterende, bijna poetische, metaforen zet hij je voortdurend op het verkeerde spoor. Hij blijft je prikkelen tot de laatste pagina.
Het wikkelhart is zeer absoluut een aanrader voor liefhebbers van David Lynch, mensen die houden van surrealisme en lezers het niet vervelend vinden dat de plot ondergeschikt is aan de thematiek.
4 sterren
Door Saskia Oomkes