Hoe door een schijnbaar kleine onachtzaamheid je leven in een achtbaan terecht kan komen! Dit overkomt Lewis Penn, een bedrijfsjurist bij een vermaard Londens advocatenbureau. Hij raakt een dossier kwijt, en om deze flater recht te zetten, maakt hij de ene fout na de andere. Het is zo erg dat hij zelfs gezocht wordt voor moord, althans dat denkt hij toch...

Een zeer vlot geschreven juridische thriller, geen 'whodunit'. De ene gebeurtenis volgt de andere op. Een leuk plot, en goede karakterzetting. Een aanrader !