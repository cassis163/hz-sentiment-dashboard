De Kronieken van Magie deel 3 de Godenwereld. Dit boek is het derde deel van een trilogie. Delia, en Lilith zijn allebei ergens anders terecht gekomen en reizen met enkele magiërs uit de groep mee. Ze zijn nog steeds op weg naar de bron van de magie in de godenwereld. De leider van de groep, Dillon is een hele sterke magiër maar hij heeft grote problemen. Delia en Lillith komen na een paar moeilijke reizen toch weer bij elkaar. Bij de Jade-stad nemen de magiërs het op tegen een grote vijand, er wordt heftig gevochten. Maar zelfs daarna, als ze moe zijn van alle gevechten, moeten ze nog verder en het is maar de vraag of ze de bron kunnen bereiken want de magiërs van de gouden generatie die heel sterk zijn met hun magie moeten het ook nog opnemen tegen een vijandige god en nog een paar andere vijanden. De elementalen worden in de strijd geworpen wat het allemaal nog moeilijker maakt. Het is tot het eind toe spannend of de wereld gered kan worden. De groep magiërs blijft groot en steeds wordt er van perspectief gewisseld. Wat ik jammer vond was dat ik nog steeds niet echt goed met de personages mee kon leven. Het gekibbel met elkaar, zelfs al was dat soms vriendschappelijk bedoeld en de voortdurende actie vanwege de gevechten, geeft weinig ruimte voor verdieping van het verhaal. De achtergronden worden wel uitgelegd, maar door de pagina's vol actiescènes raken die weer op de achtergrond. Dit is echt een verhaal voor liefhebbers van verschillende soorten magie die in gevechten tegen gevaarlijke tegenstanders wordt gebruikt.