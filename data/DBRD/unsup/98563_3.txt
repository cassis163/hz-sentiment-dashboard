Alex Boogers schreef al 7 romans. Zijn Alleen met de goden werd bekroond met de Boekhandelsprijs 2016 en stond op de shortlist van de Libris Literatuur Prijs 2016.

Dit boek vertelt het verhaal van Harvey, een zwarte jongen voor wie elke dag hetzelfde is als de andere. In zijn wijk vecht iedereen om te overleven. Ook zijn buurmeisje Amy, die een verschrikkelijk geheim met zich meedraagt. De enige die ze vertrouwt is Jacob, een oude man wiens dierbaarste herinneringen zijn gestorven met zijn vrouw.

Dit verhaal leest heel vlot. In het begin is het even wennen omdat het verhaal wordt verteld aan de hand van 3 personages. Je wisselt steeds van perspectief maar ook wissel je regelmatig van tijd, heden en verleden. Maar als je dit eenmaal doorhebt dan leest het goed weg. Het verhaal wordt zo ook aan verschillende kanten belicht waardoor je een duidelijk beeld krijgt van de personages en het verhaal. Een heel ander boek dan ik normaal gesproken lees maar het boek heeft me verrast, ik bleef doorlezen omdat ik wou weten waar het verhaal naar toe ging en wat er zou gebeuren. Het is een boek wat je laat nadenken.