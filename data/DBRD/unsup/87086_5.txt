De schrijver, Jason Rekulak, geboren in 1971, had in zijn jeugd een Commodore64.
In dit boek speelt deze computer een grote rol. Voor velen die ook in de tachtiger jaren opgroeiden een herkenbaar iets, de cassettebandjes, de floppy-disks, ROM- en RAMgeheugen...READY.
Het verhaal gaat over Billy Marvin, 14 jaar en lang en slungelig, en zijn vrienden Alf, die de meest fantastische verhalen en 'weetjes' vertelt en veel gelijkenis vertoont met alien Alf van de tv-serie, en Clark, een hunk met een misvormde hand. Drie jongens die op school buiten alle groepjes vallen en die dikke vrienden worden.
Ze spelen strippoker op de Commodore, een spel ontworpen door Billy zelf, met Christie Brinkley als speler (een bekend model, nu opgebouwd uit leestekens en wiskundige symbolen met nullen als tepels). Dan komt de nieuwe Playboy uit met voorop (en binnenin) Vanna White, het droommeisje van elke 14-jarige jongen. (leuk om even te lezen: http://www.eonline.com/news/839934/vanna-white-reveals-playboy-regrets-and-wheel-of-fortune-dress-secrets)
Wilde plannen worden gemaakt om in het bezit te komen van zo'n Playboy want die mogen ze nog niet kopen (die is voor 18 jaar en ouder). Zo komt Billy in contact met Mary, ook een liefhebber van en natuurtalent op de Commodore.
Een boek met een mooi verhaal over de onzekerheid van 14-jarigen, hun vriendschap en avonturen, de eerste stappen op het liefdespad en heel veel herkenbare namen van personen, tv-programma's, films en items uit die tijd.
Echt een feel-good boek, ook al loopt het soms anders in het leven als je denkt......