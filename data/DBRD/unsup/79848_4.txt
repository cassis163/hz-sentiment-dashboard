De auteur deed 10 jaar over dit boek naar eigen zeggen, het onderzoek en vooral ook het complexe thema en de mysterieuze wereld van het Vaticaan – een wereld an sich.

Het boek begint met een historische kanttekening – het verhaal van twee broers die 2000 jaar geleden ieder een richting kozen om het evangelie van het christendom te verspreiden.
Petrus reisde naar Rome waar hij het westerse christendom opbouwde, zijn broer Andreas trok naar Griekenland waar het oosterse christendom zijn basis legde.
Zo ontstond in het westen de Rooms-katholieke kerk en in het oosten de Orthodoxe.

Het verhaal speelt zich af in 2004, de tijd dat Johannes Paulus II het Vaticaan “bestierde”.
Al generaties lang is de familie Andreou een godsdientige familie die leeft binnen de muren van het Vaticaan. De huidige generatie, de broers Simon en Alex zijn in feite verschillend in die zin dat Simon katholiek is en Alex Orthodox.
De orthodoxen mogen voor ze gewijd worden trouwen. Alex trouwde met Mona en samen krijgen ze een zoontje – Peter.
Als een gezamenlijke vriend – curator Ugolino Nogara - van de broers een expositie plant waarin het eeuwenoude mysterie van de Lijkwade van Turijn centraal staat, gaat deze op zoek naar nieuwe bewijzen en feiten en het unieke document genaamd – het Diatessaron.
Beide broers worden betrokken bij de expositie door hun vriend, ieder op hun eigen deskundige vak.
Als echter op een avond de curator vermoord wordt aangetroffen en er ingebroken wordt bij Alex lijkt het wereldje binnen de muren van het Vaticaan er ineens een van schimmige complotten, geheimen die het daglicht niet kunnen verdragen en de zoektocht van Alex naar de waarheid.

Het boek zet in de beginfase een beetje uiteen hoe en waarom het Vaticaan zo complex is. De verschillende lagen, functies en vooral ook de regels die gelden voor alle mensen die er wonen, al lijken die regels en wetten af en toe vrij flexibel daar waar het de hogere orde betreft..
Een verhaal dat in mijn ogen niet alleen literaire thriller is maar een romantisch geschiedenisboek met als extra dimensie spanning.
Een verhaal ook van familie, hoop – geloof en liefde. Een liefde voor familie voornamelijk die sterker is dan wat ook ter wereld.
Een goed opgebouwd boek qua spanning, verteld door hoofdpersonage Alex, dat als je er eenmaal inzit niet makkelijk weg te leggen is.
Mooie zinnen schrijft Ian Caldwell, gevleugelde zinnen was mijn gedachte zelfs af en toe.
Het leest prettig en geen zware kost, of je nu gelovig bent of niet – het fascineert!
Hoe het afloopt en wie de moordenaar is? Ook daarin zit een verrassing, het einde vond ik echt iets om nog een tijdje over na te denken … onverwacht.

Het zou zomaar een waargebeurd verhaal kunnen zijn in mijn beleving, ik zat niet op het puntje van mijn stoel/bank maar dat doet niet ter zake in dit boek. Het was een geweldig boek om te lezen.


http://josesprakeloos.blogspot.nl/2015/06/ian-caldwell-het-vijfde-evangelie.html