De laatste getuige is mijn eerste kennismaking met Jilliane Hoffman. Ook al is dit het vervolg op Vergelding, het verhaal is heel goed zelfstandig te lezen.
Maar er is iets raars met dit boek. Van de eerste 70-80 bladzijden zijn sommige hoofdstukken heel vlot geschreven. De andere hoofdstukken, toch wel het merendeel, zijn enerzijds ingewikkeld door de vele verhaallijnen en personages, maar anderzijds is de schrijfstijl compleet anders en het komt nogal gekunsteld over.
Nadien leest het boek wel heel vlot, maar dit wordt soms afgeremd doordat er veel nadruk wordt gelegd op de typische Amerikaanse rechtsgang waar wij geen feeling mee hebben.
Het einde van het boek is dan weer heel erg spannend.