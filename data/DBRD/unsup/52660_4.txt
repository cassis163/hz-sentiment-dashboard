Wat een waanzinnig goed idee, mensen chippen, gedaan met privacy. En uiteraard bevat het ding ook nog iets dat bijna niemand weet.
Heerlijk snelle thriller met een plot die niet eens zo ver gezocht is. Wie weet over hoeveel jaar we allemaal met zo'n chip rondlopen. Ik zou er wel nog een GPS locatiebepaler in stoppen, dat maakt het nog iets gemakkelijker om iemand op te sporen.
Victor Bronckhorst is een eng mannetje, als elfjarige heeft hij zijn ouders verloren en vanaf dan werd hij opgevoed door zijn opa en oma. Vooral opa houdt er soms vreemde praktijken op na in de opvoeding. Desondanks hebben de twee wel een geweldig goede band. Helemaal wanneer zijn opa vertelt dat hij de uitverkorene is. Wanneer zijn opa overlijdt, gaat de band eigenlijk gewoon verder want Victor voert lange gesprekken met hem, vraagt nog altijd zijn opa om raad.

Een van de betere thrillers met een blik op wat de toekomst mogelijk kan brengen. Het einde komt niet met een harde klap, maar met de nodige tact en mensenkennis.