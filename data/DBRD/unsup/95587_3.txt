Een paar weken geleden had ik dit boek gewonnen en eindelijk vond ik er de tijd voor om het te lezen. Harry probeert zich in allerlei bochten te wringen om Molly voor zich te winnen. Hij doet dit op een nogal omslachtige manier, die af en toe wel grappig is. Maar vooral de terugblikken naar het huwelijk met zijn overleden vrouw, vond ik mooi en soms ontroerend. Al met al geen echte topper maar wel een leuk boek om tussendoor te lezen. Dus Dizzie, nogmaals bedankt! Zelf zou ik het boek niet gekocht hebben, maar het is juist leuk om af en toe iets anders te lezen.