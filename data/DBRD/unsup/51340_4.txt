Samenvatting:

Misdaadjournaliste Benthe Berg werkt bij weekblad De Vrije Pers aan een artikel over Stefan van Weezel, het monster van Voorburg die verdachte is van vijfvoudige moord. Op dat moment blijkt dat er een pedofiel opgepakt is in het dorp Ringerdam waar Benthe woont met haar man Raoul en hun vijfjarige dochter Céline.

‘Ringerdam,’ zegt Stan dan, terwijl hij mij aankijkt. ‘In dat gehucht woon jij toch tegenwoordig?’ Ik knik verward en voel dat het nieuws mijn moeheid naar de achtergrond verdrijft. Ken ik de pedo? Wie is het? Wanneer is hij opgepakt? En waarom weet ik daar nog niets van?

Al snel blijkt dat Céline één van de slachtoffers is van Rick V., die werkzaam is als sportleraar op de basisschool van Céline.

Hij heeft niet alleen haar onschuld gestolen, maar ook haar onbevangenheid.

Benthe is vervuld van walging, boosheid en het gevoel van onrecht overheerst. Als de lokale bevolking Rick V. in bescherming blijft nemen gaat Benthe zelf op onderzoek naar de waarheid, die ze boven tafel wil krijgen. Benthe bijt zich vast in allerlei aanknopingspunten en brengt menigmaal niet alleen haarzelf maar ook haar gezin in gevaar. In al haar wanhoop besluit ze wraak te nemen als Rick V. uiteindelijk veroordeeld wordt tot maar 6 maanden waarvan 3 maanden voorwaardelijk.

Benthe is te persoonlijk betrokken met de zaak van pedofiel Rick V. dat haar baas haar op non-actief zet. Hierdoor heeft ze alle tijd om de aanslag op Rick V. voor te bereiden maar ook om dieper te graven in het familiegeheim van hem wat ze op het spoor is gekomen.

Thuis twijfelt Raoul ondertussen aan hun relatie want Benthe gaat steeds meer op in haar werk en ze staat daardoor onder enorme druk.

Zal Benthe zegevieren en de dader, van het vreselijke onrecht wat haar dochter is aangedaan, te pakken krijgen? Zal ze haar plan kunnen uitvoeren en komt ze ongeschonden uit de strijd? Je leest het in de spannende thriller ‘In mijn bloed’



Mijn mening:

In mijn bloed is een hele fijne thriller met onderhuidse spanning en een goed plot. De personages zijn goed uitgelicht en komen tot hun recht. Het boek leest als een trein en voldoet voor mij aan een echte pageturner.

In mijn bloed begint met een pakkende proloog en daarna volgen 42 korte hoofdstukken, geen moeilijk taalgebruik maar een lekkere vlotte schrijfstijl.

Het was mijn kennismaking met Milou van der Will en het smaakt absoluut naar meer. Ik hoop dat er snel weer een Benthe Berg thriller uit mag komen. Hoe eerder, hoe beter…

Ik vond het een genot om In mijn bloed te mogen lezen via Not just any book en bedank hun en de uitgever The House of Books voor het beschikbaar stellen van dit recensie-exemplaar.