Esther Danielle (ED) Vermeulen heeft een Rotterdamse priv√©-detective geschapen: Marit Johansen.
Haar bureau heet MaRiT en dat staat voor: "Mysterie & antwoorden, Relatie en info-Team."
Beetje er op en er over zouden ze in Vlaanderen zeggen. Ik hoor Hank Stammer zich omdraaien in zijn graf.
Vermeulen probeert haar karakters op een aardige manier neer te zetten en onwillekeurig leef je met Marit mee. In elk deel van de serie krijgt Marit een paar zaken op te lossen. Ze krijgt de zaken via twee andere vaste hoofdrolspelers en soms helpen ze haar ook bij het oplossen er van. De toon die Vermeulen probeert aan te slaan is soms nog wat gezocht, de schrijver is soms leesbaar nog op zoek naar de juiste toon, de juiste manier. Een kundige bureauredacteur had er best nog wat aan kunnen schaven. Als je daar door heen kunt lezen is het aardig te pruimen. Een echte grote hoofdrol in de serie is weggelegd voor Rotterdam en dan met name het Noordereiland. Een aanrader dus sowieso voor hardcore Rotterdammers die graag over hun regio en een spannend boek lezen. Liefhebbers van oudere cynische mannelijke detectives raad ik nog steeds Theo Capel of Dashiell Hammett aan.
Te prijzen is dat men de reeks vergezeld laat gaan van een website: http://www.bureaumarit.nl