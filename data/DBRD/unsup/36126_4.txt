Dit boek gaat over opgroeien in de Bijlmer. De kleurrijke bewoners en de verpaupering. Nog meer gaat dit verhaal over een gezin die gebukt gaat onder het regime van vader. Over een zoon die probeert te voldoen aan de toekomst die al voor hem is bedacht. De toekomst die er zorg voor moet dragen dat het vluchten vanuit eigen land de moeite waard was. De toekomst die ervoor zorgt dat zijn moeder niet voor niets gebukt gaat onder de weerbarstigheid van zijn vader. Hij en zijn zus kunnen alles de moeite waard maken. In dit boek lees je over een zoektocht naar eigen identiteit.