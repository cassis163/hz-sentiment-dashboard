Jane Raimy is een jonge tv kok die alles goed voor elkaar heeft. Ze heeft veel geld verdiend met haar tv optredens, maar diep in haar hart verlangd ze terug naar de tijd dat ze nog als cateraar werkte en zelf bepaalde wat ze maakte en zou doen. Nu word het bepaald door een team en worden zelfs de gasten en de verhalen geregisseerd. Ze woont tijdelijk bij haar opa omdat haar oma net is overleden. Jane is opgegroeid bij haar grootouders en heeft een gelukkige jeugd gehad. De laatste tijd is ze echter ver van gelukkig.
Haar relatie is voorbij, haar oma net overleden en Jane zit in een flinke dip.
Als ze daarbij ook nog last krijgt van een stalker, loopt haar leven flink anders dan dat de bedoeling is. Lukt het haar om zich te onttrekken aan deze vervelende zaken en zich weer te richten op de toekomst. Dat is waar het in dit boek van Elvin Post om draait. Ondanks dat het boek supersnel weg leest en het een leuk verhaal is, lukt het Elvin Post niet om me op het puntje van mijn stoel te krijgen. Het boek is te gezapig en kabbelt te veel door. Het is erg voorspelbaar allemaal en word op geen enkel moment erg spannend. Desondanks is het een prettig boek om even tussendoor te lezen.