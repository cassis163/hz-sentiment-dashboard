Ik heb het boek twee keer gelezen omdat ik sommige delen wel een beetje ingewikkeld vond. Wat me erg opviel is dat als je het boek voor de tweede keer leest, alles er anders uitkomt. Bijvoorbeeld Dr. Lockhart denkt, dat merk je later in het boek, dat Jane twintig jaar geleden een van haar vriendinnen heeft vermoord. Als ze in het begin zegt: Dat moet erg moeilijk voor je geweest zijn. (Het gaat over de dood van haar twee vriendinnen.) Die uitspraak krijgt dan een heel andere klank. Wat de eerste keer meelevend klinkt, klinkt de tweede keer erg sarcastisch. Ik vond het een heel goed boek omdat je vanaf het begin weet dat er een geheim is. Je wordt steeds op het verkeerde spoor gezet doordat je de basisinformatie uit het dagboek van Jane krijgt. Jane weet zelf ook niet de waarheid dus klopt de informatie niet. Op het eind krijg je dan toch het geheim te weten. Ik vind een leuk detail dat er steeds Latijnse uitspraken tussendoor komen die dan vertaald worden. Door dit boek ging ik Latijn leuker vinden en dat meen ik echt. Dit is een boek dat je niet snel vergeet. Bij mij bleef het in ieder geval een lange tijd in mijn hoofd rondspoken. Dit komt vooral doordat er een bepaalde sfeer rondom hangt wat me erg aanspreekt. De meisjesschool, de latijnse uitspraken en dan het vereren van de godin van het meer, deze dingen werken allemaal mee aan die sfeer. Het was gewoon een te gek boek dat ik iedereen aan wil raden!!!