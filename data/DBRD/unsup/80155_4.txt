Lieve lezers, laat even los hoe een boek “hoort” te zijn want deze roman begeeft zich buiten alle gebaande paden! Om eerlijk te zijn konden de eerste hoofdstukken van “Het huis van de verzamelaar” mij totaal niet bekoren. Het verhaal gaat over Mr. Flood die zijn hele huis vol heeft gestopt met rommel en die nu geholpen gaat worden door Maud Drennan om een beetje orde in de tent te brengen. Ondanks het warrige begin begon het verhaal mij na de doorgeworstelde eerste hoofdstukken steeds meer te boeien en op een gegeven moment kon ik niet meer stoppen en heb ik het boek ademloos uitgelezen. De karakters zijn heerlijk over de top en de bizar leuke bende heilige geesten en de hysterische huisbaas gecombineerd met de opruimwerkzaamheden en zoektocht van Maud bij Mr. Flood maken het verhaal intrigerend, mysterieus, bijzonder, hilarisch, beetje gek, ontroerend, eng, fascinerend, innemend maar bovenal bizar!