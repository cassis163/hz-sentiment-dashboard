Lefbek gaat over de social misfit Lise, die normaal wil zijn maar allesbehalve normaal is. Van haar emotioneel afwezige ouders en haar eerste liefde - die niet bepaald prince charming blijkt - tot haar laatste liefde met wie ze te veel gemeen heeft: Lise lijkt gedoemd om steeds de plank mis te slaan en tegen de randen van het normale op te botsen.

Voorafgaand aan het lezen van dit boek had ik geen idee wat mij te wachten stond. Ik verwachtte een heel luchtig boek over een sociaal ongemakkelijk meisje, iets wat vaker in verhalen voorkomt. Een meisje dat dan verliefd wordt op iemand out of her league, blabla. Ik had geen idee hoe psychologisch het eigenlijk was en hoe veel ik er naast zat. Het is totaal niet zo'n boek. Het heeft mij veel geleerd en mijn ogen doen openen.

Anke Laterveer heeft een hele fijne schrijfstijl wat er voor zorgt dat je zo in het boek wordt gesleept. Het heeft mij op verschillende punten geraakt en mij laten nadenken over issues waar ik eerder niet veel aandacht aan besteedde. Hierdoor heeft zij naar mijn mening ervoor gezorgd dat deze issues wat meer bespreekbaar worden.

Lefbek is zeker een aanrader en een mooie eye-opener.