Natasha is 13 minuten dood geweest als een plaatselijke man haar redt uit de ijskoude rivier. Als ze in het ziekenhuis wakker wordt, heeft ze geen herinnering aan hoe ze in de rivier terecht kwam, maar ze weet dat het geen ongeluk kan zijn geweest. Natasha is de “Queen bee” op school, maar als haar meest toegewijde volgelingen verdacht beginnen te handelen, zoekt ze steun bij haar jeugdvriendin, Becca, om alles tot op de bodem uit te zoeken.
Sarah Pinborough heeft een intrigerende psychologische thriller afgeleverd. 13 Minuten gunt je een blik op de donkerste zijde van tienervriendschappen en al het pesten, het achterbakse geroddel en het verraad dat ermee gepaard gaat. De tweehoofdpersonages van de roman, Becca en Natasha, zijn kwetsbaar en erg onzeker en ze hebben beide hebben een grote behoefte ergens bij te horen, wat hun gedrag beïnvloed.Het verhaal biedt een fascinerende blik op de impact die de high school politiek heeft op jonge psyches. Thema’s zoals van vriendschappen, de verborgen agenda’s van onze naasten, de zoektocht naar een eigen identiteit komen dan ook duidelijk aan bod.Je hebt verschillende vertelperspectieven. Je leest vanuit de derde persoon over Becca en Jamie en vanuit het ik-perspectief van Natasha. Er staan ook dagboekfragmenten van Natasha in het boek, krantenartikelen, verslagen van inspecteurs, dialogen van degenen die verhoord worden en sms’jes tussen Hayley en Jenny. Dit zorgt voor een aangename afwisseling tijdens het lezen. Ook al was er geen zinderende spanning in het verhaal, toch wil je doorlezen, omdat je op briljante wijze naar de reden van Natasha’s ‘’bijna-dood’’ wordt geleid, een onvoorspelbare en onthutsende apotheose. Omdat het puberale gehalte in dit boek toch vrij hoog was, kan ik het echter niet meer dan 3 sterren geven.