Wat een heerlijk boek. De geschiedenis gaat verder met als hoofdpersonen: Matariki en Violet.
Violet, een meisje uit een arm gezin. En Matariki, en meisje uit een welgesteld gezin en zij heeft een Maori vader.
Violet heeft niet veel goede vooruitzichten al wil zij graag een baan als dienstmeisje. Maar haar vader drinkt heel veel en geld blijft er niet vaak over om het gezin te onderhouden.
Uiteindelijk trouwt ze met Eric en denkt ze dat alles beter is dan thuis bij haar vader blijven..........dat loopt echter allemaal anders. Haar leven is niet vrolijk, Violet heeft niets te willen en moet zich schikken naar de wil van haar man, maar ze slaat zich er zo goed als mogelijk doorheen en ze vindt zelfs mogelijkheden om zich in te zetten voor de groep die het vrouwenkiesrecht bij wet mogelijk willen maken.
Afwisselend lees je hoe het leven gaat van Violet en Matariki.
Dit is zeker fijn, daar beide levens zich kenmerken door doorzettingsvermogen en zich in willen zetten om er wat van te maken.
Echter, de kansen van Violet zijn minimaal en die van Matariki veel meer, die kan zelfs kiezen wat ze zelf wil.
De tijd schrijdt voort en uiteindelijk komen Matariki en Violet elkaar tegen in hun streven voor betere wetten voor vrouwen.
Een aangenaam boek met veel inkijk in de Nieuw Zeelandse leefwijze en gebruiken eind 1800.
Binnenkort komt deel 3 in deze trilogie uit.