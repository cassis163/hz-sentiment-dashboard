Jonas ( Par-Ola) Jonasson is in 1961 geboren in Vaxjo op Gottland aan de Oostzee in Zweden. Hij studeerde Zweedse en Spaanse letterkunde aan de universiteit van Goteborg. Hij werkte als journalist voor kranten en richtte uiteindelijk in 1996 een succesvol mediabedrijf op. Dit verkocht hij om gezondheidsredenen in 2005. Hij verhuisde naar Zwitserland, waar hij het eerste 100-jarige man boek schreef. Na zijn echtscheiding is hij in 2010 teruggekeerd naar Zweden , naar het eiland Gotburg.
Allan Karlsson en Julius Jonsson leven een luxe leventje op het eiland Bali met dank aan de miljoenen die ze ontvreemd hebben in een vorig leven. Echter ze vervelen zich enorm en de bodem van de geldkoffer is in zicht. Ze hebben grote schulden. Allan vermaakt zich nog wel met zijn nieuwe ontdekking : de tablet. Hij overlaadt Julius met allerlei onbelangrijke weetjes.
Voor Allans 101e verjaardag heeft Julius iets speciaals georganiseerd. Een ballonvaarttocht met veel champagne aan boord. Allan en Julius zijn ongeduldig en stappen het mandje in , zitten aan alle knopjes en het stuurmechanisme en dan breekt dat af. De ballon schiet de lucht in en Allan en Julius varen weg over de grote zee. Na verloop van tijd is de brandstof op, en ook al gooien ze alles overboord, ze belanden in de zee. Ze snijden de ballon af en dobberen in het mandje rond.
Uiteindelijk worden ze opgepikt door een Noord-Koreaans vrachtschip, met , wat later zal blijken, 4 kilo verrijkt uranium aan boord ten behoeve van het nucleaire kernwapenprogramma van Kim Jung-un. Eenmaal in Noord-Korea aangekomen, moeten ze de grote leider ervan overtuigen dat ze geen vijanden zijn. Derhalve doet Allan zich voor als Zweedse nucleaire deskundige die Noord-Korea wil helpen hun plannen te verwezenlijken.
Trots op dit gebaar wordt de komst van de heren grootst gebracht in het Noord-Koreaanse nieuws, waarbij echter de Zweedse en Zwitserse nationaliteit verwisseld wordt. Grote diplomatieke en internationale onrust is het gevolg.
De Zweedse minister van Buitenlandse Zaken reist af naar Noord-Korea en smokkelt de heren het land uit en brengt hen naar de Verenigde Staten , waar de Donald Trump ontmoeten. Uiteindelijk komen ze via Zweden in Afrika terecht.

De auteur heeft dit boek geschreven omdat hij zich zorgen maakt over wat er gaande is in de wereld. Dit boek is dan ook veel actueler dan het eerste 100-jarig man boek. De auteur kaart diverse actuele onderwerpen aan, maakt karikaturen van wereldleiders ( Donald Trump met ijn stommiteiten en twitteren, Kim Jong-un , Poetin als manipulator, Theresa May die te druk is met de Brexit en nergens anders meer op let) en heeft duidelijk bewondering voor Angela Merkel ( stabiele factor en reddende figuur).
Hij is duidelijk in zijn visie op de wereld van vandaag, roept op verstandig te zijn en is maatschappij kritisch.
Hierin schuilt ook een gevaarâ€¦. Actuele onderwerpen als de plastic soep in zee en de privacy op internet waren onderwerpen die makkelijk aan de orde hadden kunnen komen.
Het boek is leuk en toegankelijk geschreven, toch mist het het sprankelende van de eerdere werken. Het is zelfs af en toe wat saai.

Al met al geef ik het drie sterren.