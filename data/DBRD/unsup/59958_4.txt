Ik kan me helemaal niet vinden in de recensie van Anneke Gieling. 'Dierbaar' is een zeer spannend boek, wat ik vrijwel in een ruk heb uitgelezen. Het is duidelijk dat Terpstra sinds haar debuut enorme vorderingen heeft gemaakt in haar schrijversschap. De opbouw van het verhaal klopt, het boek is spannend, kent goede karakterbeschrijvingen en vliegt nergens uit de bocht. In de zurige opmerking 'Het is niet vreemd dat literair Nederland neerkijkt op dit soort literaire thrillers' kan ik me dan ook totaal niet vinden. 'Dierbaar' toont juist aan dat de schrijfster meer in huis heeft dan een oppervlakkig verhaaltje. Mocht je nog op zoek zijn naar leesvoer: zie hier het perfecte zomerboek!