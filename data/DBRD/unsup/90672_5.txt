Het vierde drakenschubben boek lag weer in mijn handen en ik kon niet wachten om verder te lezen over Ember, Garrett en Riley. Ik lees op Facebook veel mensen die genoeg hebben van driehoeksverhoudingen, maar no not me! Ik smul van deze serie. De boeken van Julie lezen vlot weg en smaken altijd naar meer.
Er is veel groei in dit boek en je leert de karakters nog beter kennen. Op een gegeven moment is er een innerlijke strijd tussen Ember en haar draak en dat is voor mij een van de mooiste momenten uit het boek. Ook Dante leren we beter kennen en daardoor maakt hij zich bij mij niet geliefd.
Het vorige deel eindigde met een cliffhanger en in dit deel komen wij erachter of mijn favoriet Garrett het neergeschoten worden overleefd. Wederom weet Julie een deel neer te zetten vol spannende momenten. Hierdoor kon ik het boek moeilijk wegleggen. Ik moest gewoon weten hoe het verder ging. Helaas is het boek weer uit en moeten we wachten tot de zomer van 2018 op het volgende deel met de spannende titel Inferno.
Gelukkig wacht een andere Julie Kagawa serie op mij om gelezen te worden in de tussentijd.