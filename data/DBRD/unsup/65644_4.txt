Alweer het dertiende boek over rechercheur Lindsay Boxer en haar Women`s Murder Club. Lindsay is aan het einde van het twaalfde boek, De twaalfde van Nooit, moeder geworden van dochter Julie. Samen met haar man Joe geniet ze volop, maar het is weer tijd om aan het werk te gaan. Direct worden Lindsay en haar collega en vriend Richie Conklin betrokken bij een een gruwelijk moordonderzoek in San Francisco, welke alles van hun vergt. Ondertussen kondigt Yuki aan dat ze komende zaterdag gaat trouwen. met haar grote liefde, Brady - wie toevallig de baas van Lyndsay is. Ook komt een oude bekende uit het twaalfde boek De twaalfde van Nooit, Mackie Morales, om de hoek kijken. Cindy is vastbesloten haar exclusief te interviewen, maar Mackie heeft andere plannen.

Het boek start gelijk in volle vaart, heerlijk vind ik dat. Niets geen inleidende verhalen. Gelijk actie en wat voor actie....Het thema van de moordzaak is origineel, maar tegelijk haast te gruwelijk. Niet teveel bij nadenken en gewoon verder lezen. Leuk hoe wederom de verschillende leden van de Women`s Murder Club allen hun aandeel hebben in het plot. Claire misschien dit boek iets minder, maar de andere drie krijgen meer dan genoeg op hun bordje om mee te dealen.

Na 13 boeken voelen Lyndsay, Claire, Yuki en Cindy, zo`n beetje als goed bekenden. Ik leef met ze mee en kan niet wachten tot het volgende deel uitkomt. Het plot zit weer goed inelkaar met de drie verschillende verhaallijnen: de gruwelijke moordzaak, Yuki`s huwelijksreis en de oude bekende Mackie Morales.De mix van "dagelijkse beslommeringen" met de moordzaak en de heel persoonlijke impact, maakt het een zeer aangenaam en spannend boek om te lezen. Het was uit voordat ik er erg in had, de vaart zit er absoluut in. Net zoals eerdere boeken.

.