Ik vond de rozenmoorden een erg leuk boek om te lezen. De schrijfsters hebben een prettige schrijfstijl, niet te lange zinnen, geen moeilijke woorden. De spanning in het boek word mooi opgebouwd en ze zetten je steeds op het verkeerde been wie nou de moordenaar is. Iedere keer als ik dacht: Ja! Nou weet ik het, gebeurde er weer iets waardoor de verdenking weer op een ander werd gelegd. Ik vind het personage Mandy goed uitgewerkt, ik leefde helemaal mee in haar wereldje tussen werk en liefdesperikellen en de spannende moment zorgden voor een beklemmend gevoel waardoor ik graag door wou lezen. Ook de andere personages als Dorothee en Edward zijn voldoende uitgewerkt om een beeld van te krijgen. Kortom, gewoon een lekker boek!