Mijn eerste kennismaking met Bart Debbaut als auteur.
Afgelopen november 2014 maakte ik al kennis met hem op de Antwerpse boekenbeurs. De man heeft al een aantal boeken op zijn naam staan, waaronder enkele thrillers, die ik tot op heden nog niet las, terwijl dit toch mijn favoriete genre is. In Antwerpen kwam ik in het bezit van een gepersonaliseerde uitgave (op naam) van zijn boek En toen schiep God Kevin, die hij tevens signeerde. Tot op heden was het er nog niet van gekomen het boek te lezen, maar nu was het dan eindelijk zover.

"God vindt dat de mensheid er weer een zootje van het maken is en besluit om Zijn Zoon opnieuw naar de aarde te sturen. Jezus bedankt feestelijk. Daarom laat God een nieuwe zoon geboren worden, een doodgewone jongen in een doodgewoon gezin: Kevin. Als puber krijgt Kevin zijn roeping. Maar het overtuigen van Kevin en het vinden van volgelingen blijkt geen sinecure."

Bart heeft een ontzettend plezierige en vlotte schrijfstijl en je leest het boek dan ook met heel veel plezier en een grote glimlach op je gezicht. Het boek bevat veel humor, vooral het gedeelte met Kevin als baby. Ik had het boek dan ook in een razendsnel tempo uit. Deze eerste kennismaking smaakt absoluut naar meer en ik kijk er dan ook erg naar uit om de rest van zijn boeken te gaan lezen.


★★★½