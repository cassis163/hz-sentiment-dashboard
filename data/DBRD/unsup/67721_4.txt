"Maybe that was just part of the Italian experience.
Come to Italy. Fall in love. Watch everything blow up in your face."

Wat een onverwacht mooi boek was dit. Met het idee een simpele chicklit te gaan lezen, werd ik toch positief verrast. Het is zeer zeker een chicklit, maar niet zo oppervlakkig en simpel als in eerste instantie werd gedacht.

Met een hoop verdriet, gelach, ontdekkingsreizen en liefde komen we het verhaal door. Welsh laat Italiaanse woorden door het het verhaal schemeren, waardoor je als lezer echt in Italiaanse sferen komt. Fijn is dat er tegelijk een Engelse vertaling komt, zodat we toch weten wat er gezegd is. Negen van de tien keer wordt dit op een leuke, unieke manier gedaan. De liefde voor de stad spat er echt op elke bladzijde vanaf! Liefde is zeker aanwezig in Love & Gelato, maar toch speelt zelfontdekking een grotere rol.

De manier waarop je door een dagboek in Italiaanse sferen komt is echt heel erg goed gedaan. Ik ben niet zo'n Italie-ganger, maar werd tijdens het lezen echt instant verliefd op Florence. Welsh heeft het voor elkaar hoor: ik wil ook de wenteltrap van Duomo op, ik wil ook genieten van Ponte Vecchio en bovenal wil ik ook Love & Gelato!

Favoriet zomerboek geworden hier, gaat nog vele malen herlezen worden.