Helen en Werner hebben 3 tienerkinderen. Hij is een echte zakenman. Zij werkt als verpleegkundige. Hun huwelijk zit in het slop. Ze heeft het gevoel haar man niet meer te herkennen. Samen met hun gezin wonen ze in een villa met grote tuin en zwembad.

Anderzijds is er Ralf, een jonge kerel die goed is van inborst, maar onder de invloed van zijn vriend Brian van het goede pad afdwaalt.

Op een avond wordt Ralf ingeschakeld door Brian. Hij plant een overval op een vrijstaande woning. Deze verloopt echter niet zoals gepland. Het leven van iedereen wordt overhoop gehaald...

Lieve mama is een dagboek van 3 weken, afwisselend verteld vanuit het perspectief van Helen en het perspectief van Ralf. Het verhaal wordt vlot verteld en is opgedeeld in korte hoofdstukken. Tussen de belevenissen van Helen met haar gezin en de avonturen van Ralf door lees je brieven van Helen aan haar moeder. Welke invloed heeft de brutale overval op hun relatie? Slaagt Ralf erin om op het rechte pad te blijven?

Esther Verhoef is een Nederlands auteur. Ze start met het schrijven van informatieve boeken over dieren. Vanaf het moment dat ze thrillers begint te schrijven geraakt ze bekend bij het grote publiek. Haar debuut is 'Onrust' en wordt opgevolgd door 'Onder Druk'.. Haar eerste psychologische thriller 'Rendez-vous' wordt eveneens verfilmd. Samen met haar man, Berry Verhoef, schrijft ze onder het synoniem 'Escober'.

Lieve mama is haar 17de thriller en verscheen in 2015. Met dit boek haalt ze 3 nominaties binnen,voor de Hebban Crime Zone Award, de NS Publieksprijs en de Diamanten Kogel.