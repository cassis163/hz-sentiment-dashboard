Tijdens een nachtelijke sneeuwstorm in 1965 ontsnapt een gevangene uit de psychiatrische kliniek van Strängnäs. De volgende ochtend wordt hij teruggevonden, vermoord en bevroren in ijs, naast hem het lijk van een jonge vrouw. Deze moorden brengen een schok teweeg in het ogenschijnlijk zo rustige dorpje.
In 2005 bericht Fredrik Gransjö, een jonge journalist die recent in het dorp is komen wonen, over een veertig jaar oud schandaal in de kliniek. Een paar dagen later wordt Strängnäs opnieuw opgeschrikt door een wrede moord. De politie, de onderzoeksrechter én Gransjö moeten diep graven in het verleden om de waarheid over een tragisch verhaal van liefde, vriendschap en verraad boven water te krijgen.
In dit debuut van Lars Rambe volgen we de zoektocht van de journalist Fredrik Gransjö en een politieteam naar deze moord waarin ze ontdekken dat er een verband bestaat met de dubbele moord in 1965. Rambe gebruikt hiervoor twee tijdslijnen en switch gemakkelijk heen en weer.Langzaam wordt duidelijk welke rol ieder speelt en welke belangen op tafel liggen. De lijst met namen voorin het boek is een handig hulpmiddel want er worden veel personages opgevoerd. Deze karakters worden goed uitgewerkt en het familieleven van met name Fredrik Gransjö wordt uitvoerig beschreven.
Het boek kabbelt rustig voort en wordt geen enkel moment echt spannend.De uitwerking naar het plot is mooi uitgewerkt.Geen pageturner maar het debuut van Lars Rambe krijgt drie sterren omdat het een uiterst prettig te lezen boek is.