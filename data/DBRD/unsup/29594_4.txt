Je zou dit boek een pleidooi tegen de doodstraf kunnen noemen, maar voor hetzelfde geld ook vóór de doodstraf als je leest hoe uiterst zorgvuldig met de uitspraak en uitvoering van de doodstraf wordt omgegaan; minstens vier rechtbanken en gerechtshoven nemen in jarenlange procedures de besluiten en zelfs tot de laatste minuut worden (vaak kansloze) zaken aanhangig gemaakt door de verdediging.
Het verhaal is geen echte thriller, maar een roman. Geen actie maar een dag tot dag beschrijving van de laatste vier weken voor de executie. Het is slow-paced. Ieder gesprek, ieder gebaar wordt beschreven. Eigenlijk is het geen spannend verhaal met onverwachte plotwendingen. De enige spanning bestaat uit de vraag gaat de executie door of niet? Lukt het de advocaten om argumenten te verzinnen die één van de rechtbanken doet besluiten tot uitstel of afstel.
Maar het boek is wel goed geschreven en het noopt je toch om steeds maar weer door te lezen omdat je wilt weten hoe het met Sam en Adam afloopt.
Volgens mij heeft het boek een open einde; je weet niet 100% zeker of de executie wel of niet heeft plaatsgevonden. Wat is er van Rollie Wedge, de hoofddader van de aanslag 23 jaar geleden, gebeurd? Hij duikt af en toe op in het verhaal maar zijn afloop blijft onvermeld. Wat is de invloed geweest van de marktanalyse op het gedrag van de gouverneur?
Conclusie: Goed boek over de gang rond de doodstraf in Amerika. Geen spannende thriller maar een roman die over de emoties gaat die daarbij spelen.