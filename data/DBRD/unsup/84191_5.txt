De schrijfstijl is aangenaam en leest bijzonder vlot. Ook het feit dat de rechercheurs aanvankelijk weinig met elkaar op hebben, maar naderhand toch beter overeen komen, geeft een leuke draai aan het gebeuren. Nergens verveelt het boek of laat Soren Sveistrup een steekje vallen. Alles klopt en de puzzelstukken vallen mooi in elkaar. Zeer goede opbouw van het verhaal!

Met oktober heeft Soren Sveistrup meteen raak geschoten bij mij! De eerste hoofdstukken zorgden er al direct voor dat ik op het puntje van mijn stoel zat. Het begon veelbelovend en zo eindigde het boek ook! Nergens was er een stuk bij waar de dingen niet klopten en ondanks de dikte van het boek heeft het boek me nergens teleurgesteld. Integendeel. Oktober is een gruwelijke thriller die echt steengoed in elkaar zit. De lovende recensies zijn dan ook niet gelogen! De karakters zijn goed uitgewerkt en je kan je goed inleven in wat ze voelen. Dit is zeker een auteur om in de gaten te houden! Sowieso één van mijn favorieten van dit jaar!