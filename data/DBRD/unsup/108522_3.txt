Het is zeker een actueel thema: cybercrime. Het boek bestaat uit korte hoofdstukken met vaak erg korte zinnen, wat het heel leesbaar maakt voor een groot publiek.

Het boek begint meteen spannend, met een moord.
De hoofdpersoon Joost is een innemend persoon en ik hoop hier meer over te kunnen lezen. Wellicht maakt hij nog iets meer mee in zijn loopbaan of als deskundige? Het is een heel akelig idee dat mensen die je eigenlijk zou willen vertrouwen, niet echt te vertrouwen zijn.

Het is een spannend boek, dat zeker. Maar hier en daar mis ik wat meer diepgang, vooral met betrekking tot de personages. Het instituut FFCAC komt ook maar half aan bod. Of is dat met reden zo gedaan? Komt er misschien nog een vervolg op Noodtoestand?