De royals sleept je mee in een wereld waarin me Ella leren kennen. Een arm meisje met een grote mond die gewend is voor zichzelf op te komen. Naast haar leven als student werkt ze ook, echter is dit niet een baan die je verwacht van een student. Ze is stripper in een lokale club.
Als de steenrijke Callum haar leven binnen walst staat alles op zijn kop. Ze gaat met hem mee naar zijn landhuis om zijn kinderen te leren kennen en die zijn niet zo vriendelijk als Callum. Echter krijgt ze wel een aanbod van Callum die ze niet kan weigeren. Ze wil graag naar de universiteit en niets houdt haar tegen om dat te doen. Of wel?

Wauw, wat een leuk boek. Het boek word geschaald onder de YA maar het is meer een NA ivm de vele seks scenes. De scenes zorgen ervoor dat je een beter inzicht krijgt in de Royal broers maar toch blijf je met veel vragen achter.
De vlotte schrijfstijl sleept je letterlijk mee in het verhaal en wegleggen is geen optie. Ik ben geen snelle lezer maar dit boek had ik binnen een dag uit. Ella is een sterke personage die ondanks haar ijzersterke karakter ook haar fouten heeft (wat maar goed is anders was het een te perfect persoon). Ze moet het opnemen tegen de vijf zonen van Callum, die blijkbaar alles al van haar weten en dit haar ook regelmatig voor de voeten gooit. In het gezin is er één duidelijk de baas en dat is niet de vader. Ondanks dat er vijf broers zijn, is de oudste al weg naar de universiteit en heeft niet een hele grote rol in het boek (terwijl ik het nieuwsgierigst ben naar zijn verhaal).
Ook ben ik erg benieuwd naar het verleden van de Royals, wat maakt het dat ze zo verknipt zijn. Ondanks al het geld en alles kunnen krijgen wat hun hartje begeerd missen ze 1 ding en dat is liefde.

Het einde is volkomen onverwacht en maakt dat ik me nu al verheug op deel 2.