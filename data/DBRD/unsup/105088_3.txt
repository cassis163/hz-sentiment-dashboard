Hannah gaat samen met haar tweelingbroer Ben naar het vakantiehuisje van hun moeder in Arizona. Al snel komt ze de knappe Josh tegen, hij is een jeugdvriend van Ben. Josh is een indiaan en woont in het Navajo-reservaat.

Kort na haar aankomst wordt Hannah achtervolgd door nachtmerries en merkwaardige gebeurtenissen. Josh komt telkens voor in haar dromen, maar deze dromen lijken zich in het verleden af te spelen.

Vanaf het begin word je in het verhaal getrokken en voel je je vertrouwd met de personages.

Deze Young-adult is goed uitgedacht. Het gaat over de liefde, vriendschap, spiritualiteit maar heeft ook spanning. Het thema over de indianen vind ik ook bijzonder.

Helaas leest het boek af en toe wat traag, dit komt doordat eten, boodschappen doen, slapen vaak worden beschreven.

De cover vind ik persoonlijk erg mooi, vooral de dromenvanger past goed bij het verhaal.