Marnie heeft een moeilijk leven. Haar man is verdwenen en omdat hij nog maar een jaar verdwenen is, kan ze hem niet dood laten verklaren om het verzekeringsgeld op te strijken. Ze heeft een tienerdochter Zoë uit een eerder huwelijk en een zoontje Elijah met een slechte gezondheid. Haar man had gokschulden en die zijn door de verdwijning op haar overgegaan. Ze kan die onmogelijk betalen.
Ze gaat in behandeling bij Joe O'Loughlin die haar wel een interessante zaak vindt. Wanneer ze een verborgen verjaardagsgeschenk vindt met een dvd is Joe erbij wanneer ze die bekijkt. In het begin is iedereen lovend over Marnie, maar op het einde staat er een boodschap van een man die haar haat. Joe raakt geïntrigeerd en gaat op onderzoek, wie is Marnie eigenlijk echt.

Twijfels over dit boek. Het was vrij voorspelbaar, er werd veel gesuggereerd, teveel waardoor ik wist dat het dat dan weer niet was. Het boek is niet zo heel spannend, alleen naar het einde toe. Persoonlijk vind ik dat Robotham beter kan.