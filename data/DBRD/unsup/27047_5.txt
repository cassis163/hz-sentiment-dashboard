gedeeltelijke inhoud van het verhaal (overgenomen van achterzijde boek):
De 68-jarige Daphne Drummond, ex-romanschrijfster, besluit dat het hoog tijd is om een minnaar te nemen. Zij laat haar oog vallen op haar huisbaas, Liam, een alcoholist van middelbare leeftijd. Liam zit niet bepaald op de avances van Daphne te wachten en zij maakt hem dan ook, samen met twee nieuwe vrouwelijke huurders, het leven zuur. Als Daphne uiteindelijk alles uit de kast haalt om hem te verleiden, wordt Liams verzet steeds kleiner....

Mening over het boek:
Het verhaal heeft veel meer inhoud dan de tekst op de achterzijde doet vermoeden. Jenny Diski heeft een voortreffelijke schrijfstijl. Ze koppelt humor aan serieuze onderwerpen, laat het ongewone gewoon lijken. De personages worden zo beschreven dat je mee kunt voelen in de besluiten die worden genomen, hoe ongebruikelijk (en soms wreed) deze ook zijn. De schrijfster durft buiten de grenzen te denken, weeft universele thema's op een luchtige manier door het verhaal heen. Maar wel zo, dat je er als lezer over na gaat denken. Aanrader!