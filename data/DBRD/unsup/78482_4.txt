Bestsellerauteur Sarah Morgan heeft tientallen succesvolle romans op haar naam staan, waarvan er inmiddels al ruim 15 miljoen zijn verkocht. Haar nieuwste, in Nederland uitgekomen, roman draagt de titel Nachten in New York.

Nachten in New York brengt de lezer naar Manhattan waar de ambitieuze Paige samen met haar beste vriendinnen werkt voor een evenementenbureau. Wanneer ze voor een gesprek bij haar leidinggevende moet komen verwacht ze een promotie, maar ze krijgt ontslag. Haar broer haalt zijn vriend, de ICT-miljonair Jake Romano, over om zijn zus te helpen bij een nieuwe start. Maar voor Paige is Jake wel de laatste persoon op aarde waaraan ze hulp zou vragen.

Deze vermakelijke roman verscheelt in de kern niet zoveel van andere liefdesromans, echter weet Sarah Morgan een basisverhaal om te toveren tot een boeiend geheel met interessante personages. De uitgebreide en fascinerende dialogen zorgen ervoor dat je als lezer het hele verhaal in een rap tempo uit wilt lezen om daarna tot de conclusie te komen dat je er flink van baalt dat het boek uit is. De roman bevat een mooi liefdesverhaal, een gezond portie drama, veel girlpower, een dosis testosteron, seks en humor. Nachten in New York verdiend dan ook een ruim publiek.