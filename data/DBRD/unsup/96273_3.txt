Morgan Sheppard is een zelfverklaarde tv detective. Hij heeft een show waarin hij misdaden oplost, denk dan aan bijvoorbeeld overspel. Niet dat hij zelf die dingen oplost, hij leest maar gewoon wat er voor zijn neus op de autocue staat. Hij is een tv persoonlijkheid die zich laat gaan met drank en drugs en losse flirts. Hij is hierin gerold omdat hij als elfjarige een moord heeft opgelost, een moord die leek op een zelfmoord.
Nu, iets van vijfentwintig jaar later, wordt hij wakker, geboeid in een hotelkamer, samen met nog vijf andere mensen die hij niet kent. In de badkamer ligt een lijk. Vermoord door iemand in de kamer. Aan Sheppard om uit te zoeken wie de moordenaar is en hij heeft daarvoor drie uur de tijd.

Kruising tussen Agatha Christy, reality -tv, whodonit en escape room. Het was allemaal nogal voorspelbaar en niet spannend genoeg om een thriller te noemen. Leuk als tussendoortje maar veel zal er niet blijven hangen van dit boek.