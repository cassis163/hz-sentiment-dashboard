We volgen Jinx vanaf ze wakker word in het ziekenhuis, zelfmoord? Ze heeft last van geheugenverlies waardoor ze zich de voorafgaande weken van haar "zelfmoord" niet herinnerd. Ze is er rots van overtuigd dat ze totaal geen persoon is die zou kiezen om zich van het leven te beroven, desondanks dit al de tweede poging zou zijn en dat ze gedumpt is door haar verloofde Leo voor haar beste vriendin Meg.
We volgen Jinx gedurende haar revalidatie en leren haar kennen als een dame die een zeer grote adoratie heeft naar haar vader, de steenrijke Adam Kingsley deze is een berucht man die in het verleden zich opgebouwd heeft door op de zwarte markt te handelen, die ervoor bekend staat altijd zijn zin te krijgen en iedereen die hem in de weg staat mag het bekopen.
Het geeft de indruk dat Jinx veel van haar vaders "trekken" heeft, ze komt hard en soms zelfs kil over. Maar is ze echt zo of zit er veel meer onder haar onverschilligheid, wat maakt dat ze zich zo wapend tegen de buitenwereld?

Het boek is vlot geschreven en beetje bij beetje komt Jinx haar geheugen terug wat het boeiend maakt. Het plot is verassend maar ik had het vrij vlug wie de oorzaak van dit alles was. Heb in het verleden nog boeken gelezen van Walters maar persoonlijk vond ik deze wat minder, ik kreeg weinig binding met Jinx en haar omgeving, misschien omdat het ook allemaal wat negatief overkomt. Er zit geen sprankje geluk in gans het boek en dat stoorde mij wel. Het was voor mij juist iets te simpel allemaal, misschien ben ik Walters een beetje ontgroeid ik zoek dikwijls net dat tikkeltje meer in een boek en bij deze was daar zeker geen sprake van. Maar er liggen er nog van haar bij mijn nog te lezen stapel, tijd zal het uitwijzen .