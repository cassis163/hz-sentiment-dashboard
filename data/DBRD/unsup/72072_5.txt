Cover:

Allereerst moet ik mijn complimenten uiten over de cover. Het lijkt me een klus om bij dit onderwerp een gepaste cover zien te vinden. Op de prachtige zwarte cover zien we een vrouw met donker haar, lichte ogen met lippenstift in het donker kijkt ze de lezers recht aan in de ogen. In het geel kopt de titel EEUWIG DONKER. De cover is waarschijnlijk zwart gemaakt vanwege het onderwerp duistere wereld van de prostitutie waar het altijd al donker blijft. De cover past zeker bij de titel en het onderwerp.

“Carla blijft een tijd zo zitten, gedachteloos. Dan staat ze op, loopt ze naar de slaapkamer waar ze haar weinige bezittingen bij elkaar raapt en Alexander wakker maakt. Buiten begint het licht te worden, binnen hangt de dood als een zware deken over een ieder die zich daar bevindt.”



Spannende thriller:

Met zijn boek Eeuwig Donker geeft Tjeerd Langstraat een kijkje in de wereld van de mensenhandel. Het lijkt me een klus om zo een moeilijke wereld als verhaalvorm in een thrillervorm te schrijven. Het is hem zeker goed gelukt. Dat hij bijzonder goed kan schrijven is de lezer zeker al duidelijk vanaf de eerste paar zinnen die je meteen verslind. Het boek is zo goed geschreven dat je als lezer het idee hebt dat je naar een film kijkt.



“De gang is donker en koud. Het ruikt er muf. Wolken stof dwarrelen over de vloer. In de verte klinkt muziek. Aan weerszijden van de gang zitten deuren, om en om vier in totaal. Een valse lichtstreep verlicht de vloer aan het einde van de gang. Uit een van de kamers klinkt zacht gehuil, een meisjesstem.

‘Ik wil niet!’zegt Carla als ze het gehuil hoort. Ze houdt haar armen kruislings voor haar borst haar handen tot vuisten gebald onder haar kin. Mo draait zich om en pakt haar bij haar pols. Met zachte dwang trekt hij haar naar zich toe tot zijn gezicht bijna de hare raakt. Zijn adem ruikt naar verschaalde drank van het voorbije nacht.

‘Luister schatje, we hebben geen keus, we hebben het geld nodig.’

Het meisje in de kamer naast hen geeft een harde gil, gevolgd door een doffe klap en glasgerinkel, waarna het stil wordt.”



Origineel boek:

Er zijn veel boeken over mensenhandel geschreven, helaas lijken ze qua verhaallijn veel op elkaar. Dat is best jammer. Aan originaliteit ontbreekt het vaak in dit type boeken. Het boek van Tjeerd is anders. Eeuwig donker is erg goed geschreven. Nog beter dan ik had verwacht. Ik verwachtte eerst een zoveelste boek over mensenhandel te lezen dat weer veel op elkaar zo lijken. Bij het lezen van de eerste paar zinnen van dit boek werd me algauw duidelijk dat dit echt een geweldig boek is. Het boek was erg spannend. Zo spannend dat ik bijna mijn afspraak was vergeten in het ziekenhuis tijdens het lezen van dit boek in de wachtkamer. Maar ik had dit toffe boek binnen no-time verslonden. Dit boek krijgt vijf sterren!