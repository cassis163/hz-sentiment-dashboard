Dit is nu typisch een boek wat ik nooit gelezen zou hebben als het niet door AngeLuna gekozen was als samenleesboek van maart. Het sprak me absoluut niet aan en de eerste 100 bladzijdes waren een echte strubbeling om doorheen te komen. Ik vroeg me werkelijk af wat iemand bezielde om dit te gaan verfilmen.
Maar toen ik beter in het verhaal kwam, merkte ik dat het boek me niet losliet. Het heeft zo duidelijk een moraal. De boodschap die ik eruit opgepikt heb, is dat we nu moeten leven en niet uitstellen. Dat je het geluk moet najagen. De vergankelijkheid van het leven...
Wanneer ik puur naar enkel het verhaal kijk, zit er weinig spanning en sensatie in. Ik denk dat ook dat de film niet voor iedereen zo boeiend zal zijn. Maar tussen de regels is dit verhaal wel heel knap en goed opgezet. Ik vraag me af hoe ze dit op het witte doek gaan brengen. Moet ik toch maar eens gaan kijken...