Het uur van de specialisten is een prachtig uitgegeven boek in de Cossee Century serie, ook Fallada's Alleen in Berlijn kwam daar in uit. Dat schept verwachtingen en die werden zeker waargemaakt!
Nog nooit heb ik zo indringend gelezen over zowel slachtoffers als daders van de ;"RassenhygiÃ«ne" Het is zeer verontrustend om te lezen hoe zo iets kon gebeuren, met kleine stapjes tegelijk gaan dus heel veel doktoren mee in wat ze noemen een genadige dood voor iedereen die niet in hun plaatje past.
Zeker geen lichte kost en misschien echt op het randje van non-fictie, maar een boek dat je nog lang bijblijft ;Knap gedaan!