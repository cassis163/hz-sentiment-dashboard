Vijftien jaar zijn verstreken sinds Sofia ontsnapte uit ViaTerra. De notoire sekteleider Franz Oswald is sindsdien niet meer in het openbaar gezien, maar wanneer er een verwoestende storm over de Zweedse westkust raast stapt hij uit de schaduw. Met zijn boodschap over wederopbouw en een nieuwe wereld is hij populairder dan ooit.
Maar achter die openbare façade botviert hij zijn wrede en manipulatieve tirannie op met name de kinderen van de sekte. Ook Oswalds zonen Thor en Vic zijn klaargestoomd om als trouwe soldaten van ViaTerra te dienen. Maar hoe ouder Thor wordt, hoe meer zijn twijfel groeit. Wie is zijn vader eigenlijk? En hoe ver wil hij gaan om zijn macht te behouden?
Sofia runt nu een opvangcentrum voor jonge mensen die willen loskomen van sektes. Maar het pand is door de storm met de grond gelijk gemaakt. Ze heeft zichzelf voorgenomen ver uit Oswalds buurt te blijven. Dat blijkt moeilijker dan ze dacht…

Aan te raden is om de trilogie over deze sekte op volgorde te lezen te beginnen met "de sekte" daarna "de sekte herrijst" om te eindigen met deze. Omdat ze in mijn ogen niet los van elkaar te volgen zijn.
Net nawoord was bijna indrukwekkender dan het gruwelijke verhaal. De werkelijkheid is nog erger voor kinderen die in een sekte zijn opgegroeid. Het boek is indrukwekkend voor mij omdat ik zelf beschadigd ben in mijn jeugd. Het is totaal niet met elkaar te vergelijken maar ik vind raakvlakken. Het is ook nog eens goed geschreven en spannend.