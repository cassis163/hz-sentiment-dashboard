Voordat ik echt ga slapen, lees ik graag iets luchtigs. Met deze dichtbundel ga je met een glimlach of een goed gevoel onder de wel. De gedichten zijn vaak grappig, soms serieus en op andere momenten juist weer heel mooi. Er staan er ook een aantal in waar ik helemaal niets van begreep.
Je krijgt over allerlei topics gedichten te lezen, soms met een knipoog, soms met een lach. Het boekje is ingedeeld in 30 graden, 60 graden en 90 graden was.
De titel Bonte was vind ik heel goed gevonden. De dichter hangt namelijk echt de was buiten. Het zijn dingen waar ze over na heeft gedacht en de wereld moet haar visie zien op deze dingen. Het is geen vuile was, maar een bonte verzameling van hersenspinsels in dichtvorm.
Een paar gedichten vond ik echt heel mooi en daar kon ik me echt in vinden. Met Poëzie is dat zo, je moet je er in kunnen vinden. Als het bij je past, dan komt het goed binnen. Op het duin en Stiekem Spel, dat zijn bijvoorbeeld gedichten waar ik helemaal in pas. Dat vind ik dan echt bijzonder!
Ik vond het erg leuk om te lezen. Ik lees namelijk niet veel poëzie, maar wil het wel meer gaan doen. Het heeft toch iets moois: Zien hoe mensen woorden met elkaar kunnen verweven tot een geheel. Ik zou het zelf niet kunnen. Ik bezit geen dichtersgeest in de Nederlandse taal.
Ik geef het boekje 3 sterren!!!!!!!!!