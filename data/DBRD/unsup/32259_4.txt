Gouden boekje – Sammie is zoek! – Emanuel Wiemans
Rubinstein

Sophie roept haar oma omdat ze haar vriendje Sammie nergens meer kan vinden na het verstoppertje spelen. Sammie is bij oma geweest en heeft daar een enorme troep achtergelaten. Sophie gaat naar buiten en ziet dat Sammie ook bij de buurman een bende heeft gemaakt. De buurman zegt dat Sophie het beste langs de ijscoman kan gaan. Maar iedere keer komt ze net te laat en steeds treft ze een gigantische troep aan! Tot Sophie bij een winkel aankomt …

Sammie is zoek verscheen als oorspronkelijk Nederlands Gouden Boekje in augustus 2016.

Klein Sophietje is haar hondje kwijt en gaat op zoek.
Ze gaat eerst langs haar oma, dan langs de buurman en dan langs de ijscokraam. Sammie is overal geweest en heeft overal zijn sporen nagelaten.
Voor de lezer een bron van plezier want het is best grappig maar in het boekje is iedereen boos op Sammie.
Hoe gaat Sophie dit oplossen?

Sammie is zoek is een lief verhaal op rijm met een aantal bekende situaties, wel een beetje rolbevestigend want oma doet de was en de buurman is het huis aan het verven. Gelukkig duurt de zoektocht niet te lang want al die mensen worden boos op Sammie en eigenlijk dus ook op Sophie.
De tekeningen zijn duidelijk, sfeervol en goed verzorgd.
Een leuk boekje om samen te lezen of voor te lezen.
En geen bladzijde overslaan hoor!
Door de rijmpjes hebben de kinderen dat zo door!