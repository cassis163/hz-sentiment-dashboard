In dit boek worden heel veel vragen gesteld aan de lezer, eigenlijk al vanaf de eerste bladzijde wordt je overspoeld met vragen. En steeds weer moet je erover nadenken wat je gaat antwoorden.
Want dat os nog niet zo eenvoudig. Aan de ene kant worden er boute dingen beweerd zoals: "Je krijgt niet altijd wat je verdient, maar wel wat je nodig hebt". Dan moet je maar even slikken dat de mensen in Aleppo krijgen wat ze nodig hebben. Toch is de schrijver aan de andere kant juist heel mild en is er veel ruimte om je eigen leven in te vullen op je eigen manier. Daar gaat het ook om. Of eigenlijk gaat het om een heleboel dingen tegelijk: hoe je je eigen leven kunt leven zonder je wat aan te trekken van bestaande normen en waarden die, dat maakt de schrijver heel duidelijk in de voorbeelden die hij noemt, soms nergens op slaan en toch steeds in verbinding te blijven met de mensen en de wereld om je heen.
Het gaat ook over het verdriet dat je kunt hebben als je naasten komen te overlijden bijvoorbeeld en hoe je daar op kunt reageren en hoe je dan wel of niet verder je leven kunt oppakken.
De boodschap is steeds dat je zelf verantwoordelijk bent voor je eigen leven en je kunt je dus nog zo zielig voelen of nog zo beschadigd zijn buiten je eigen schuld om, toch ben je zelf de enige die je zelf kan oppakken om weer verder te gaan met je eigen leven.

Er worden thema's behandeld als:

* Eerlijkheid en Zuiverheid
* Jouw ruimte, mijn ruimte
* Verantwoording nemen
* Schuld en onschuld
*Slachtoffer of dader?
* Faalangst en vertrouwen
* Ziekte en gezondheid
*Dankbaarheid

Het is ondanks de zware thema's tegelijkertijd ook weer een heel luchtig boek met een positieve lading: alles hoort gewoon bij het leven en we mogen dankbaar zijn zowel voor de mooie dingen waar we van kunnen genieten samen met onze dierbaren als voor de nare dingen die ons overkomen, maar waar we weer heel veel van leren.

Verfrissend boek dat nieuwe moed geeft om anders de wereld in te kijken na vandaag!