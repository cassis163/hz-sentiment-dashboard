Bijzonder knap geconstrueerde en ongemeen spannende politieke thriller die zich beurtelings in Zweden en Zuid-Afrika afspeelt. Hoewel uitgerekend de held van het verhaal Kurt Wallander naar mijn gevoel weer iets te solistisch opereert om realistisch te zijn -maar ja, daarvoor is hij natuurlijk de held- zijn de karakterschetsen indrukwekkend. Immer aanwezig, maar meestal tussen de regels verborgen is die peilloos diepe emotie die Scandinavische thrillers vaak zo hoogstaand maakt.