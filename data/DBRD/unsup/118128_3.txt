De Britse Karen M. McManus schreef met Twee kunnen een geheim bewaren haar tweede Young Adult thriller. Een boek dat leest als een thriller in real life en een originele insteek heeft, maar bij vlagen stereotype is.

Het boek speelt zich af in Amerika, in een klein dorpje met de naam Echo Ridge. Ellery en haar tweelingbroer Ezra moeten hier gedwongen een aantal maanden bij hun oma wonen. Ze zijn beiden nog nooit in het dorpje geweest, maar de verhalen van hun moeder Sadie zijn niet heel positief. Vijftien jaar geleden verdween er tevens hun tante Sarah op zeventienjarige leeftijd en vijf jaar geleden werd een ander meisje vermoord gevonden. Direct bij hun aankomst is er wederom een heftige gebeurtenis.

Ellery is gek op waargebeurde misdaadverhalen, In koelen bloede van Truman Capote, is één van haar favorieten en is is daarom is ze vastberaden de geheimen van het dorp te ontrafelen met haar 'kennis' van misdaden. Dit is een erg leuk gekozen insteek van Karen Mc. Manus en zorgt voor een goede rode draad in het plot. Ellery is een enthousiast en nieuwsgierig meisje en zorgt voor een nuchtere blik in het met vlagen heftige verhaal, Door haar, maar ook een originele bewoner van het dorpje, Malcolm, het verhaal te laten vertellen, zorgt voor een compleet overzicht.

De setting van het verhaal doet een beetje stereotype aan: een klein dorpje met populaire en zeker niet populaire leerlingen tegenover elkaar Dit drijft een deel van het plot, maar is zeker niet de hoofdmoot. Het boek heeft een goede dosis spanning in het verhaal en Karen Mc. Manus weet te verbazen met de ontknoping. Ze schrijft heel vlot en prettig, maar heeft me toch niet helemaal weten te overtuigen. Er blijft iets knagen, misschien is het mijn ervaring met YA boeken en liggen mijn verwachtingen iets te hoog.