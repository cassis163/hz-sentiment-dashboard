Lek hoofd van Haro Kraak

Dit boek heb ik als drukproef mogen lezen van uitgeverij Atlas, een boek wat een bijzondere indruk bij mij achterlaat , Vlot geschreven en vooral heel beeldend en ook ondanks de dramatische gebeurtenissen ook komisch. Noah Kremer een jongen van zestien jaar is de hoofdpersoon. Hij woont samen met zijn vader en moeder en een zusje in een kapitaal krachtige wijk. Er is wel iets speciaals met hem , hij ziet cijfer en letters in kleur en geluiden kan hij proeven. Iets waar hij in de eerste instantie geen idee van heeft dat andere dat niet hebben, voor hem is het iets heel normaal.

Met zijn beste vriend Teun proberen ze er achter te komen wat er precies aan de hand is, Zijn vriend heeft het niet en met zijn ouders die in een huwelijks crisis zitten kan hij er niet over praten, hij voelt zich anders dan andere.
Hij begrijpt maar niet wat er in zijn hoofd gebeurd. Op internet gaat hij ook opzoeken wat er met hem aan de hand is en komt dan wel op artikelen die het fenomeen beschrijven.

Na een epilepsie aanval komt hij in het ziekenhuis terecht maar met het juiste gebruik van medicijnen gaat het wel weer goed met hem. Bij een vakantie baantje op de golfbaan krijgt hij op een gegeven moment een bal tegen zijn hoofd, raakt in coma en na een lange tijd ontwaakt hij daar uit en begint er een lange periode van revalidatie. Ondertussen gaan zijn ouders uit elkaar en moeten ze het huis verkopen en veel soberder gaan leven. Dat hoort hij allemaal in het ziekenhuis van zijn zusje .

Door wilskracht en doorzetten krabbelt hij er boven op, het praten wat hij helemaal weer opnieuw moest leren, gaat met kleine beetjes vooruit.

Een prachtig verhaal over een jonge jongen die heel wat problemen op zijn eigen manier oplost en er weer bovenop krabbelt, je krijgt tijdens het lezen grote bewondering voor de persoon. een boek wat ik van harte aanbeveel aan iedereen en krijgt van mij vijf sterren.