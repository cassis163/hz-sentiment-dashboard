Dit was mijn derde Sarah Waters en ik ben weer zeer enthousiast! Wat een heerlijke schrijfstijl heeft ze toch. Het verhaal gaat over Nancy, ook wel Nance of Nan genoemd door de verschillende vrouwen die zij in het verhaal leert kennen. Nancy wordt in het boek gevolgd van haar 17e tot haar 25e levensjaar ongeveer en ze krijgt het soms zwaar te verduren op liefdesgebied. Op haar 17e leert ze de variétéspeelster Kitty kennen waar ze hopeloos verliefd op wordt. Helaas is het in die tijd niet normaal om gevoelens te hebben voor dezelfde sexe dus deze relatie mislukt. Nance’s hart lijkt voorgoed gebroken. Daarna ziet het er vaak somber uit voor haar…. Echt geweldig beeldend hoe Sarah dit verhaal weer geschreven heeft, ik heb wederom genoten van de victoriaanse tijd, waarin dit verhaal zich afspeelt. Jammer dat ik bijna door mijn Waters-voorraadje heen ben.