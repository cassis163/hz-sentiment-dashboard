De foto op de omslag van het boek zou ervoor zorgen dat ik in een boekwinkel direct dit boek zou oppakken.Het verhaal wordt verteld vanuit de 9 jarige Starla.Starla is een blank meisje dat opgroeit met de gedachten dat blanke mensen beter zijn dan gekleurde mensen.Dit wordt zo in de opvoeding meegegeven. Starla groeit op bij haar oma.Haar moeder is vertrokken om beroemd te worden en haar vader werkt ver weg van huis. De oma van Starla is erg streng voor haar,waardoor het voor Starla onmogelijk is om zichzelf te zijn. Ze loopt weg van huis om op zoek te gaan naar haar moeder. Onderweg ontmoet ze Eula,een gekleurde vrouw.Eula heeft ze zorg op zich genomen voor een blanke baby,die achter gelaten is. Gezamenlijk gaan ze op zoek naar de moeder van Starla,waarbij ze hele avonturen beleven. Starla ondervindt wat het betekend om in die tijd als gekleurde vrouw te leven. Aparte toiletten,aparte plekken in restaurant en in bus. Ze ervaart hoe onveilig het leven kan zijn. Door deze reis en de avonturen die ze samen meemaken groeien ze dichter naar elkaar en gaan echt om elkaar geven. Ze ervaren wat echte liefde inhoud en dat je geen bloedband hoeft te hebben om je familie van elkaar te gaan voelen. De schrijfstijl zorgt ervoor dat je dit boek makkelijk wegleest en je wil graag het verhaal in 1 ruk uitlezen,benieuwd naar welke avonturen ze gaan beleven.Het verhaal wordt vanuit een 9 jarig meisje geschreven,maar ze komt veel ouder over dan 9 jaar,dat is voor mij het enige puntje van kritiek. Het einde van het boek is niet echt verassend maar wel passend bij het verhaal. Het boek heeft indruk op mij gemaakt,mede omdat hede ten dage nog steeds veel discriminatie plaats vind. Een prachtig verhaal van een reis op zoek naar familie en geluk