Goed boek, dat makkelijk leest.
Eenvoudig taalgebruik, korte hoofdstukken.
Het verhaal is aan alle kanten mooi uitgewerkt, en blijft steeds spannend om te lezen. De karakters zijn niet zo volledig uitgewerkt als bij sommige "literaire" thrillers, maar dat doet er niets aan af. Het zijn volledige karakters, waar je meer over zou willen weten.
Alex Cross is de hoofdpersoon. Het leuke van dit boek is dat een deel van het verhaal vanuit zijn ogen wordt beschreven. In de Ik vorm dus.
Andere stukken van het boek zijn in de gebruikelijkere vorm waarin je meer als toeschouwer leest. Ik vind het een erg leuke afwisseling. Alles dat over andere personen gaat, wordt beschrijvend verteld, alles dat over Alex Cross gaat vanuit de ik persoon.
Daardoor krijg je een mooi beeld van hoe Alex Cross in elkaar zit. Het duurde daardoor wel lang voordat ik een fysiek plaatje in mijn hoofd had, en dat plaatje is bij lange na niet compleet.... In ieder geval is het een donkere man, met een redelijk goed uithoudingsvermogen, dus lichamelijk zit hij goed in elkaar, ga ik dan maar vanuit... :)

Fijn boek om te lezen, en ik wil beslist meer van Patterson lezen, ook uit de Alex Cross serie.

Voor mij bovengemiddeld, maar geen echte extreme topper. 4* en een 8 op schaal 1-10