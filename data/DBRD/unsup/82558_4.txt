Zondebok - Het historische gegeven dat in 1566 de kinderen van het Burgerweeshuis uitbreken en de stad Amsterdam onveilig maken is de basis van dit boek. Hieromheen is het verhaal geschreven van Fye. In hoofdstuk 1 (1542) is Fye een kind en wordt ze door haar moeder meegenomen om te leren dat het in die tijd verkeerd is om dingen te weten die de meeste mensen niet (kunnen) weten. Dit omdat zowel Fye als haar moeder ‘dingen zien’. Ze zijn getuige van een gruwelijke gebeurtenis, zodat Fye duidelijk ziet wat er gebeurt met ‘heksen/profetessen/duivelinnen/etc’.
Hoofdstuk 2 (1547) gaat ze naar de Latijnse school, waar ze al snel problemen krijgt omdat ze 'dingen' ziet (die er niet zijn volgens de anderen). Haar vader blijkt aan de drank. Het gezin raakt in de problemen. Via korte hoofdstukken wordt verteld hoe Fye opgroeit en trouwt met Ger, de appelboer. Ze krijgen één dochter, Sarah.
Fye blijft voorspellende dromen/beelden houden waardoor ze uiteindelijk toch in de problemen komt.
Een historische spannende roman
Mijn beoordeling is 3,5 sterren. Omdat ik geen halve sterren kan aangeven krijgt Jacobine het voordeel van de twijfel: 4 sterren.