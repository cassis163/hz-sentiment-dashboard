Ik heb het boek geprobeerd. Het was fantastisch. In die mate dat ik meende een brief te moeten schrijven aan de auteurs. Hier kan u enkele uittreksels lezen:

'... Ik heb uw recepten naar de werkelijkheid vertaald. Van uw boek naar de kookpotten. Het is mij gelukt. Ik heb gegeten. Lekker gegeten. Niet een beetje. Wel veel. Niet overdadig. Dat heb ik niet gedaan. Want overdaad schaadt. Dat vermijd ik dus. Maar ik heb genoeg gegeten. Genoeg om dat hongergevoel van mij weg te houden. Een hongergevoel, dat mij zou kunnen verleiden tot foute uitstapjes naar foute lekkernij. Ik heb genoeg gegeten. Genoeg om op mijn ideale gewicht te blijven. Dat ideale gewicht heb ik nooit overschreden.

Uw boek ligt in mijn keuken. Daar zal het blijven. Ik zal het niet verhuizen. Het zal niet verdwijnen. Ik wil het dicht bij mij. Omdat ik het nog zal gebruiken. Omdat ik het zal blijven gebruiken. Uw boek is een doe-boek. Dat heb ik gedaan. Vele malen. Telkens heb ik genoten. Ik heb genot gevonden in de voorbereiding. In het winkelen. In het koken. In het eten. Dat alles dankzij één iets. Dankzij uw boek.

Ik zal uw boek aanprijzen. Niet omwille van die vele claims. Dat beschouw ik slechts als een neveneffect. Wel zal ik uw boek aanprijzen omwille van de recepten. Dat beschouw ik nog steeds als het hoofdaspect. Het hoofdaspect van een kookboek. Dolenthousiast zal ik vertellen. Over mijn ervaringen als Real Meal revolutionair. Over mijn ervaringen als gematigd revolutionair.

De Real Meal Revolutie? Een heerlijk boek. Een fantastisch boek. Een smakelijk boek. Een overtuigend kookboek ...'

U kan de volledige brief nalezen op mijn blog via: http://wimbackx.blogspot.be/2016/04/de-real-meal-revolutie-een.html