Na 4 delen over de Cazalets familie heeft Elizabeth Jane Howard 18 jaar later nog een vijfde deel geschreven.
De eerste 4 delen spelen zich af tussen 1937 en 1947.
Het laatste deel speelt zich 10 jaar later af tussen 1956 en 1958.
De familie is een stuk groter geworden, waardoor het voor mij soms wat ingewikkeld werd welk kind nu bij wie hoort.
De 3 broers, Hugh, Edward en Rupert hebben nog steeds de leiding over de houtfabriek.
Het gaat financieel niet goed met de fabriek, dit komt oa. omdat het hart van de broers niet bij de fabriek ligt.
Hugh wil alles bij het oude houden, zoals zijn vader " de Generaal" het deed.
Edward probeert met Hugh te praten om te redden wat er te redden valt maar als Hugh dan toch toegeeft aan Edward zijn ideeÃ«n is het te laat.
Dit heeft veel gevolgen voor de hele familie.
Tijdens het kerstdiner op Home Place waar bijna de hele familie aanwezig is nemen we afscheid van de Cazalets.

De schrijfstijl in Veranderingen is anders dan in de eerste 4 delen.
De hoofdstukken zijn kort, soms heel erg kort.
Boven de stukjes staan de namen over wie het gaat.
Ik mis de mooie omschrijvingen van de natuur, het interieur van een kamer, een maaltijd uit de eerdere delen.
Elizabeth Jane Howard wil zoveel over de familie vertellen dat dit erbij inschiet.
Ik vind dat erg jammer.
Het voelt wel goed dat ze dit deel heeft geschreven.
Ik heb tijdens het lezen van Veranderingen echt afscheid van de Cazalets kunnen nemen.