Harlan Coben (1962, Newark, New Jersey) is de eerste schrijver die alle grote Amerikaanse thrillerprijzen heeft gewonnen. Coben is vooral bekend geworden, door zijn superspannende en uiterst succesvolle reeks rond Sportagent, annex speurder Myron Bolitair. Nederland heeft in eerste instantie de eerste 4 boeken rond Bolitair laten lopen. Nu dit karakter ook hier uiterst populair is geworden, verschijnen deze spannende thrillers alsnog in de Nederlandse vertaling. Het allereerste boek, Deal Breaker, geschreven in 1995, is nu in Nederland uitgegeven, met als titel Vals Spel.
Myron Bolitair staat in Vals spel op het punt om professioneel door te breken. Christian Steele, de grote belofte van het American football, wordt de belangrijkste cliÃ«nt van zijn sportagentschap.
Als Christian ervan wordt verdacht iets te maken te hebben met de verdwijning van zijn vriendin, staat dan ook niet alleen zijn toekomst op het spel, maar ook die van Myron. Deze doet er dan ook alles aan, om te achterhalen wat er die fatale avond gebeurd is.
Wat kun je verwachten van het debuut van een van je favoriete speurders, als je al diverse verhalen van deze hoofdpersoon gelezen hebt? Het antwoord is: veel! De karakters, onder wie de uiterst koele Win, staan namelijk ook in dit boek als een huis. De schrijver weet op een bijna perfecte manier drama met spanning en humor te vermengen. Door de onderverdeling in een groot aantal hoofdstukken en doordat de schrijver diverse verrassingen in petto heeft, leest Vals spel als een trein.
Na het lezen rest dan ook alleen nog de vraag, waarom de Nederlandse vertaling zo lang op zich heeft laten wachten!