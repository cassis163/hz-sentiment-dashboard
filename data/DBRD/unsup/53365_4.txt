Evenbeeld

De oorsprong van het verhaal begint in 1628. Een jonge vrouw raakt zwanger van een Amsterdamse koopman en wordt met een VOC schip weggestuurd om te gaan bevallen. In Nederlands Indië wil ze een nieuw leven beginnen en tijdens de oversteek hier naar toe bevalt ze van een zoon. De Batavia strandt op een koraalklif en de overlevende moeten zich maanden lang zien te redden en te overleven.
2013 Marrit erft van een oom een pand aan de Keizergracht in Amsterdam en een zeer grote som geld. Het testament is opgesteld uit een aantal voorwaarden en zijn niet meteen begrijpelijk. Ze accepteert de erfenis en dit is het begin van tegenwerking en chantage.

Een hedendaagse thriller die afgewisseld wordt met een historisch drama tijdens de VOC op het schip Batavia.

In 1628 houdt een vrouw een dagboek bij en wordt dus in de ik vorm geschreven. De vrouw heeft wel privileges aan boord van de Bataviamoet en toch moet ze bepaalde keuzes maken tijdens deze reis maar ondanks deze keuzes houdt ze haar eigenwaarde en dat siert haar. Het is vlot,mooi en sierlijk geschreven in een stijl die past bij het verhaal in die tijd. Het leven op de Batavia wordt zeer realistisch beschreven en soms hou je je adem in vanwege de bizarre gebeurtenissen en overlevingsdrang.
Marrit een 25 jarige student is de hoofdpersoon van de verhaallijn die begint in 2013. Ook dit heeft een vlotte stijl maar een stuk moderner en helemaal van deze tijd qua taalgebruik en moderne technieken. Zo hebben beide verhaallijnen een eigen stijl en hun eigen ik. De criminele organisatie die achter de miljoenen van Marrits erfenis zitten zorgen voor de nodige spanning in het geheel.

Marianne en Theo weten de juiste snaar te raken en hebben hierdoor de balans gevonden met het heden en verleden. Beide verhalen hebben je meteen in de ban en zorgen voor menig uurtje leesplezier en zorgen voor één geheel. Knap staaltje van samenspel.