Graham Norton is een van mijn favoriete presentatoren. Toen ik hoorde dat hij een spannende roman had geschreven moest ik die lezen! Het geluk is dat een vooruit lees exemplaar mocht ontvangen en lezen. Zo kan ik andere enthousiast maken, want wat een boek heeft hij geschreven.

Tuurlijk het is niet echt spannend en soms voor mij een tikkie voorspelbaar. Maar er zit diepgang in de personages en hij heeft een schitterende schrijfstijl. En ja zijn humor is ook aanwezig. Niet teveel en niet weinig.

Graham neemt je mee naar het kleine Ierse dorp en je gelooft wat hij schrijft. Je waant je echt in het dorp en proeft de sfeer. En met zinnen zoals ".. maar tegelijkertijd besefte hij dat hijzelf wel op die hoop beenderen zou kunnen liggen tegen de tijd dat toevallig een van zijn meerderen zou langsrijden" laat hij zijn humor erdoor heen schijnen.

Meneer Norton, ik heb genoten van uw boek. Wanneer komt de volgende?!