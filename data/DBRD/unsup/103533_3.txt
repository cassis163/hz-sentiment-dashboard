In De Royals – Verraad gaan we verder waar Verleiding ons achter liet.
Ella betrapt Reed met Brooke en ze vertrekt om niet meer terug te komen. Althans dat is de bedoeling. Als ze uiteindelijk geen keus meer heeft komt ze weer terug en probeert Reed er alles aan te doen om haar weer voor zich te winnen. Maar gaat dit lukken met de afstandelijke Callum, de nukkige Easton, de stille Gideon en de olijke tweeling Saywer en Sebastian in huis?

‘Verraad’ kan het beste worden aangemerkt als een Young Adult voor de iets oudere tieners.
Door de seksuele getinte scenes is het verhaal echt voor 18+ geschikt.

In het tweede deel van De Royal serie zit minder seks maar meer dialoog en verhaal.
Je leest voornamelijk de strijd tussen Reed en Ella (vanuit beide oogpunten). Het heen en weer gerommel tussen het ja ik wil hem wel en nee ik wil hem niet. Haar lichaam die continu op hem reageert etc. op den duur begint het te irriteren en leidt het af van het verhaal.
Er zit weinig spanning in de eerste 200 pagina’s maar in de laatste 100+ pagina’s barst het los.
In het eerste gedeelte gaat het voornamelijk over hoe Ella en Reed weer bij elkaar komen. Het enige spannende zit hem in de zwangerschap van Brooke en het geflipt van Easton.
Ondanks de weinige spanning, bevat ‘Verraad’ een vlotte schrijfstijl en vlieg je door de pagina’s.
Je wilt simpelweg weten wat er gebeurt met Daniel (hij doet me denken aan Joran van der Sloot), Jordan, Val en de Royals.
‘Verraad’ heeft een hoog Cruel Intentions gehalte maar dan in een modern jasje.