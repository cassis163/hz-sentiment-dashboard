Na alle andere delen te hebben gelezen wilde ik ook Grey gaan lezen. Het boek lijkt veel op de andere boeken behalve dat het vanuit zijn perspectief is geschreven. Doordat het vanuit zijn perspectief is geschreven krijg je wel meer inzicht in zijn zachte kant. Wat zijn verhaal ook meer toevoegt en anders maakt zijn zijn duistere gedachten en hoe hij hier tegen vecht.
Ik vraag mij alleen wel af of er nu ook nog twee andere boeken vanuit zijn perspectief komen. Omdat het verhaal hetzelfde is, vraag ik mij af of het veel toevoegt. Aan de andere kant was het wel jammer dat het verhaal weer abrupt stopte, terwijl ik eigenlijk wel weet hoe het verder gaat.
Overigens vond ik het niet vervelend om dit boek te lezen, het las lekker weg en doordat het vanuit Grey was geschreven maakt het anders.