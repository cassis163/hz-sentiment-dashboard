Ik denk dat ik een nieuw boek aan mijn favorieten lijstje toe kan voegen. Wat een leuk verhaal heeft Karine Jekel geschreven. Rover en broertje komen erachter dat hun ouders verdwenen zijn en om aan eten te komen gaan ze mensen beroven. Om de beste roofplekjes te onthouden maakt rover een plattegrond. Door het boek heen wordt het steeds spannender. Hoe komen ze aan eten? Gaan ze hun ouders terugvinden? Zijn Annie en Fred wel te vertrouwen? De tekeningen van Mark Jansen maken het boek af. Te gek voorleesboek voor groep 3 en 4. (18e boek voor boekenbingo 2016)