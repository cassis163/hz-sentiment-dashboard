Ravka wordt al jarenlang bedreigd en in tweÃ«n gedeeld door de Schaduwvlakte: een ondoorgrondelijke duisternis met monsters die teren op mensenvlees. Wanneer Alina samen met haar beste vriend Mal de Schaduwvlakte moet oversteken en hij zwaargewond raakt, ontwaakt er bij Alina een onbekende kracht. Ze moet alles achterlaten en wordt meegevoerd naar het hof, waar ze getraind zal worden tot lid van de Grisha: het magische elitekorps dat wordt geleid door de mysterieuze Duisterling. Alina leert niet alleen haar krachten beheersen, maar ontdekt ze ook een kant van zichzelf die ze misschien liever nooit had willen ontdekken...

Het boek wordt verteld vanuit Alina's perspectief en is gebaseerd op het oude Rusland. Nadat ik de eerste aantal bladzijdes had gelezen, kon ik het boek niet meer wegleggen. Het is ontzettend origineel en spannend! De personages werden gedetailleerd uitgewerkt en gebeurtenissen werden soms prachtig omschreven. Er zaten ook een aantal plottwists in die ik niet zag aankomen. Ik kan geen minpunten verzinnen voor dit boek. Dit is echt een van mijn all time favourites en als je van fantasy houdt, zou ik dit boek zeker aanraden!