Aan de hand van logboeken en brieven is het leven aan boord van de Erebus tijdens poolexpedities boeiend en beeldend en levensecht beschreven. Onvoorstelbaar is wat de mannen (en vrouwen?) aan boord meegemaakt hebben, hoe ze leefden. En dan is het meeste nog beschreven vanuit de officierskant van het schip, hoe de matrozen in het vooronder leefden wordt wel oppervlakkig beschreven, maar minder van binnenuit. Palin schrijft onderhoudend en gedocumenteerd. Hij bezoekt ook zelf die locaties, dat geeft enerzijds wel een extra dimensie, maar anderzijds leidt het soms ook af van de echte hoofdrolspelers: de bemanningsleden van de Erebus.