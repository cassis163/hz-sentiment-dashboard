Ik vond het begin veel belovend. De manier hoe Leigh Bardugo de proloog heeft geschreven is erg sterk.
Ook is de kennismaking met de karakters goed geschreven. Ik voelde mij direct aangetrokken tot Alina.
Hetzelfde geld voor het einde van het boek, en de epiloog. Maar het midden! Ik vind dat sommige gebeurtenissen zijn uitgerekt om een heel boek te moeten vullen. Begrijp mij niet verkeerd. Ik vond het een goed boek, en ik ga ook het vervolg lezen. Maar de hele hype om deze serie vind ik niet echt geplaatst.

Ook moet ik wat kritiek geven op de Russische woorden die in dit boek worden gebruikt. Deze zijn niet altijd even goed vertaald of vervoegd. Hetzelfde geldt voor één klein Nederlands zinnetje, 'Godmorgn fantomen', Wat goedemorgen fantomen moet zijn. Natuurlijk kan je dan zeggen dat dit een fantasie boek is, maar met een klein beetje research had de schrijfster deze fouten niet hoeven maken!

Overal vind ik het verhaal lijn origineel bedacht, de karakter goed ontwikkeld (de Duisterling!!!) en de wereld slokt je op. Maar het verhaal mist een beetje pit in het midden van het boek, en sommige schoonheidsfoutjes hadden niet gemaakt hoeven worden.
3,5/5