Eens wat anders dan een Briste of Scandinavische thriller. Bilal zet goed de sfeer van Egypte neer, de omgangsvormen en gebruiken voelen toch anders aan dan hoe het bij ons westerlingen gaat. Ik vond het eerste stuk van het boek op de een of andere manier wat rommelig, en kon mijn hoofd er moeilijk bijhouden. Zijn schrijfstijl (verhalend) maakte blijkbaar dat ik toch doorlas. Gelukkig. Nu ik het boek uit heb, kijk ik terug op een prachtige thriller met een mooi plot. Wel jammer dat ik in het tweede deel ben begonnen van deze serie. Makana is geen onbekende in het boek, maar voor mij wel. Niet heel storend maar als je moet beginnen met deze schrijver, begin dan in De donkere straten van Cairo.