De Fraude vertelt het verhaal van de dertienjarige Theo Boone die onderzoek gaat doen naar een grootschalig fraudeschandaal op zijn school. De cover van het boek draagt bij aan de sfeer die Grisham probeert over te brengen, namelijk spanning en mysterie. Ook geeft de cover informatie over de setting van het verhaal, namelijk op een middelbare school. Tevens geeft de cover informatie over de hoofdpersoon van het verhaal. Dit is geen boek met een volwassen persoon, maar een jong hoofdpersoon (13).
Dit boek overtreft mijn verwachtingen niet van een thriller geschreven door John Grisham. Allereerst vind ik dat dit boek meer bedoeld is voor 11-13 jarigen niet voor jongeren ouder dan 13. Grisham heeft een fijne schrijfstijl en ik heb het boek in een paar uur uitgelezen. Een minpunt aan dit boek is dat ik meer spanning had verwacht van een boek van John Grisham, maar misschien ligt dat aan de jonge doelgroep van het boek.
Al met al is dit boek ideaal voor jongeren die geen zin hebben in een dik boek, maar toe zijn aan een korte thriller. Of voor jongeren die even toe zijn aan wat afwisseling.