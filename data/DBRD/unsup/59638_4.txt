Ik mocht dit buzz boek lezen via Hebban en ik dank hen voor dit ebook en ook The house of Books, dank.

De cover van dit boek, zwarte achtergrond met rode tekst en 2 handen verbonden met draden. Wat heeft dit met het Joshuaprofiel te maken? Een verhaal met draden aan elkaar verbonden en handen die gebonden zijn en niks kunnen doen?
De tekst op de achterkant maakt me al helemaal nieuwsgierig. Ik wil zo snel mogelijk beginnen.

Max de hoofdpersonage is een schrijver, waarvan alleen zijn 1e boek goed werd ontvangen. Samen met zijn vrouw hebben ze een dochtertje geadopteerd, Jola. Een zeer slim meisje.
Terwijl Max onderweg is naar huis met Jola krijgt hij een vreemd telefoontje om direct naar het ziekenhuis te gaan om iemand daar te spreken die hem dringend wat wil vertellen. Hij gaat er snel naartoe en daar hoort hij voor het eerst de naam Joshua. Als hij terugkomt bij de auto is Jola verdwenen en vanaf dat moment raakt het verhaal in een versnelling.
Max komt weer in contact met zijn broer Cosmo die pedofiel is en opgesloten zat in een inrichting. Toch worden ze gedwongen om samen te ontdekken wat er speelt.
De spanning stijgt met het lezen van het boek. En net op het moment dat je denkt dat alles opgelost is en het leven weer verder kan gaan, komt er weer een wending die je doet gruwelen. Komt dit nog goed?

Onderwerpen die beangstigend zijn worden besproken, kindermishandeling, privacy via internet, pedofilie.

Ik heb dit boek van Fitzek weer met veel enthousiasme gelezen. Mijn verwachtingen waren weer hoog bij een nieuwe Fitzek en ik ben ben niet teleurgesteld. Heerlijk hoe je denkt te weten hoe het verhaal zal verlopen en je toch weer op het verkeerde been wordt gezet.

Het is na het lezen van dit boek wel goed om verder te lezen om te weten hoe Fitzek aan zijn informatie is gekomen en dat openhartig toelicht.

Dit boek is weer een echte aanrader