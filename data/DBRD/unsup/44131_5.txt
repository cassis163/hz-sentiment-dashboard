Riviermoorden is een boek dat terecht de betiteling 'literaire thriller' op de cover heeft staan! Een supergoed boek, spannend met veel aandacht voor en uitdieping van de verschillende hoofdpersonen. Walter duikt diep in de psyche van zijn personages waardoor ze levensecht voor je staan en je als lezer helemaal met hen mee kunt voelen. Of het nu de politie-agenten, de moordenaar, de profilers of de slachtoffers zijn; allemaal vragen ze aandacht en willen ze gehoord worden. Daarbij zit de plot ook nog eens goed in elkaar. Kortom: een aanrader voor de liefhebber van een uitmuntende thriller.