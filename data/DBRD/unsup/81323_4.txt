Wat een heerlijk boek om te lezen. Myrte die vroeger voor de Mossad werkte en nu een brave baan, twee kinderen en een echtgenoot heeft woont in Den Haag. Als de Mossad er lucht van krjgt dat er iets op handen is tijdens de top in Den Haag schakelen ze Myrte weer in om onderzoek te doen naar een Rus. Myrte komt weer in een gevaarlijke wereld terecht en is zelfs haar leven niet meer zeker. Oude bekende duiken op uit het niets en ze wordt in de gaten gehouden. Zal zij slagen haar missie te volbrengen.

Al direct pakt het boek je, het verhaal is eigentijds en actueel. Je leeft mee met Myrte die een missie te volbrengen heeft. Myrte is een innemende personage waar je het al vanaf het begin goed mee kan vinden. Ze lijdt een normaal bestaan wat de meeste wel aanspreekt. Het gevaar ligt echter op de loer en al snel komt ze in een wereld vol spanning terecht, die ook nog eens met veel vaart wordt verteld. De plot zit goed in elkaar en stevent af op een goede ontknoping waarin niemand zijn leven meer zeker is. Monique weet dan ook hoe ze de lezers bezig moet houden en is er in geslaagd rond de Top in Den Haag een reuze spannend verhaal neer te zetten. Heb hem dan ook met veel plezier gelezen, beetje jammer is dat het niet zoÂ’n dik boek is. Goed voor een middag vermaak dat wel, ik geef hem 4 sterren.

Spanning: 4 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 3 sterren