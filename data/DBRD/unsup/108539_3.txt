De cover van het boek sprak me meteen aan, de rode cover trekt de aandacht als je het boek ziet liggen in de boekenwinkel.

In het boek hebben bepaalde vrouwen een speciale kracht. Vooral jonge meisjes hebben die speciale kracht, maar die kunnen ze ook doorgeven aan oudere vrouwen, waardoor in een mum van tijd heel veel vrouwen dezelfde kracht hebben. Het boek volgt drie vrouwen gedurende een periode van 10 jaar.
Die verschillende personages zorgen ervoor dat je duidelijk merkt wat de impact van de kracht is in de gehele wereld.

Mijn verwachtingen van het boek waren hoog door alle lovende recensies, die verwachtingen zijn jammer genoeg niet helemaal uitgekomen. De archeologische tekeningen tussendoor maken het verhaal wel geloofwaardiger en zijn een leuke afwisseling. Het idee van vrouwen aan de macht en de gevolgen daarvan geeft wel stof tot nadenken!