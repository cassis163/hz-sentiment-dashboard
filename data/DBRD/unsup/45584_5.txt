Mare Berrens is in handen gevallen door de Zilveren koning Maven. Haar bliksems zijn haar afgenomen, maar ondanks dat probeert ze te overleven en zelfs te ontsnappen.
Als de oorlog tussen de Zilveren en de Roden echt uitbreekt, is ee een onverwachte kans om te ontsnappen en om zelfs haar bliksemkracht terug te krijgen.
Dit boek heb ik, net als de vorige twee delen, ademloos gelezen. Alles komt voorbij: drama, verraad en een beetje romantiek. Ik leefde heel erg mee met Mare en hoopte echt, dat de verbannen prins Cal haar kwam redden.
De schrijfstijl is fijn, het verhaal leest heel prettig weg. Ook door de manier van vertellen blijf je geboeid.
Het slot kwam als een donderslag ;) bij heldere hemel, ook al klopte dat op de een of andere manier ook.
Deel 4, het slotdeel van een van mijn favoriete YA series, War storm, verschijnt in mei 2018. Dat kan mij niet snel genoeg zijn!
Ik vind deze serie een absolute aanrader!