Dit boek is pure klasse. Hoewel ik het zeker geen klassieke thriller zou noemen, houdt het je toch meer dan 700 bladzijden lang in de ban. Volgens mij komt dit door de onderhuidse spanning die het hele boek lang aanwezig is. Het verhaal houdt je zo bezig dat ik gaandeweg ook in het dagelijkse leven uit mijn doppen begon te kijken voor 'ondoden'. Ook de historische invalshoek (de historische realiteit achter de Dracula-legende) en de verschillende locaties waar het verhaal zich afspeelt, maken dit tot een meer dan interessante turf.
Kortom: een voltreffer op voorwaarde dat je bereid bent je mee te laten slepen door een oude legende.