Het verhaal begint met een spannende Proloog. Het zet je wel aan het denken….Hoe is deze jonge vrouw zo ver gekomen, zo diep gezakt, dat dit haar enige uitweg is?

Maar na de proloog begint haar levensverhaal. Je begint steeds meer met haar mee te voelen en met haar mee te leven. Het speelt zich af in de jaren voor de oorlog, tijdens de oorlog en de nasleep die de oorlog teweeg bracht. Alles is heel mooi omschreven van de inrichting van het huis tot de inrichting van haar leven.  Ze ziet overleden mensen in haar dromen, of ziet ze ze nu echt?

Haar broer H-u-b-e-r-t met die altijd aanwezige grijns is een lastpak. Hij is het oogappeltje van haar moeder. Maar wat hij allemaal doet kan echt niet. Een van haar jongere zusjes is ziekelijk. Als het noodlot toeslaat, valt het hele gezin uiteen….Ze moeten vechten om te overleven, zeker in de oorlogstijd. De duitsters vallen binnen en nemen van alles mee.

Het dorp waar ze opgroeit  is zeer Katholiek. Ze poetst de kerk als ze een jonge meid is En daar loopt ze  echt een verschrikkelijk trauma op. Je word echt steeds bozer op de kerk. Die kerk waar een vloek op schijnt te rusten, met zijn Duivelsklok. Er gebeuren dingen in die kerk die het daglicht niet kunnen verdragen. Door die kerk komt ze bij de nonnen terecht. Daar hoort ze niet thuis en ze besluit te vluchten. Ze komt weer thuis terecht. Daar word ze verliefd op een jongen, maar het geluk staat niet aan haar zijde. Ze komt weer bij de nonnen terecht, dit keer omdat ze een ongehuwde moeder is.

Alles wat haar gezin overkomt is zo prachtig omschreven, dat je ze echt wilt helpen. Van haar gemene broer Hubert die als een gebroken man uit de oorlog komt,tot haar andere broer Jozef, die in Duitsland is gaan wonen.  Haar zus die in een kamp terecht komt omdat ze met de Duitse soldaten omgang had…..Het verscheurt het gezin.  Ze moeten ieder hun eigen keuzes maken. Je snapt dan ook dat  Theresa deze keuze maakt, aan het begin van het boek, wat het einde is van haar verhaal. Ze besluit om de Duivelsdans te gaan maken. De titel vind ik heel erg goed gevonden. Het duurde wel eventjes eerdat ik het doorhad, maar goed bedacht. Het is ook nog eens gebaseerd op waargebeurde verhalen. Een dorp aan de heikant waar de mensen elkaar bekritiseren en de kerk de macht heeft. Hier dorp, hier heb je je verhaal terug. Een krachtige term, waar ik het helemaal mee eens ben. Deze roman leest echt snel;-) een aanrader dus! Het enigste wat me af en toe een klein beetje irriteerde waren de gigantische lange zinnen. Ze gingen soms een hele bladzijde aan een stuk door. Dus je moest je adem in houden en verder lezen. Maar door deze nauwkeurige beschrijvingen, zie je wel alles beeldend voor je. Het verhaal springt ook van vroeger naar heden en weer terug. Je moet wel even omschakelen, maar naarmate je verder leest went dat!