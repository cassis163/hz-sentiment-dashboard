Bij het zien van de titel van Houdoe! van Wim Daniëls zal er vooral bij de Brabanders een glimlach op het gezicht verschijnen, een glimlach van herkenning. Je hoeft niet uit Brabant te komen of er geweest te zijn om ervan gehoord te hebben. Velen zullen zeker de groet hebben gehoord in een autoverzekeringspot op tv een tijdje geleden of anders wel in een lied op de radio.
Houdoe! van Wim Daniëls gaat over de herkomst van de groet Houdoe!, wanneer die voor het eerst werd uitgesproken, wanneer het woord gangbaar is geworden, hoe de groet Nederland verovert, in welke liedjes je de groet kan horen, in welke boeken de groet voorkomt, waar het woord vaak mee gecombineerd wordt en wie het voornamelijk gebruiken.
Je leert hoe je houdoe moet uitspreken en dat blijkt toch nog niet zo gemakkelijk te zijn als gedacht. Zoals je in de bijzondere verhalen in het boek kan lezen, vereist het uitspreken van het woord een grote oefening als je niet uit Brabant komt. De een leert het heel snel, een ander doet er jaren over en weer een ander zal het nooit leren. De personen in de verhalen hebben zo hun reden om het te leren en weer een ander heeft zo haar reden om het woord nooit te vergeten, altijd te zullen uitspreken ook al woont ze al jaren in een ander land.

Lees verder op https://surfingann.blogspot.com/2019/05/houdoe-wim-daniels.html .