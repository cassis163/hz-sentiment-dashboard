Het boek is onderverdeeld in vijf boeken die het verhaal vertellen van twee broers, Lennart en Misha Larsen, waarvan 15 jaar geleden de ouders zijn omgekomen in een auto ongeluk. Na de uitvaart worden de jongens gescheiden en wordt Misha geplaatst in een pleeggezin. Het is de bedoeling dat Lennart een woonst zoekt om zo de voogdij van zijn jongere broer op zich te nemen. Dit zou negen maanden in beslag nemen, maar de negen maanden worden uiteindelijk drie jaar en daarna is niets nog hetzelfde!
In het eerste deel wordt het verhaal verteld vanuit Lennart, de oudste van de twee. Men komt er al vlug achter dat zijn leven niet veel meer inhoud dan bier, drugs, vrouwen, de coffeeshop en dat hij leeft van een uitkering, een beroepswerkloze.
In het tweede deel, vanaf boek 3 wordt het verhaal verteld vanuit Misha zijn beleving. Hij is architect met een hoog IQ en werkt soms 17 uur per dag, het tegenovergestelde van zijn broer. Hij lijkt zijn leventje goed voor elkaar te hebben of, schijn bedriegt?
Als op een dag Misha van de aardbodem verdwenen lijkt te zijn, begint Lennart zijn zoektocht naar zijn broer en komt voor veel vraagtekens te staan. Het lijkt erop dat hij zijn broertje toch niet zo goed kent als hij denkt. Zijn zoektocht eindigt in een Amerikaanse gevangenis. Het boek is geschreven vanuit de beleving van twee broers en beschrijft hun leven vanaf de dag dat hun ouders verongelukt zijn. Daardoor springt het boek van heden naar verleden, flashbacks, wat zeker geen probleem geeft bij het lezen! Met mondjesmaat wordt de jongens hun leven prijsgegeven en daardoor ook een spanning opgebouwd, zodat je wilt verder lezen. Het is moeilijk om het boek opzij te leggen. Een recensie schrijven van dit boek blijkt niet zo simpel, want zonder dat je het weet geef je meer prijs dan je zou willen en het zou echt zonde zijn om zaken te verklappen. Ik kan maar één ding zeggen:  Lees het ! Als debuut is dit letterlijk een kanjer van een boek. Alles valt als een puzzel in elkaar. Een dikke proficiat aan Bronja om zon verhaal bij elkaar te schrijven. Ik kijk uit naar Deel 2 en geef dit debuut 5 sterren!!