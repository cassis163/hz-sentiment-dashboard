In deze eerste thriller van schrijfster Lilian Schneider leer je hoofdpersoon Silke kennen in een slechte tijd in haar leven. Haar huwelijk loopt stroef en ze wordt telefonisch lastig gevallen. Als Silke via haar werk de aantrekkelijke Paul van Zanten ontmoet, biedt deze haar de uitweg waar ze zo hard naar op zoek is. Nu eenmaal de knoop doorgehakt is, lijkt het echter of Silke van de regen in de drup komt. Iemand houdt haar in de gaten, maar wie?
De schrijfstijl is prettig en er zit veel vaart in het boek. Dit zorgt ervoor dat je zelf het gevoel hebt dat je op je hielen wordt gezeten. Als lezer wil je dan ook verder lezen. Het einde is verrassend en eigenlijk veel te snel. Want het liefst lees je lekker door in 'Aquamarijn'.