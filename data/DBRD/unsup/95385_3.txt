De cover van dit boek is heel mooi maar past niet echt bij een thriller. De eerste gedachte was dan ook dat het een roman was. Wat niet eens zo gek gedacht is want het boek bevat geen echte spanning en is eigenlijk meer een detective. Ondanks dat is het wel een boeiend verhaal, het geeft je een kijkje in de wereld van beroemdheden en hoe ze door iedereen geleefd en gebruikt worden.

Patricia Snel schrijft heel boeiend, heeft interessante personages gecreÃ«erd en door de korte hoofdstukken is het een verhaal wat heel makkelijk weg leest. Het boek bestaat uit twee verhaallijnen die geleidelijk bij elkaar komen.
Voor bepaalde personages krijg je sympathie, aan andere krijg je een hekel of sommigen wekken uiteindelijk medelijden op. Knap gedaan.

Geleidelijk krijg je, samen met Amber en oud-rechercheur O'Connor, inzicht in wat er 3 jaar geleden nu werkelijk is gebeurd. Als doorgewinterde thrillerlezer zie je het plot wel aankomen en dat is jammer want het is altijd leuk om compleet op het verkeerde been gezet te worden.

Het verhaal is bijzonder boeiend en vlot geschreven en is geloofwaardig. Het levert heel wat aangename leesuurtjes op.