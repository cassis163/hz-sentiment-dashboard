Na de aankondiging van deze leesclub was ik meteen heel erg nieuwsgierig naar het verhaal van Moresnet. Ik woon er niet zo ver vandaan en kende zoals de meeste van ons dit stukje geschiedenis helemaal niet. Een verheugd gevoel ging door me heen toen ik ook nog eens de leesclub mocht coördineren. Terug naar het verhaal.

Moresnet is een gedeelte dat nu bij België hoort maar de na de val van Napoleon en de conference in Wenen zowel aan Nederland als de Pruisen was toebedeeld. Beide landen gunde elkaar dit stukje land niet. Er is een Zinkmijn en dat levert geld op. In 1815 was geld al de drijfveer voor vele keuzes. Dit wordt in het verhaal alleen maar erger.

Philip Dröge weet met een boeiend non-fictie verhaal je te binden aan dit boek. Hij maakt van bijzondere geschiedenis een verhaal dat je laat lachen, verbazen en soms ook even door moet bijten omdat het droge feiten zijn. De feiten heb je als lezers nodig om het geheel te begrijpen. De indeling van het boek is heel erg fijn. Per hoofdstuk krijg je een gedeelte van geschiedenis.

De verklaringen en nog meer informatie krijg je een goede indruk van de research die bij dit verhaal gedaan is. De achtergrond van deze geschiedenis is bijzonder. Ik kijk nu met andere ogen naar Moresnet en zijn omgeving en ga er deze zomer zeker is doorheen rijden om te kijken of er punten zijn die ik herken uit het boek. Dit boek is een mooie aanvulling op onze geschiedenis lessen.