Roberts heeft zeer goed gekeken naar haar beroemde collega Stephen King die met “De Beproeving”, een zeer succesvol boek over een soortgelijke pandemie heeft geschreven. Vooral het begin toonde verrassend veel overeenkomsten. Wat haar onderscheidt van King is de flinke dosis magie en fantasy welke als een rode draad door het boek heen lopen. Het verhaal ontwikkelt zich met horten en stoten, het ene moment word ik helemaal het verhaal ingezogen en het andere moment walst Roberts door het verhaal en karakters heen waar deze zich eerder lenen voor verdieping/verfijning. Wat mij betreft zeker niet haar sterkste boek, desondanks blijft een Nora Roberts-boek een garantie voor een paar fijne uurtjes lezen en wil ik toch graag weten hoe het verhaal zich in deel 2 en 3 gaat ontwikkelen.