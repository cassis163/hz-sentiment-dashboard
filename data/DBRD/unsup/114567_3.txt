Deze vond ik lastig! Simon Beckett zet absoluut weer een knaller van een thriller neer, met een ontknoping die ik niet had verwacht. Ik had meerdere dingen verwacht, maar dit absoluut niet. Dat is dus erg fijn. Ook leren we hier wat meer over Dokter Hunter zijn verleden en dat vind ik ook fijn.

In dit boek zijn we ongeveer een jaar verder na het retespannende einde van boek twee. Dokter Hunter gaat naar Tennessee, naar de Body Farm waar hij vroeger ook is opgeleid. Hier wordt hij uitgenodigd om te gaan kijken naar een bijzonder vergaand lijk en vanaf daar maakt hij uiteraard weer de bizarste dingen mee!

Alleen Hunter zit niet zo lekker in zijn vel in dit boek en het lijkt wel alsof dat over de pagina's is uitgesmeerd. Compliment voor de auteur hoor, dat hij die sfeer zo goed weet neer te zetten, maar op de een of andere manier kreeg ik dat gevoel dus ook een beetje. En daardoor was het wat minder fijn lezen.

De forensische details zaten in dit boek Ã©cht tegen de grens! Ze waren gruwelijk en gedetailleerd.
Ik blijf het een knap staaltje schrijfwerk vinden en vond dit boek nog steeds heel tof, alleen kwam ik gewoon wat minder in het verhaal door het sfeertje dat Hunter verspreidde. Ik twijfel tussen 3,5 en 4*.