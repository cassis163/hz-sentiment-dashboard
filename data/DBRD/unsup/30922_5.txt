Na het verhaal uit het eerste boek van Paxton Wilder en Leah ging ik door naar dit deel over Landon. Ik was zo blij dat het verhaal van de Renegades nog niet ten einde was en kon niet wachten om meer te lezen, want wat heb ik genoten van het eerste deel. Omdat Landon natuurlijk de beste vriend van Paxton is en Rachel de beste vriendin van Leah hoef je ook in dit deel nog geen afscheid van Paxton en Leah te nemen want ondanks dat het verhaal om Landon en Rachel draait komen ze nog veelvuldig voorbij.

Waar ik in deel één compleet voor Paxton viel, viel ik in dit boek compleet voor Landon en leefde ik enorm mee met Rachel. Landon was echt een verassing voor mij in dit boek, wat een lieve jongen. Ja hij heeft dingen in het verleden gedaan die absoluut verkeerd waren maar hij doet er nu alles aan om dat goed te maken.

De chemie tussen Landon en Rachel was te leuk om over te lezen. Oké misschien was Rachel soms echt zo koppig dat ik haar wel met het boek wou slaan maar ergens kon ik haar ook zo goed begrijpen. Rachel doet namelijk precies wat elke andere vrouw zou doen, haar hart proberen te beschermen, ondanks dat ze in tweestrijd zit.

Heb echt enorm genoten van het verhaal, waarbij het laatste hoofdstuk absoluut een prachtig eind geeft aan dit fantastische boek. Als je nog niet voor Landon was gevallen in de vorige hoofdstukken doe je dat wel in dit laatste hoofdstuk.

Nova van Rebecca Yarros is echt een fantastisch boek. Het boek zit vol met avontuur en romantiek, een heerlijk boek om bij weg te zwijmelen. Twijfel je nog? Zeker gaan lezen, het is de moeite waard. Beloofd!

En na dit boek weet ik het zeker. Ik heb er een nieuwe favoriete auteur bij, Rebecca Yarros schrijft echt fenomenaal. Alle gevoelens dringen diep in je door als je aan het lezen bent en als je eenmaal begint kun je niet stoppen. Ze heeft zo’n prettige schrijfstijl, de gedachten van de personages die schuingedrukt in het verhaal staan is echt geweldig en zorgde vaak voor een grote lach op mijn gezicht. Paxton, Leah, Landon en Rachel heb ik in mijn hart gesloten en ben zo benieuwd naar het volgende deel over Penna.

Kleine kanttekening: wat me helaas wel irriteerde, net als bij deel 1, waren de veelvuldige spelfouten in deze Nederlandse vertaling van het boek. Dit heeft echter niets te maken met het geweldige verhaal en is ook niet te wijten aan Rebecca Yarros.