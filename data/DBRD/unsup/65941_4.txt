De strekking van het boek is het geloof in een mooie toekomst elders. In het verleden gingen de mensen al naar andere gebieden met het geloof naar een betere wereld te gaan. Tussen bijvoorbeeld 1890 en 1925 vertrokken vele Italianen vanuit Genua naar Amerika, het beloofde land. Veel recenter zijn er vele mensen uit Afrika die een gevaarlijke reis naar Europa maken om daar, in het Westen rijk te worden, mooie spullen te krijgen en gelukkig te worden. Maar het stopt niet bij de migranten naar Amerika en tegenwoordig naar Europa. Migranten zijn ook de mensen die vanuit Nederland naar Italië vertrekken, of zelfs mensen uit Genua, die een droom najagen en daardoor op de vlucht willen of zijn. Zelfs het mooiste meisje van Genua, waar Ilja Leonardo heimelijk verliefd op is, moest vluchten. Ze had willen vluchten met Ilja Leonardo naar het noorden. Aan het einde blijkt echter dat dit vluchten naar een mooier en beter leven elders nauwelijks gerealiseerd wordt. Het valt tegen en wat je zoekt krijg of vind je niet. Ilja Leonard Pfeiffer weet het mooi te verwoorden tot een tikkeltje vreemd verhaal.

Ik kan niet zeggen dat ik het nou echt een super hilarisch boek vond. Bij vlagen. Al met al een verhaal dat de moeite waard is van het lezen. De strekking is leuk verwoord. Met de vluchtelingen vanuit Syrië en andere landen zeker actueel. Het verhaal zal trouwens altijd actueel blijven. Van mij krijgt het boek 4 sterren.