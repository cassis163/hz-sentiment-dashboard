Ik wilde dit buzzboek te lezen omdat het thema mij aantrok. Wat de gevolgen kunnen zijn van het viral gaan van een filmpje. Het boek begint schokkend:"Ik heb twaalf jongens gepijpt in Magaluf. Tot nu toe hebben 23.096 mensen me dat zien doen." En deze zin geeft gelijk aan wat het gevaar van sociale media kan zijn.
Het verhaal wordt vanuit twee perspectieven verteld; vanuit Su, de 'lijdende' hoofdpersoon in dit verhaal en vanuit haar 'leidende' moeder Ruth.
De gebeurtenis waar de eerste zin naar refereert is gebeurd terwijl Su met haar zus Leah op vakantie was.
SJ is geschokt en durft niet terug naar huis. Haar zus Leah daarentegen gaat wel terug. Dan wordt duidelijk dat Leah een natuurlijke dochter van Ruth is en dat Su is geadopteerd, wat de relatie tussen de twee niet ten goed eis gekomen en wat de relaties in het gezin behoorlijk onder spanning hebben doen staan. De verwachting dat de gezinsrelaries verder zullen worden uitgediept, word helaas niet helemaal waargemaakt, maar later in het boek wordt wel duidelijk dat ze, ondanks tegenstellingen, toch een heel hecht gezin zijn met moraal op de goede plaats ( ondanks de leidraad door het hele boek)
Ondertussen gaat Ruth, die rechter is, de strijd aan wat zij tegen het online gaan van dit filmpje kan doen en probeert de daders te vinden. Dit wordt haar niet in dank afgenomen en zij wordt op non-actief gesteld door haar werkgever. Dit leidt ertoe dat zij zich nog fanatieker gaat richten tegen vermoedelijke dader(s).

Zus Leah ondertussen, wordt vervuld van schuldgevoel en gaat haar steentje bijdragen om Su te vinden. Wanneer dat uiteindelijk gebeurt, blijkt dat de zussen toch meer met elkaar gemeen hebben dan beiden eerst vermoedden en dat zij echt als zussen van elkaar houden en voor elkaar door het vuur gaan.

Su komt oorspronkelijk uit Korea en is door Ruth en Bernard geadopteerd en wat haar nu is overkomen, geeft haar een zetje om haar moeder in Korea te gaan zoeken. Wie zij daar vindt verbaasd haar en ook zeker de lezer. Wat ze er vervolgens mee doet zorgt ervoor dat de lezer haar in het hart sluit en haar een heleboel misstappen vergeeft.

Daarna gaat het heel snel...moeder en dochters vinden elkaar weer en de weg naar genezing wordt ingezet. Su komt hier als volwassen vrouw uit; Leah heeft haar tegendraads gedrag naar haar moeder vaarwel gezegd en moeder Ruth mag weten dat zij twee prachtige meiden een goede opvoeding heeft gegeven.
Alledrie gaan zij voor elkaar door het vuur.

Als je verwacht dat het boek een thriller is, kom je bedrogen uit. Het is een ijzersterk verhaal over de gevolgen die social media kunnen hebben.
Het boek is vooral zo goed omdat het een realiteit van vandaag keihard op papier weet te zetten: het kan iedereen op de een of andere manier overkomen.
Vooral ouders met opgroeiende kinderen zullen zich (moeten) realiseren Dat hier een reel gevaar geschetst wordt en niet slechts een 'spannend boek' geschreven is.

Hoe dan ook, het is vlot geschreven en hedendaags boek een wat de lezer tot nadenken en reflecteren aanzet.