Geen dier is zo eigenzinnig als een kat en dat maakt dit dier dan ook zo bijzonder. Dit eigenzinnige weet Veronique Puts goed weer te geven in haar verhalen over haar katten. Geen dag is hetzelfde, vooral niet als je de belevenissen van Pernod en Cootje leest. Liefdevol beschreven en naast deze heerlijke hartverwarmende verhalen vinden we ook wetenswaardigheden over de kat bijgestaan door prachtige illustraties.

De verhalen in Vier poten op een buik laten je wegsmelten en onderdompelen in de liefde voor katten. De verhalen zijn veelal herkenbaar voor elke kattenbezitter en dat de kat de baas in huis is mag duidelijk zijn. Pernod & Cootje zijn twee katten die nadat je een van de boeken van Veronique hebt gelezen nooit meer vergeet, katten die je hart veroveren. En dit boek doet je nog meer beseffen hoe speciaal katten zijn en dat het gewoonweg geweldig is om met katten samen te mogen leven.

“Ik ben de baas! Enfin, ik beheer het all-you-can-eat-kattenbuffetje, en dat is bijna hetzelfde.“

Vier poten op een buik is niet zomaar een boek over katten. Het zijn bijzondere verhalen die samen met de illustraties en foto’s verheven worden tot grote kunst. Een prachtig boek om intens van te genieten en die de kat welverdiend op een voetstuk zetten.