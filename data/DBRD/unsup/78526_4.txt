Ik had het boek gekocht omdat ik dacht dat het ook geschikt zou zijn voor mijn 14 jarige zoon en 17 jarige dochter. Mijn zoon is er na één hoofdstuk mee gestopt. Hij vond het een "vreemd" boek. Nu ik hem zelf heb gelezen snap ik dat wel en vind het eigenlijk ook niet zo'n geschikt boek voor zijn leeftijd.
Zelf vond ik het een mooi boek. De sfeer is goed beschreven. Je voelt de eenzaamheid van de mensen. De hoofdpersonen raken verstrikt in hun afhankelijkheid van elkaar.
Op de cover staat dy de roman je langzaam de keel snoert en dat is ook inderdaad zo.
Het begint met de verdwijning van de vader. Een vrij eenvoudig gegeven maar hoe verder je leest hoe meer je het boek wordt ingezogen en hoe beklemmender het wordt. Er is voor alle hoofdpersonen geen ontsnappen meer aan. Ze zijn aan elkaar overgeleverd.