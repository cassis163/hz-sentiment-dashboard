Sandra Hazelaar fietst op een koude avond naar huis en als ze langs een park rijdt, hoort ze gehijg, en een vrouwenstem die roept: niet doen, niet doen.

“Ik twijfel nog steeds wat ik moet doen. Dan hoor ik huilen. Wanhopig snuivend huilen. Ze heeft het opgegeven, denk ik. En ik stap het park in”.

Als Sandra Hazelaar, voormalig actrice, dichterbij komt ziet ze dat een vrouw verkracht wordt door een bekende advocaat, Joachim Hansson. Deze advocaat herkent haar ook. Vanaf dat moment weet ze niet wat ze moet doen. Moet ze wel of geen aangifte doen? Moet ze wel of geen contact opnemen met het slachtoffer? Wat is het gevolg als ze aangifte doet en Joachim dit te weten komt? Allerlei vragen die haar bezig houden.

Na haar carrière als actrice is Sandra Hazelaar gestart met een huiskamerrestaurant waar ze met hart en ziel voor werkt en waar veel gebruik van gemaakt wordt. Sandra komt in aanraking met meerdere slachtoffers van Joachim Hansson, vooral stagiaires. Het kost Sandra moeite om hun te bewegen om aangifte te doen. Ze zijn bang, maar wat is daar de reden van? Sandra komt er steeds meer achter, hoe dit komt. Door haar zoektocht naar de waarheid en de drang voor rechtvaardiging brengt ze zichzelf en de mensen in haar omgeving in gevaar. Lukt het haar om de rechtvaardigheid te krijgen waar ze zo hard voor strijdt? Het verhaal trok mij direct mijn aandacht en het is spannend als je leest dat Sandra getuige is van een verkrachting. De gebeurtenissen in het verhaal zitten goed in elkaar en het verhaal wisselt zich af met spannende momenten. Helaas zakt het verhaal regelmatig in. Dit komt doordat er veel in detail geschreven wordt over bijvoorbeeld de menu’s die Sandra maakt. Deze componenten komen regelmatig op dezelfde manier terug in het verhaal, waardoor de snelheid weg valt. Het contrast tussen deze momenten is te groot. Dit maakt overigens niet dat ik ben afgehaakt. Het verhaal was boeiend genoeg om het uit te lezen. Ik werd op de spannende momenten meegezogen in de wereld van Sandra. De gevoelens die Sandra ervaart zijn herkenbaar en je hebt het gevoel dat je haar begrijpt. Ik vind dat de schrijfster, de emotionele wereld van Sandra en de andere personages goed beschrijft. De personages zijn divers en het is bijzonder om te lezen hoe verbonden Sandra zich voelt met de mensen uit haar omgeving en hoe ze probeert hen te beschermen. Je ervaart het gevecht wat ze voert met zichzelf, de advocaat en de slachtoffers. ‘Het gerecht’ is een spannend verhaal en het leest makkelijk. De personages zijn divers en komen op een prettige manier bij elkaar. Het is niet het beste boek wat ik heb gelezen. Mocht je even zin hebben in een boek wat vlot leest, dan is ‘het gerecht’ van Inge Ipenburg prima.