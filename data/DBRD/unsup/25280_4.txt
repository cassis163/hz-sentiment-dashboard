Ik ben normaal niet iemand die prentenboeken leest, maar dit boek, oh man. Ik ben echt een beetje verliefd geworden op de tekenstijl van Maja Safstrom.

Naast de toffe tekeningen heeft Maja Safstrom haar boek gevuld met toffe, gekke en geweldige feiten over dieren. Ik zat echt met verbazing te lezen en heb ongeveer het hele boek voorgelezen aan mijn man, die net zo verbaasd was als ik.

‘Wonderbaarlijke feiten over dieren’ van Maja Safstrom is echt een prachtig vormgegeven boek dat echt voor jong én oud is. Ik genoot van alle prachtige gekke feitjes over dieren en de mooie begeleidende tekeningen.