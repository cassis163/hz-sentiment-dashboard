'Mara', het debuut van Sterre Carron, kreeg nog net vier sterren van mij. Een verfrissende, nieuwe wind door het Nederlandstalige thrillerlandschap, dat moest beloond worden. 'Tirtha', deel twee in de reeks, neigt echter naar vijf sterren. Opnieuw een vlot leesbaar boek, maar alles zit dit keer logischer in elkaar, het verhaal is coherenter.

Opnieuw een boek met veel personages, dus het is aan te raden het in 1-2 dagen uit te lezen.

Ik ben na het lezen van 'Tirtha' helemaal fan van Sterre Carron en hoop dat de volgende delen in de reeks mij evenzeer weten te boeien. 'Matsya' en 'Trifla' komen deze zomer zeker aan de beurt.