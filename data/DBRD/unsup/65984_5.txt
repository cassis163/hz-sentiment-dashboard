5 sterren en meer als verdiend. In het Nederlands gelezen.

Mijn mening:
James Rollins neemt je weer mee naar de wereld van Sigma, een super geheime organisatie. Meerdere karakters komen wederom ten tonele zoals Painter, Gary, Monk, Lisa en Kate. Je herkent de karakters en wat ze voor elkaar beteken. Toch zijn de boeken los van elkaar te lezen. Als je echter meerdere boeken uit een serie leest is het wel aan te raden ze in volgorde te lezen. Niet omdat je het anders niet kunt volgen maar omdat er een opbouw is in verhoudingen tussen karakters. Zoals al zijn verhalen zit ook in dit verhaal weer een goede spanningsboog en veranderen de situaties waarin de hoofdkarakters zich bevinden vaak. Ook zijn er meerdere verhaallijnen waartussen wordt geschakeld. Dat maakt dat je de pagina's eigenlijk maar om wilt blijven slaan. De cover is simpel maar drukt zeker de titel uit. Wederom wordt geschiedenis en fictie goed verweven. Achterin het boek worden nog wat tips gegeven waar je bepaalde gegevens uit het boek verder kunt ontdekken.

Inhoud:
Een denktank van wetenschappers opgericht tijdens de koude oorlog, heeft een manier ontdekt om de talenten van idiots savants, autistische kinderen, nog veel verder te ontwikkelen. Voordat de procedure goed wetenschappelijk is getest, gaat een klein groepje fanatiekelingen in het geheim experimenteren met de talent volste kinderen. Hun doel: een nieuwe wereld profeet creÃ«ren die vrede kan brengen. Maar wel op hun voorwaarden. De bio manipulaties die op de kinderen zijn uitgevoerd zijn afschuwelijk. Ze bezwijken vaak bijna aan de neuro tansplantaten in hun hersenen.
En dit alles ligt in een mysterie al beginnen in de antieke oudheid bij het orakel van Delphi. Wat heeft dit alles met elkaar te maken en gaat het Gary Pierce lukken dit ongeluk af te wenden met hulp van een aantal vrienden?

Sneak peaks in het verhaal:
"Dood?"Gary zat op de rand van het bureau in het magazijn van het museum. Hij wist dat hij haar groot verdriet had gedaan, een verdriet waarmee hij zelf maar al te goed bekend was. (blz. 67).

Met het meisje in zijn armen rende Gary door de voortuin. Het was fris buiten, maar het meisje gloeide koortsig. Hij voelde de warmte door zijn hemd heen. (blz. 119).

Elisabeth liep tussen de twee vuren door. Daarachter kwam het dorp tot leven. Iemand sloeg met veel lawaai op een soort trommel. Er verscheen een vrouw die haar gezicht gedeeltelijk met een sari bedekte. Ze gebaarde hun het dorp in te komen. (blz. 214)

De auteur:
James Rollins is de auteur van verschillende series waaronder De Sigma Force Serie en talloze ander boeken waaronder Zandstorm, Black order ect. Indiana Jones en de kristale schedel is ook van zijn hand.

Als je van een avontuur houdt en een dag of twee door kan lezen dan raad ik je dit boek graag aan.