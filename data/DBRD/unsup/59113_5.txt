Ik heb in het begin een beetje moeite gehad met de Nederlandse vertalingen, aangezien ik deel 1 in het Engels heb gelezen. Al zijn het correcte vertalingen, dat wel. Hoewel de vertaling echt wel accuraat gebeurd is, ondervond ik toch wel een beetje een verlies in de subtiele veranderingen van taalgebruik, die Cronin zo geweldig toepast om de verschillende hoofdpersonages hun gedachten te verwoorden. Maar dit is zo subtiel dat het niet echt gemist wordt.
Het verhaal zelf was een goed vervolg (en terugblik) en toch kregen we een paar verrassingen (voor mij toch). Sommige dingen vallen zo goed op hun plek dat je ze wel ziet aankomen, maar toch zijn dat de enige juiste dingen die er in het verhaal passen.
Het aspect geloof staat toch wel wat meer centraal in dit deel dan het vorige deel, al moet je geloof zeker niet verwarren met religie!
Mensen met gevoelige ogen of oogproblemen raad ik wel aan om te investeren in de gewone editie en niet de midprice want die heeft echt wel kleine lettertjes. Na problemen met mijn ogen kan ik jammer genoeg tijdelijk amper verder lezen.
Het verhaal zelf eindigt niet zozeer met een enorme cliffhanger maar ik ben wel zeer benieuwd naar het volgende deel dus ik ben blij dat deel 3 vorige maand uit kwam!