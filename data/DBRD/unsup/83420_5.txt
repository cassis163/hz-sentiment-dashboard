!In deze review komen spoilers en mijn ongezouten meningen in voor!
Review 45#

In de kringloop gevonden en toen ik de achterkant las, was ik meteen verkocht. Ik hou van dit soort verhalen en er moeten er veel meer geschreven worden. Ik heb de voorkant met de jongen in het gestreepte shirt en de vlinders, past bij de titel en het verhaal.

Het verhaal:
Op de eerste dag op zijn nieuwe school heeft Jasper al nieuwe vrienden, maar ook een paar fikse vijanden. Het belooft een bewogen jaar te worden. En dan is er Roderik, een klasgenoot die al meteen indruk op hem maakt. Beetje bij beetje ontstaat tussen beide jongens een heel bijzondere vriendschap. Jasper ontdekt dat je met gevoelens niet kunt sollen, dat je als een vlinder moet leven, maar vooral niet moet laten vastpinnen.
!Spoiler alert!
Jasper zit in de brugklas van het Sint-Franciscuscollege en gelijk de eerste dag heeft hij te maken met erbij horen, peergroup/peerpressure, pesterijen, veel huiswerk, saaie leraren, rare kriebels enz. In zijn klas zit een jongen die wel heel erg zijn aandacht trekt, de knappe rebelse Roderik. Ze worden de beste vrienden en al snel wordt Jasper verliefd op Roderik. Door verwarring, gaat Jasper met een meisje op afspraakje om te kijken of zijn gevoelens voor Roderik echt zijn. Het afspraakje en een goed gesprek met de biologiedocent De Weerdt openen Jaspers ogen en hij ontdekt dat hij homoseksueel is. Het word nog mooier als Jasper ontdekt dat Roderik ook verliefd op hem is en ze beginnen een relatie. De jongens hebben te maken met ouders die het niet begrijpen, een homofoob als directeur, pesterijen van leerkrachten en leerlingen. Het maakt ze niks uit, want ze houden van elkaar. Als uiteindelijk er een poging wordt gedaan om ze van elkaar te scheiden door Roderik van school te sturen, zorgt Jasper ervoor dat er ook een rede is om hem van school te sturen om zo bij elkaar te blijven. Ze zijn nu vrij en laten zich door niks en niemand vastpinnen.

De schrijver heeft goed verwoord hoe een typische tiener ongeveer denkt, doet en wat hij meemaakt. Kon mezelf af en toe in de gesprekonderwerpen, happenings en de dagelijkse schoolsleur terug vinden.
Goed boek voor tieners.
Ik vond de liefde tussen Jasper en Roderik heel erg schattig.
Vond Lise, meester De Weerdt en psycholoog Sandra goede steunpalen voor Jasper. Ze steunden hem, hielpen hem, stonden achter hem en kwamen voor hem op.
Het is inderdaad jammer/naar dat op deze wereld er mensen zijn die nare dingen zeggen en doen tegen de LGBT community. Ik vind dat iedereen op de wereld recht heeft om te houden van wie ze maar willen houden. Of je nou verliefd wordt op een man, vrouw, transgender enz. wat maakt het uit, liefde is liefde.
Mooie quotes: ’’Je zit constant aan hem te denken en als je hem eindelijk weerziet, krijg je vlinders in je buik en lijkt het wel alsof je op wolkjes zweeft.’’ en ’’Toon je vleugels aan de hele wereld en laat je niet vastspelden door wat de andere mensen zeggen.’’
Het boek eindigt heel mooi met de zin: ’’Jasper en Roderik waren vrij en zweefden hoog boven de grijze stad op satijnen vleugels.’’

Conclusie:
Van het boek genoten en zeker status als favoriet waardig.
Goed boek voor tieners.
Schattig koppel, mooi einde en jammer dat het uit is.

Cheen