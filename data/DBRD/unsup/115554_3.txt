De gemoedelijke Tannie Maria heeft een eigen rubriek in de krant. Ze geeft adviezen aan mensen met problemen. Dit gaat gepaard met een bijpassend recept. Eten en koken speelt een belangrijke rol in haar leven, dit komt dan ook veelvuldig voor in dit boek. Ze probeert alles op te lossen met haar lekkere gerechten.

Door één van de brieven raken Tannie Maria en haar collega's van de plaatselijke krant de Karoo Gazette betrokken bij een moordzaak. Ondanks de gevaren gaan ze zich met het onderzoek bemoeien wat tot nogal bizarre situaties leidt. Dit maakt het verhaal wel ongeloofwaardig, om in de sfeer van het boek te blijven, je moet het verhaal met een grote korrel zout nemen. Het verhaal lijkt ook wel op een stoofpot met veel ingrediënten, het is een kookboek, detective en roman ineen.

Hou je van thrillers en spannende verhalen dan raad ik het boek af maar wil je een lekker feelgood boek in Afrikaanse sferen, wat makkelijk leest dan is dit zeker een aanrader. Ik werd er erg blij van.

De recepten van de gerechten die in de boek worden beschreven staan achterin het boek, dit is een mooie toevoeging en ik wil er zeker een paar proberen te maken.