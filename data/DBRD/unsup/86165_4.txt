Wat een heerlijk boek om te lezen was Harem. Meerdere raakvlakken met mijn persoonlijke leven komen voorbij in het boek. Zweden is één van mijn favoriete vakantielanden en ik kan niet wachten tot ik weer mag in augustus. En door het lezen van Harem is dat gevoel alleen maar versterkt. Dan komt mijn grote liefde naast lezen namelijk fotografie uitvoerig aan bod. Grootheden als Mapplethorpe en Newton worden genoemd en dan maakt mijn hart al een klein sprongetje.

Het gaat in Harem over liefde, vaderschap, verlangen, fotografie en beeld.

De schrijfstijl is vlot, beeldend en heerlijk Gipharts

Harem was voor mij een genot om te lezen en had nog wel wat langer door mogen gaan. Een literair verantwoord boek om lekker in weg te duiken en je te laten meevoeren met Mac en zijn flamboyante leven.


Deze review verscheen uitgebreider en als eerste op mijn eigen blog.