Een gehandicapte dochter vraagt haar vader of ze niet één miljoen minuten kunnen hebben voor alleen de leuke dingen. Wat volgt is een reis van ongeveer één miljoen minuten (bijna 2 jaar, mocht je het je afvragen).
Het boek is opgedeeld in de belangrijkste minuten met enkele hoofdstukken over het vroegere leven van de schrijver. Het is echt een ervaringsverhaal geworden, met grappige maar ook ontroerende momenten. Maar het is met name zeer relativerend over het nut van materiële zaken, geld en carrière.
Deze ervaring van Wolf Küper is niet voor iedereen zo weggelegd, maar hij weet wel mooi te verwoorden dat het echt om de kleine dingen gaat. Dat je die kleine dingen ook in je dagelijkse leven kunt vinden, maar er wel wat mee moet doen.
Kortom dit boek is samenvatting van een les levensgeluk van één miljoen minuten.