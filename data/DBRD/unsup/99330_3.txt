Gwendy is een 12 jarig meisje dat op een dag wordt aangesproken door een man met een bolhoed, die haar al een hele tijd observeert.
Zij krijgt van hem een knoppenkist cadeau, waar hij de nodige uitleg geeft over de knoppen.
Nu ze die kist in haar bezit heeft, breekt er voor Gwendy een tijd aan met alleen maar voorspoed en geluk. Alles wat ze graag wil, dat lukt haar en wat ze verafschuwt, dat kan ze laten verdwijnen.
Maar de keerzijde is dat er een duistere kant aan de knoppenkist zit, omdat ze niet wil dat iemand in haar omgeving er weet van heeft.
Tot het moment dat er een zwarte dag in haar leven komt en haar vriendje in een dodelijke vechtpartij geraakt.
Dat is het moment dat de spanning wegebt en het verhaal verder voortkabbelt.
Het verhaal is intrigerend genoeg om het verhaal uit te lezen maar de spanning is mijlenver weg.
Ik had gehoopt op een echte pageturner, een verhaal wat onder je huid kruipt, zeker gezien de naam Stephen King wie mi. tot de top behoort.
Het jammere is dat als dit je eerste King ervaring is en je hebt geen idee wat deze man voor pareltjes heeft uitgebroed je denk ik behoorlijk teleurgesteld kan zijn.
Maar ja, de boog kan niet altijd gespannen staan dus hopelijk wordt de volgende weer een ouderwetse nagelbijter!