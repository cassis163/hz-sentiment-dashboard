Helen Grace komt door verraad van haar neefje in de vrouwengevangenis terecht. Ze zit er in voorhechtenis in afwachting van haar proces. Als in ongenade gevallen politievrouw heeft ze het er niet makkelijk. Wanneer een van de medegevangenen 's nacht in haar cel vermoord wordt, stijgt de spanning. Wanneer er enkele dagen later nog slachtoffers vallen, kan Helen Grace haar speurdersinstinct niet onderdrukken.
Collega Charlie Brooks doet ondertussen verwoede pogingen om Helen vrij te krijgen. Zal ze in haar opzet slagen?
Een hoog 'Orange is the new black' gehalte, en het verhaal leest weer weg als een trein. Het feit dat Arlidge scenarioschrijver is, heeft hier vast ook mee te maken; de hoofdstukken zijn kort zodat je een hoog tv-serie gevoel krijgt. En korte hoofdstukken zijn natuurlijk handig om snel tussen door wat pagina's te lezen.