Dit is weer een Deflo met zijn vertrouwde speurders Deleu en Mendonck. Plaats van handeling is ook weer Mechelen en omgeving.
Na een wat ongewoon begin voor een thriller (dader / seriemoordenaar in spe legt zijn werkwijze en bedoelingen uit) volgen de gebeurtenissen elkaar snel op.
De moord op een jong meisje en een homo in een rendez-vous huis blijken met mekaar in verband te staan. Snel komt daarbij naar voren dat moderne media en smartphones een duivelse, maar vernuftige rol spelen in de plannen van de dader. Dit wordt nog meer duidelijk in verdere moorden, vaak op handige manier in elkaar gezet.
Het einde is verrassend maar toch was overtrokken gekunsteld in mijn ogen.
Deflo's schrijfstijl leest vlot. De karakters zijn voldoende uitgewerkt.
Onderliggend gegeven van het boek is dat sociale media en smartphones door daders met slechte bedoelingen relatief gemakkelijk misbruikt kunnen worden.
Sommige passages zijn vrij rauw (zoals ook in vroegere boeken van Deflo): vrij plastische beschrijvingen van wat de dader met zijn slachtoffers doet / wil
doen.
Al bij al een voor mij gemiddelde Deflo: drie sterren.