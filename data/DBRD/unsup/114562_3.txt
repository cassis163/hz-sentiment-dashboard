Een bekende evangelische tv-presentator wordt ontvoerd. Kort daarop wordt een orthodox christelijke politicus vermoord. Niemand legt het verband. In Deventer krijgt Lineke Tesinga te maken met een serie vreemde zaken: er verdwijnt een archiefstuk over spinoza uit de Athenaeumbibliotheek, een oud-klasgenote begint haar te stalken en ze krijgt het enige exemplaar in handen van het Verboden Boek godslasterlijk manuscript uit het middelbareschooltijd, geschreven door een onbekende. Samen met haat vriendin Laura gaat Lineke op onderzoek uit, en stuit op verschrikkingen en misdaden die wortelen in haar eigen verleden..
Met JEUGDZONDE heeft Almar Otten een mooie historische en met veel geloof gevulde thriller geschreven. De spanning begint goed en je wil meer weten over Spinoza. Wat heeft dat verleden uit 1676 met het heden van nu te maken. Langzaam ontvouwen zich twee verhalen. De ontvoering en moord lijken los te staan van elkaar. Het verleden van Lineke lijkt haar in te halen en ze wordt weer even puber. Haar ex-geliefde Eppo maakt hier een groot deel van uit en brengt Lineke weer in vuur en vlam.
Deze twee verhaallijnen horen bij elkaar maar toch ook niet. Lineke deelt haar gevoelens niet met de rechercheur die een diefstal uit de bibliotheek onderzoekt. Deed ze dit maar wel. Jeugdzonde is een speciale thriller, uniek in zijn soort. Jammer vind ik de voorspelbaarheid in het plot. Jeugdzonde is een aanrader als je houdt van historie en geloof. Heden en verleden worden verweven in een thriller die helemaal past bij deze tijd. Je waant je helemaal in Noord-Nederland en Almar Otten brengt de sfeer helemaal compleet in het boek.
Ik beoordeel dit boek met 3 sterren. Dit doe ik omdat de spanning toch snel weg ebt en het voor mij snel duidelijk werd wie de dader is. Dit vind ik jammer. Ik wordt graag verrast tijdens het plot. Ik wil niet graag weten wie de dader is.