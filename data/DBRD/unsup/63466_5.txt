Nicole (Nicky) Frank overleeft ternauwernood een zwaar auto-ongeluk in New Hampshire.
Het lijkt een normaal ongeluk, een bestuurster in een dure auto met een glaasje teveel op, die van de weg af is geraakt.
Maar wanneer Nicky gewond per ambulance wordt afgevoerd en blijft roepen om een klein meisje genaamd Vero, die bij haar in de auto zou hebben gezeten, start de politie onder leiding van brigadier Wyatt Foster een onderzoek en zoektocht.
Er is echter geen spoor van het meisje te vinden.
En volgens de echtgenoot van Nicky,Thomas Frank bestaat Vero helemaal niet en heeft zijn echtgenote last van waandenkbeelden.
Maar de politie vertrouwt de zaak niet helemaal want ze vinden de echtgenoot enorm bezitterig en het feit dat Nicky al drie maal een hersenschudding heeft opgelopen in korte tijd ook enigszins vreemd.
Wanneer Wyatt Foster niet veel vooruitgang boekt in het onderzoek schakelt hij de hulp in van zijn vriendin priv√©detective Tessa Leoni.


Lisa Gardner heeft al een indrukwekkende lijst met thrillers op haar naam staan.
Met name de reeks met D.D. Warren die in dit boek een ondergeschikte rol speelt en de reeks met Tessa Leoni genieten mijn voorkeur.

Voor ik in dit boek begon heb ik in een recordtijd nog de drie voorgaande boeken gelezen,'In haar naam','Aangeraakt' en 'Zonder angst'.
Met dit boek had ik in begin wat moeite. Hoewel de openingszin sterk is,'Ik ben al eens gestorven'.
Maar Lisa Gardner wist mij toch weer in het verhaal te trekken door o.a. de manier waarop zij de personages beschrijft.
Met name de hoofdstukken waar Nicky haar verhaal vertelt beleef je haar geschiedenis als het ware.

De gebeurtenissen volgen zich steeds sneller op en de vragen waar je mee zit worden langzamerhand beantwoord.
Al met al heb ik ook dit boek weer verslonden en kijk alweer uit naar haar volgende.
Ook dit boek krijgt van mij de volle 5 *****