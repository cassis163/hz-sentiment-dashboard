Geweldig goed boek! Jussi Adler-Olsen is een Deense auteur die in ieder geval al drie boeken heeft geschreven rond het duo Carl Morck, een brigadier die is weggepromoveerd naar de afdeling Q (een Cold Case afdeling) en zijn assistent Assad, een Iraakse vluchteling. Het duo is aan elkaar gewaagd en bouwt gaandeweg een goede werkrelatie op. Afdeling Q is in eerste instantie een fake afdeling; om Morck uit de weg van het 'gewone' politiewerk te houden (hij is afgebrand binnen het korps) en ten tweede om subsidiegelden binnen te krijgen. Morck weet een deel van het geld in te pikken voor zijn afdeling en samen met Assad duikt hij in de zaak van de 5 jaar geleden verdwenen politica Merete. Zij is van de aardbodem verdwenen en nooit meer teruggevonden.Tijdens hun onderzoeken stuiten zij op merkwaardige zaken en dankzij hun vasthoudendheid weten zij de zaak op te lossen, waarbij de oorsprong van het verhaal te vinden is in het verleden.Morck en Assad zijn aan elkaar gewaagde karakters, waarbij ze elkaar net zo vaak in het vaarwater lopen als elkaar helpen. Ik ben heel benieuwd naar de ontwikkeling van hun relatie. Kan Morck zijn verleden laten rusten en wie is Assad van origine? Jussi Adler-Olsen heeft er een nieuwe fan bij! Gauw op zoek naar het tweede deel!