Stephan is een vriend van Lynn haar vader en daardoor ook een stuk ouder dan Lynn zelf. Lynn zit in haar examenjaar op school en kijkt iedere week uit naar de geschiedenislessen van Stephan. Ze kan dan weer een vol blokuur genieten van het uitzicht van deze zeer aantrekkelijke man die haar hart gestolen heeft. Helaas zal deze liefde nooit beantwoord worden en blijft het voor altijd haar geheim.

Tot het moment dat ze de stap durft te zetten en ze op een avond voor haar deur, haar lippen tegen de zijne drukt en er een geheim wordt onthuld waar ze nooit eerder voor uit durfde te komen.
Stephan is overdonderd en weet niet wat hij ermee aan moet. Hij negeert en ontloopt Lynn een aantal weken, maar het reisje naar Dublin lijken ze beiden niet onderuit te kunnen komen, of willen ze dit niet?

‘Mijn hele leven lang’ is het tweede boek dat ik heb gelezen van Emma Anna. Ik vond het
boek leuk om te lezen, maar het wist me moeilijk vast te houden. Het verhaal ging over liefde, maar naar mijn mening kwam de lust net iets veel naar voren. De intieme momenten van Stephan en Lynn werden uitgebreid beschreven en waren er naar mijn mening te veel van.
Ook was het taalgebruik naar mijn mening iets te simpel waardoor ik snel moeite kreeg met lezen.