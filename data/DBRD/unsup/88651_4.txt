Ella haar moeder is overleden, haar vader heeft ze nooit gekend. Om te overleven neemt ze verschillende bijbaantjes, waaronder haar act om te strippen in gevaarlijke nachtclubs. Totdat op een dag Callum verschijnt. Hij zegt dat hij haar voogd is nu haar biologische vader Steve is overleden. Callum is een multimiljonair, en is bereid Ella een mooie toekomst te geven. Bij hem thuiskomt ze in aanraking met zijn vijf zonen. Na een koude ontvangst komt Ella erachter dat haat en liefde soms wel heel dicht bij elkaar komen te liggen.
De Royals-serie bestaat voorlopig uit drie delen, maar het vierde deel komt in november 2018 al uit.
Erin Watt is een pseudoniem dat bestaat uit 2 schrijvers. En wow wat schrijven ze goed ook de vertaling is geweldig.
Ella wordt als personage mooi uitgewerkt, ze is sterk een beetje koppig maar vooral een overlever. Je sluit haar meteen in je hart en kan ook met haar meevoelen. De vijf broers leer je doorheen het verhaal ook steeds beter kennen. En wanneer er geheimen boven komen drijven en de rijke populaire meisjes jaloers worden op Ella is het drama compleet. Van intrige tot intrige lees je verder en zo wordt Verleiding een niet weg te leggen boek. En na de plottwist op het einde wil je alleen maar zo snel mogelijk deel 2 gaan lezen.
Ook de schrijfstijl is heel aangenaam er komen genoeg details om zelf extra invulling te geven. De verhaallijn is vooral een drama boek van een arm meisje dat naar een nieuwe familie gaat en op een nieuwe school terechtkomt. Heerlijke chicklit dus. Verder staat er op de achterflap dat het boek ‘seksuele scènes bevat’ deze komen amper voor in het boek maar inderdaad als de liefde dichterbij komt worden gevoelens wel beschreven. Alhoewel het in dit deel vooral schuine moppen zijn en heel wat geflirt maar nog geen echte seksuele scènes. Maar wat nog niet is kan nog komen in de volgende delen.
Deel 1 van de Royal-serie heeft me dus meteen weten te overtuigen en het was een heerlijk boek om in weg te lezen.