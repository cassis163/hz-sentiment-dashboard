Mooi boek wat gelukkig niet alleen over de oorlog ging maar ook over schilderkunst en dus terpentijn. Het gezin van de hoofdpersoon is een schildersgezin dat drie generaties beslaat die de eerste wereld oorlog hebben doorleefd en daar ook uitgebreid verslag van doen in het omvangrijke deel twee in het boek. Deel een en deel drie gaan daarentegen met name over de familiegeschiedenis en schetsen een veel breder kader dan de eerste wereld oorlog al blijft dat wel de donkere sluier die over dit boek heen hangt omdat de zinloosheid van die oorlog met name vanuit het perspectief van Urbain toch wel een heel groot thema is. De verwoesting is enorm en de resultaten zijn voor beide zijden van het conflict alleen negatief. Het is een triest verhaal maar toch heeft het ook een lichtere ondertoon, die gevoed wordt door het voortbestaan van het geslacht en de voorliefde voor de kunst. Het is een mooi boek en zeer de moeite van het lezen waard ondanks de zwaarmoedige oorlogstafrelen die vele bladzijden vullen. De auteur slaagt erin om ook de grotere ontwikkelingen en betekenis van die oorlog voor het voetlicht te brengen.