Een boek vol grumor (griezelige humor) volgens de schrijver. Daar kunnen we het zeker mee eens zijn. De mysterieuze meester Mees en zijn klas beleven een griezelig avontuur dat voor hen gelukkig goed afloopt.
Prachtig hoe Paul van Loon zowel vanuit het personage meester Mees als vanuit de leefwereld van de schoolkinderen schrijft en die zinnen elkaar mooi laat aanvullen.
Het mysterie wordt mooi opgebouwd waarbij telkens een tipje extra van de sluier wordt opgetild en de kennis van de meester en zijn kinderen gelijke tred houdt met het toegenomen begrip bij de lezer.
Geloofwaardigheid (de grijpgrip), hardheid (dood van de slechterikken) en viezigheid (snotpieten) komen recht uit de leefwereld van jonge kinderen.