Een prachtig boek met harde cover met een in het oog springende tekening op de voorkant, dit zijn we gewend van LetterRijn. Originele omslagen en prachtige hard covers

Yvonne Deinert vertelt het verhaal van Bram en schuld gevoelens. Vanaf het eerste moment heb je als lezer medelijden met de negentienjarige jongen, welke net als elke YA wel eens ergens onderuit wil komen, alles is belangrijk en je wilt niets missen. Herkenbaar zeker als je zelf kinderen hebt in die leeftijd, en om eerlijk te zijn ook herkenbaar bij je zelf….
Een beslissing van twee broers welke heel anders afloopt als ze hadden gehoopt. Bram pakt daarna zijn leven weer op. Maar hun kun je na zo`n verlies je leven weer oppakken? Zonder schuldgevoel, zonder verdriet niets is ooit meer het zelfde.

“Zal ooit het moment komen dat wij ook weer zo zorgeloos rondfladderen?”

Yvonne heeft een aangrijpend onderwerp aangesneden in Rauw, een onderwerp waar helaas veel jongeren mee te maken krijgen. Hoe mooi is het, dat zoiets in een boek wordt beschreven, ik wilde dat er zulke open boeken waren toen ik die leeftijd had. Tegenwoordig zijn er met de YA boeken meer en meer onderwerpen open geworden. Persoonlijk vind ik dit een heel goede ontwikkeling en nu maar hopen dat er ook meer gelezen gaat worden.

Yvonne weet in Rauw het rouwproces goed te beschrijven, ze raakt me door haar pure schrijfstijl. Het proces van Bram is herkenbaar en heel goed en duidelijk verwoord. De tweestrijd, het verdriet en het schuldgevoel staan centraal in Rauw.

Rauw is een prachtige YA, over een gevoelig onderwerp wat puur, open en eerlijk beschreven is. Een aanrader voor de jeugd, welke kampt met verdriet maar ook voor de jeugd om meer begrip te krijgen voor andere.