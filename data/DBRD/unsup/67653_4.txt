Lucy Kincaid, zelf slachtoffer van verkrachting, werkt bij WCF Woman and Children First. Haar werk bestaat onder andere uit het chatten met mannen die veroordeeld zijn wegens verkrachting, gevangen hebben gezeten en inmiddels voorwaardelijk in vrijheid zijn gesteld. Het doel is om ze te betrappen wegens schending van de voorwaarden van hun invrijheidstelling. Om ze daarna weer in de gevangenis te laten belanden.
Het valt op dat sommige van die mannen, voordat zij kunnen worden aangehouden, worden vermoord. De FBI stelt daar een onderzoek naar in. Echter, niet alleen de FBI stelt een onderzoek in. Ook Sean Rogan, op wie Lucy verlieft wordt stelt een onderzoek in. Sean is priv√© detective en daar is men bij de FBI niet blij mee.
Twee corrupte FBI-agenten, die lid zijn van een wraakgenootschap, maken misbruik van de door Lucy, via de chatroom, verkregen kennis. Dat genootschap blijkt achter de moorden te zitten. Daarmee lijken de zaken opgelost. Maar niets is minder waar. Peter Miller, een stalker, heeft het nog op Lucy voorzien. Ook die man is veroordeeld voor het begaan van seksueel getinte misdrijven. Hij ziet kans om Lucy in zijn greep te krijgen.
Tot de dood ons scheidt van Allison Brennan, is een goed en vlot geschreven verhaal. Het legt de schimmige wereld bloot van mannen die het via chatten voorzien hebben op vrouwen met uitsluitend smerige bedoelingen.
De spanning is te snijden tot de laatste bladzijde.