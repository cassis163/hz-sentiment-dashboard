Recensie : Niks – Koen Gubbels
November 2016
ISBN : 9789026335419
Ambo Anthos

Dit boek is het debuut van auteur Koen Gubbels. Volgens de achterflap is het een verontrustende thriller over een man in midlifecrisis en de verontrustende wereld van orgaanhandel. Dat klinkt interessant.
Nik is gescheiden en zijn zoon wil niks meer met hem te maken hebben. Als hij dan ook nog zijn huis en zijn bedrijf kwijt raakt, gaat hij zich te buiten aan drank. Hij zit vol zelfmedelijden. Hij leest een mail in zijn spambox, die hij eigenlijk wilde verwijderen, maar de titel van triggert hem. Hij besluit te reageren op die dubieuze mail…
Als hij antwoord krijgt van de mailschrijver uit China, besluit hij er heen te gaan. Wat heeft hij te verliezen? Niks toch?
Dit is het begin van een nieuw leven en hij ziet het wel zitten. Eenmaal in China aangekomen, zijn er twijfels…Hij voelt zich plotseling niet goed worden…Het is het begin van een spannend avontuur.
Je leert Nik kennen als een man die in de problemen zit en zijn leven vergooit . Het is niet een aangenaam karakter, bij mij duurt het een behoorlijke tijd voor ik meer respect en begrip voor hem krijg Later in het verhaal wordt het iets beter. Sean, de zoon van Nik, is wat dat betreft niet veel beter. Hij heeft mijn sympathie wel, vooral later in het verhaal. Van de andere personages vind ik Fairfax het leukste.
Het verhaal begint spannend maar het is niet een verhaal wat mijn aandacht blijft vasthouden. Pas na een hele tijd gebeurt er iets waardoor je wilt doorlezen. Het boek leest niet heel vlot omdat er regelmatig flashbacks inzitten. Gelukkig zit er wel heel veel humor in het boek, dat maakt het minder saai. Het eind vind ik erg teleurstellend, daar had ik meer van verwacht.
Ik geef dit debuut 3 sterren.