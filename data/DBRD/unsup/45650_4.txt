In het negende eeuwse Europa waar op de meeste plaatse godsdienstvrijheid iets ongehoord is, bestaat ook de stad Cordoba. In deze stad wonen mensen met de verschillende godsdiensten in vrede met elkaar.
In deze stad groeit Alya op. Haar vader beseft heel goed dat hij zijn hoge functie aan het hof te danken heeft aan zijn talenkennis. Als hij ontdekt dat zijn dochter een unieke talenknobbel heeft, beslist hij om deze gave te laten ontwikkelen. Alya leert niet alleen verschillende talen ook de culturen die erbij horen. Ongehoord in die tijd, maar Alya krijgt een opleiding waar de meesten van zouden dromen, zelfs de topografie van Europa!
Het duurt niet lang voor de Emir komt hier achter. En die beseft ook dat hij iemand als Alya goed kan gebruiken. Zij kan de besprekingen mee volgen, en niemand zal verwachten dat ze alles verstaat. Ze is immers maar een vrouw?
Zo wordt Alya met een gezantschap op pad gestuurd, samen met één van de zonen van de Emir. Om te zorgen dat ze niet de enige vrouw in het gezelschap is, mag haar Frankische slavin Oncha met haar mee.
Het is een spannende reis, en in het gezelschap moet ze serieus opboksen tegen de mening van een vrouw bij zo een gevaarlijke reis. En in functie van gezant!
Zonder te veel spoilers te geven over het verhaal, het gaat goed fout.
Alya moet leren om minder het verwende prinsesje te zijn, en zich te ontwikkelen tot zelfstandige, sterke vrouw, wil ze overleven en terug naar huis keren.

De schrijver heeft een vlotte schrijfstijl waardoor je het boek in één ruk uitleest. Ik was van plan rustig aan te lezen, maar dat was gewoon niet mogelijk.
Dit is het eerste deel van het verhaal, het tweede deel komt in het najaar uit en heeft als titel ‘Alya’s keuze’ Ik ben zeer benieuwd naar het volgende deel!