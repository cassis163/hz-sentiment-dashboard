Stel je voor: je woont samen met je vijfjarige dochter in een klein dorp waar niemand je accepteert. Je bent eenzaam, dus als een aardige collega je uitnodigt voor een etentje, neem je het aanbod graag aan. Maar wat als deze collega je niet meer met rust laat? Hij volgt je, overal
Het overkomt Pien. Een op het oog onschuldig etentje met haar collega Theo mondt uit in een serie huiveringwekkende gebeurtenissen, waarbij Pien haar leven niet meer zeker is.

En zo maken we kennis met Pien die wordt lastiggevallen door Theo. Het resultaat is een al snel beklemmende thriller die goed in elkaar zit. Helemaal inleven in Pien kan je jezelf niet, want daarvoor gaan de gebeurtenissen te snel. Pien komt hierin ook nog eens behoorlijk naïef over en raakt hierdoor steeds meer in het web dat Theo heeft geweven verstrikt. De schrijfstijl is wel prettig en het boek leest mede door de lettergrote en de korte hoofdstukjes snel weg. De plot zit goed in elkaar, maar naarmate het einde nadert lopen het aantal vragen over wat er gebeurd is in het verleden op en neemt de geloofwaardigheid af. Op de vragen komen dan ook geen antwoorden, had liever wat meer info en wat minder Theo gehad. Geen slecht boek en zeker een lekker tussendoortje. Ik geef hem 3 sterren.

Spanning: 3 sterren
Plot: 3 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 3 sterren