Het boek beschrijft op een prachtige manier het hele proces van afscheid van een huwelijk, het hele scheidingsproces. De dag waarop hij vertelt niet meer van haar te houden, maar ik nog wel van jou vertelt zij. Zij probeert haar huwelijk nog steeds te redden en gelooft dat het nog goedkomt en raadpleegt specialisten tot ze uiteindelijk bij een mediator terechtkomen. Na 24 jaar huwelijk en 2 kinderen wil zij niet opgeven maar hij voelt geen liefde en verbondenheid meer. Ik vond het een heel bijzonder boek met prachtige zinnen die heel diep het hele proces verwoorden van ontkenning, het goed proberen te maken, het gevoel weer op te wekken tot woede en uiteindelijk een soort van acceptatie. De rol van de kinderen in het geheel van toch nog gezamenlijk met de kinderen activiteiten ondernemen tot ieder een eigen leven met eigen rituelen en activiteiten zonder ruimte voor hem.

Wat het boek zo bijzonder maakt en daardoor nog meer door jezelf, je eigen ervaringen, verder in te kleuren is het gebruik van 'man' er worden geen namen genoemd. In het begin wennen maar zoals ik zeg geeft het ruimte voor eigen invulling. Die afstand deed het boek goed. Het is geen makkelijk doorleesboek maar absoluut erg boeiend en ik zal boek zeker nog eens herlezen en ik vermoed dat ik er dan weer nieuwe dingen in ontdek! Daarom absoluut verdiend 5 sterren.