'Lief van je' vertelt het verhaal van Rêve en haar broertje die is overleden. De lezer mag meeleven met de ruwe pijn en het schuldgevoel dat Rêve voelt. Ze heeft een turbulente studententijd en vertoont allerlei soorten vluchtgedrag.

Het boek leest erg makkelijk weg en is erg interessant, hoewel de studentensetting soms een beetje onduidelijk is. De situaties zoals door van Voorst beschreven passen niet bij het beeld van mijn eigen studententijd en doen ietwat Amerikaans aan. Daardoor is het soms lastiger om écht in het verhaal te komen.

Rêve is erg goed neergezet als personage. Ze is gelaagd (soms liefdevol, soms haat ze de hele wereld), waardoor ze leuk en niet leuk tegelijk is. Dat is knap, ze neemt je mee en ze laat je niet meer los. Ik ben erg benieuwd hoe het verder met haar gaat!