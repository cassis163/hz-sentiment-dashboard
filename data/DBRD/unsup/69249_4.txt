Zwarte nazomer heeft mij van het begin tot het einde bijzonder kunnen boeien! Een echte "page turner".
Wolf valt niet zoals veel thrillerschrijfsters terug op onbelangrijke details en omschrijvingen die niets bijdragen aan het verhaal.
Zwarte nazomer is vlot geschreven met korte en duidelijke conversaties. Het is bovendien spannend en kent veel onverwachte wendingen en een verrassende dader.
Ik ben het dan ook absoluut niet eens met de bovenstaande recensie van de heer Van de Voort (bedankt voor het weggeven van de plot!).
Het heeft me er niet van kunnen weerhouden het boek toch te kopen, en heb het in een adem uitgelezen.
Ik kijk uit naar het volgende deel van Trokic en Kornelius, Frost of Aske dat in Denemarken met lovende recensies is ontvangen.