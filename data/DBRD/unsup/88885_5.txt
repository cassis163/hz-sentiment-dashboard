Recensie Moederwond

De cover:
De cover vind ik prachtig. Je ziet een vrouw maar dan drie keer. Prachtig omdat het verhaal gaat over Phaedra, Myra en haar oma. De titel vind ik ook heel erg mooi en heel goed passen bij het verhaal.

Inhoud:

Phaedra lijkt een gelukkig getrouwde vrouw met een hele lieve man, maar schijn bedriegt. Na haar zwangerschap ligt ze in de knoop met haar zelf en is ze op zoek, maar waarnaar precies. Ze besluit een boek te schrijven en zo komt ze er achter wat er vroeger allemaal is gebeurt met haar moeder en oma.

Het verhaal wordt in het begin verteld door Myra, de moeder van Phaedra. Dit is in de verleden tijd. Daarna gaat het boek verder en verteld Phaedra haar verhaal.
Je leest over het verhaal van Myra en haar stiefvader en wat er allemaal gebeurt. Hoe mensen hun ogen kunnen sluiten voor zoiets kan ik met m’n hoofd niet bij.

Ook lees je over Phaedra en haar succesvolle loopbaan. Als ze zwanger raakt van haar dochter Fara gaat het niet allemaal volgens plan. De zwangerschap loopt niet vlekkeloos en na de bevalling is ze nog een hele tijd uit de roulatie. Ze merkt dat haar baan op het spel staat.

Mijn mening:
Een prachtig waargebeurd verhaal. Gwyneth Leermakers heeft een fijne schrijfstijl en ze weet me goed te pakken met dit verhaal. Een verhaal wat diepe indruk op mij heeft gemaakt. Dit komt ook wel door het thema misbruik. Ze weet precies te verwoorden hoe dit een grote rol heeft gespeeld in de drie generaties.

‘Kun je het mij vergeven. Je weet wel, van vroeger ?’Hij kucht.
Ik kijk hem recht in de ogen. Ik zie dat hij het meent. Ik voel niets, helemaal niets. ‘Nee, dat kan ik niet.’

Het boek heeft korte hoofdstukken en leest als een trein. De personen worden heel goed uitgewerkt. Het is erg aangrijpend en je leeft echt met Kyra en Phaedra mee. Ik voel woede en verdriet maar ook vreselijke afschuw en ook de onrust bij Phaedra.

Moederwond is een indrukwekkend en emotioneel debuut van Gwyneth Leermakers.
Ik heb genoten van elke bladzijde en bleef maar doorlezen. Wel moest het verhaal even bezinken.

Ik geef het boek de verdiende 5 sterren