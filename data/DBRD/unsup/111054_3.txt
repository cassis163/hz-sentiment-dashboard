Ik heb me verheugd op het debuut van deze schrijfster! Ik dacht wel even een moment: wanneer komt de spanning nou? De eerste honderd bladzijden kabbelt het verhaal wat voort over het escortbureau, de personen die hun diensten aanbieden en over ‘de heat’ waarvan Boris de hoofdredacteur is…

Je krijgt een kijkje achter de schermen hoe alles reilt en zeilt, wat ik best interessant vond.

Toch miste ik de spanning, maar ik wilde na zoveel goede recensies het boek uitlezen.

Het verhaal begint direct al over dat Boris verdwenen is en dat Eline (die met hem samen werkt) zich grote zorgen maakt. De cursief gedrukte hoofdstukken zijn van degene die Boris gevangen houd.

Naarmate het verhaal vorderde vond ik nog steeds de spanning maar matig. Pas op het allerlaatst werd het spannend vanwege het onverwachte plot. Ik heb wel genoten van deze schrijfwijze met humor, maar een super spannende thriller? Nee…