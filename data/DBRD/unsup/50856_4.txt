De mensen in Essopia hebben een groot probleem! Ze worden aangevallen door de Sethos. Sethos zijn demonen, die met hun gekrijs mensen kunnen verlammen. Ook kan iemand totaal verstillen door de demonenangst die ze teweeg brengen. Geen mens durft tegen ze in te gaan.
Maar er zijn uitzonderingen, er worden krijgers getraind om tegen de demonenvrees te kunnen.
Ankmet verliest zijn vader aan een van de Sethos-demonen. Hij zweert wraak te nemen. Maar ze kunnen ze niet te lijf, dus moeten ze vluchten. Ze komen terecht in Galdameria, bij krijgsheer Zilverzwaard. Ankmet wordt verliefd op de mooi krijgersjuffer Smaragd. Alleen is er een kaper op de kust. De uitverkorene om de Sethos te verslaan wil haar hebben: Dolk. Dolk is echt een gemene jong man. Al snel komt Ankmet samen met zijn moeder Mirophet erachter dat ze in Galdameria andere normen en waarden hebben. Vooral een vrouw heeft weinig rechten. Ze moet maar gehoorzamen. Iets wat moeder Mirophet absoluut niet aanstaat. Een krijgerjuffer mag alleen met een krijger trouwen. Ankmet besluit om krijger te worden zodat hij met Smaragd kan trouwen. Dolk is haar niet waard. Bovendien is ze doodsbang voor Dolk. Ankmet en zijn vrienden komen in een zeer gewelddadige oorlog terecht. Tienduizenden demonen vallen aan. Ze hebben maar een doel voor ogen! Ze willen hun koningin aan de macht krijgen om zo alles te overheersen. Smaragd heeft zo haar eigen strijd te voeren tegen haar eigen demonen. Ankmet moet alles op alles zetten om te overleven. Wie kan hij vertrouwen? En wie gaat het overleven? Heel goed geschreven boek, spannend en zeer origineel. Het is inderdaad een duivels werk om tegen deze demonen te vechten….Als je het durft tenminste…Want de meeste mensen rennen met hun staart tussen de benen weg als ze er een zien!
4 sterren****