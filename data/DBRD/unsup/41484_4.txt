De samenwerking van Tomas Ross en Corine Hartman met het boek Doodskopvlinder is een zeer geslaagde! Beide auteurs zijn te herkennen op sommige momenten in het boek, maar de samenwerking heeft vooral geresulteerd in een spannend en boeiend boek, welke het beste van beide auteurs heeft boven gebracht.

De eerdere ophef in de pers over verwerken van de MH17 kan direct de prullenbak in. Het boek belicht vele actuele thema`s, zoals de opkomst van IS en de aanwezigheid van een NAVO functionaris aan boord van de MH17. De actuele thema`s maken het boek juist interessant en geven een extra realistische dimensie aan het verhaal. Het boek geeft tegelijkertijd ook stof tot nadenken, hoe groot is de dosis realiteit in het verhaal.

De NAVO speelt een grote rol in Doodskopvlinder als blijkt dat Jan Willem de Brauw, NAVO diplomaat, spoorloos lijkt te zijn verdwenen tijdens de uitoefening van een undercoveroperatie. Alle alarmbellen gaan af en wat volgt is een spannende en gevaarlijke zoektocht door verschillende landen in Europa.

NAVO topman Sir Charles Cavendish staat aan het hoofd van de zoektocht en schakelt onder andere de hulp in van de Siciliaanse Carrie Montevagio, maar ook van de priester Paolo. Carrie is op de vlucht voor een beruchte maffiabaas, maar besluit haar angst bij de horens te pakken en zelf het voortouw te nemen om voor eens en voor altijd af te rekenen met haar vijand en verleden.

Wat volgt is een wervelde pageturner door Europa. Onder andere het Griekse eiland Rhodos, het Italiaanse eiland SiciliÃ«, natuurlijk Brussel, maar ook Turkije. Wie is te vertrouwen en wie toch niet.

Vele karakters in Doodskopvlinder, maar allemaal met een duidelijke rol in het uiteindelijke plot. De introductie van de karakters is kort en bondig, dit is duidelijk de invloed van Corine Hartman. Mooi is het spelen met de lezer door het gebruik van de geheimzinnige Maria, wie is zijn toch. Het maakt dat je als lezer, iedereen wantrouwt en als het ware mee puzzelt naar de ontknoping van het verhaal.

Vanaf bladzijde 1 heeft het boek je bij de strot en is de enige remedie verder lezen. Onmogelijk om het boek weg te leggen, voor je het uit hebt en weet wie uiteindelijk misschien wel niet te vertrouwen was. Het plot is zeer zeker origineel en verrassend tot de laatste bladzijde,. Waarom dan geen vijf sterren? Op sommige momenten zat er een fractie te veel toeval in het verhaal.