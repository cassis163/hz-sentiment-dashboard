Mijn eerste cyberpunk, al lees ik hier en daar dat Snow Crash mogelijk een parodie op het genre vormt. Ik heb dit met veel plezier gelezen. Het verhaal speelt zich af in een knotsgekke maatschappij die gek genoeg niet eens zo onwaarschijnlijk lijkt in de toekomst. Ik ben een leek op het gebied van informatie technologie dus neem het met een korreltje zout, maar volgens mij zijn de ideeÃ«n in dit boek uit 1992 voor een deel bewaarheid geworden. Het leven in een virtuele wereld als avatar, bedrijven die politieke macht hebben en uitoefenen, de impact van een wereldwijd netwerk (internet); het wordt hier allemaal al beschreven en ook nog eens door een enorm vermakelijk verhaal. Neal Stephenson schrijft met humor maar heeft ook enorm veel kennis, het was dan ook een leerzaam boek. Ben benieuwd naar ander werk van deze auteur.