Dat ik een liefhebber van het fantasy genre ben weet denk ik iedereen nu wel. Toen ik zag dat De wreker van Laagstad uit kwam had ik meteen zoiets van ja die moet en zal ik lezen. Zo gezegd, zo gedaan he. Ik pakte De wreker van Laagstad op met de Hebban leesclub. Nogmaals bedankt daarvoor.

In het begin was ik best wel sceptisch over Warden. Ik vond hem eigenlijk niks. Maar door het verhaal heen ontpopt hij zich als het ware. In het begin vind ik hem echt een rups, een onopvallend wezen maar tegen het einde is hij een ware vlinder. Een personage die er zeker mag wezen.

De wreker van laagstad is een boek waarvoor je niet moet terug deinzen. Vanaf het begin wordt de toon al gezet. Veel gescheld en gevloek zetten de toon. Wanneer je Warden ontmoet weet je meteen dat alles op zijn plek gaat vallen. Het verhaal was gruwelijk met veel bloed en moorden maar dat is precies waar ik van hou.

Ik vond het verhaal maar traag op gang komen. Het duurde best wel lang voordat ik in de sfeer van het boek zat. Ik had veel langer willen genieten van alle personages maar helaas zat dat er niet in. Ik dacht misschien als ik het begin opnieuw lees dat ik er dan meteen in kom maar helaas.

Ik ben een beetje teleurgesteld achter gebleven. Ik had eigenlijk wel meer verwacht van De wreker van Laagstad. Wat betreft het verhaal kon er zeker meer uitgehaald worden. De langzame start zorgde voor mij voor niet heel veel goeds.