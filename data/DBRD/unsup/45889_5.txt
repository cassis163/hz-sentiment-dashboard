Jelka’s wereld stort in als ze haar zoontje niet in zijn wieg ziet liggen als ze ’s morgens wakker wordt. Ze belt haar man en krijgt geen gehoor en dan staan er ineens politiemannen aan de deur…haar wereld stort in. Gelukkig word ze liefdevol opgevangen door haar ouders en vooral door haar beste vriendin Lisette.
Haar man zit ondertussen in de cel en vertelt zijn eigen verhaal en daarnaast zijn er gedachtes van Jelka’s moeder, Lena en dagboekfragmenten van een andere vrouw, Nadine.
Langzaam vallen de puzzelstukjes op hun plek. Voor deze lezeres vielen ze helemaal verkeerd want ik liet me door mijn eigen gevoel afleiden.
Dat heeft Bernice Berkleef heel goed gedaan, ze geeft je telkens een stuk van de puzzel en laat het jou op de verkeerde plek leggen.
De schrijfstijl is zeer boeiend, het leidt je via fragmenten uit heden en verleden door het verhaal en omdat boven elk hoofdstuk heel duidelijk wordt aangegeven wie er aan het woord is, raak je daar in ieder geval niet van in de war. Nee, dat doet het einde van het verhaal wel.
De thriller liefhebber wordt met dit boek echt verwend, wat een plot!