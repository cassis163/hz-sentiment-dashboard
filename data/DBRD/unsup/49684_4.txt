Mooi verhaal over een man die wil leven in een wereld die is gebaseerd op zijn religie en een vrouw die alleen maar wil overleven. Dat wringt en dat schuurt. Zeer realistisch in hoe het de verwijdering tussen een echtelijk paar weergeeft. Vooral de eerste 300 bladzijdes zijn genadeloos beklemmend, maar dan lijkt de boel als een nachtkaarsje uit te gaan, als de focus komt te verliggen op minder goed uitgewerkte zaken. Zo gaat het opeens over een op David & Goliath gelijkende strijd, die vader voert rond een zwembad. Desalniettemin weet Siebelink met zijn wervelende schrijfstijl het epische van grote religieuze romans te koppelen aan amusante religiekritiek. Zijn gelovige hoofdpersonages leven welhaast in een door zichzelf gecreÃ«erd bijbels universum, waar wetten en logica van het Woord van God de overhand nemen op een gezond wereldbeeld.