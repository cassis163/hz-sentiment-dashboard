Het verhaal gaat over Reinout die net is gaan studeren in Amsterdam en daar ook op kamers gaat. Hij laat zijn vertrouwde omgeving en gezin achter en leert zichzelf beter kennen. Hij wordt daarbij geholpen door zijn onderbuurvrouw die hem vraagt in te vallen als zanger van een Metalband. Niet echt Reinouts muziekgenre, maar hij wil het wel proberen. Al gauw neemt Reinout een plek binnen de band in en krijgt hij zelf fans. Hoe hier nu mee om te gaan en jezelf trouw te blijven.

Het verhaal komt wat moeizaam opgang, maar na een paar hoofdstukken loopt het beter en is het weer een heerlijke typische Jackie met humor, persoonlijke groei en een romantisch tintje. Mooie personage die je steeds beter leert kennen, en waar ik nog niet genoeg van heb. Ook komen er bekende uit andere boeken terug in het verhaal.
Het is leuk om een verhaal nu eens vanuit een jongen geschreven te zien. Dit was geen belemmering voor het kunnen inleven. Ook was er nog een verrassende tijdsprong op het einde.
Het was jammer toen het boek uit was en het verhaal laat ruimte over voor vervolgen, met deze of andere personage uit het verhaal.