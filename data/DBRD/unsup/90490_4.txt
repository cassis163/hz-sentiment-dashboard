Kunnen recensenten nu eens ophouden met die gemakzuchtige en misplaatste verwijzingen naar Stoner van John Williams als ze een prachtig boek van een onbekende of vergeten auteur moeten beoordelen? Nu weer het boek van Gaito Gazdanov dat eind september voor het eerst in een Nederlandse vertaling verschijnt. Ik las 'm dankzij een vooruitexemplaar van uitgeverij Cossee al tijdens mijn vakantie. Een schitterende filosofische roman die niets, maar dan ook niets van doen heeft met Stoner. De enige overeenkomst is de precieze, zuivere taal waarin beiden schrijven. En het geluk dat ze hadden met hun Nederlandse vertalers.