In Afrika door Ingela P Arrhenius

Oh, opnieuw verliefd! Op een boekje! Alles wat Ingela maakt is mooi maar haar dieren hebben een streepje (of vlelkje) voor.

In Afrika is in alle opzichten perfect, behalve een klein minpuntje: het zou nog toffer (en educatiever) zijn als de namen van de dieren ook vermeld zouden zijn.

Het geniale aan dit boek is dat de cover onderdeel uitmaakt van het verhaal Ã©n dat sommige dieren al eens komen piepen, zelfs al is het boekje nog toe. Er is ook super goed nagedacht over welk dier (van welk formaat) op welke pagina moet komen, en dat zie je. De tekeningen van Ingela zijn, als vanouds, mooi, grappig en vertederend. De grote ogen, de roze wangen, de vrolijke kleuren: alles schreeuwt om aandacht.

In Afrika is voor kinderen, I know, maar het gaat toch een pronkstuk worden in mijn (kinderloze) huiskamer!