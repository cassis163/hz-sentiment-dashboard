Al vele jaren wordt ik beschouwd als volwassene, dat wil daarom niet zeggen dat ik niet oprecht kan genieten van een goed jeugdboek. Dit boek sprak me aan in meerdere opzichten: de titel beloofde en spannend verhaal, de kaft van het boek is zeer mooi en uitnodigend en belooft ook spanning, en ik was ervan overtuigd dat, als het verhaal achter deze kaft even spannend is als het belooft te zijn, mijn dochters er ook plezier aan zouden beleven. Geen reden dus het niet te lezen. En eerlijk: het verhaal is mysterieus, de spanning over het plot blijft opbouwen. Het verhaal maakt de belofte van de titel en de kaft waar. Ook mijn dochters vinden het spannend, ze weten tot op het einde niet hoe het verhaal zal aflopen.
Het leuke voor kinderen, voor wie het boek bedoeld is, is dat het verhaal verteld wordt door een kind, wat het mogelijk maakt zich in te leven in het verhaal. Voor de wat oudere lezer is dit net jammer, dit maakt dat je niet vergeet dat je een kinderboek aan het lezen bent. Maar er wordt geen gebruik gemaakt van jongerentaal, dus laat dit geen struikelblok vormen!