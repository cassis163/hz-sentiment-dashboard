Het was een feest vanaf de allereerste bladzijde! Ik las dat Uil geen tijd had om naar bed te gaan omdat er nog zoveel te doen is voordat het feest kan beginnen!
Leuk om de woordgrapjes letterlijk en figuurlijk te zien; kinderen zullen er zeker even over na moeten denken maar dat maakt het daarna ook gemakkelijker om de betekenis ervan te kunnen onthouden.

Omdat iedereen aanwezig moet kunnen zijn op het feest wordt Meermin in haar bad naar het feest gebracht!
Alle dieren hebben menselijke trekjes, maar het blijven toch steeds dieren met hun eigen kenmerken.

Ik las over de verbazing van het gebruik van een smartfoon waarbij zelfs draden uit het hoofd van de gebruiker groeien. En smart is in dit geval niet droevig bedoeld.
Maar er komt nog veel meer social media voorbij, maar dat moet je zelf ontdekken in dit prachtige feestboek!
Het verhaal wordt prachtig ondersteund door de gedetailleerde illustraties. Hierdoor is het een vrolijk en leerzaam geheel geworden.