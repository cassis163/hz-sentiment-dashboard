Patrick De Bruyn is de meester in het schrijven van simpele boeken, en dit is als compliment bedoeld! Geen moeilijke woorden, geen lange beschrijvingen en geen onnodige opsommingen. Het boek telt ongeveer 3 hoofdpersonages en daar blijft het bij. Toch verveelt dit boek geen seconde. Het is spannend, goed geschreven en het leest enorm vlot. Klein minpuntje: de ongelooflijke naiviteit van het hoofdpersonage. Een ex-politicus en advocaat mag je wel iets slimmer verwachten maar het zullen wel de vlinders in zijn buik zijn. Het verhaal dreigt heel even melig en langdradig te worden maar De Bruyn herpakt zich tijdig en het einde is meeslepend en spannend. Trouwens, de mensen die beweren dat het motief van de dader niet duidelijk wordt moeten het einde maar eens herlezen. In één regel verklaart De Bruyn het "hoe en waarom" van de dader. Zeer goed boek!