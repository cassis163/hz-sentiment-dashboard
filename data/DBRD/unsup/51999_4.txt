Bonuszoon is het thrillerdebuut van Antoinette Kalkman, die naast moeder en ondernemer ook mede-oprichter van de Thriller Academie is .
Het verhaal gaat over Lauren, ze wordt wakker in een ziekenhuis .Ze kan zich niet herinneren wat er gebeurd is maar wat ze wel weet is dat ze beschuldigd wordt van de moord op haar buurjongen. Maar zij zou zoiets nooit kunnen, volgens haar gevoel heeft ze niks verkeerds gedaan. Maar iedereen zegt van wel. Ze zal er achter moeten komen wat er echt gebeurd is, maar dit gaat wel ten koste van haar gezinsleven. Ze raakt de grip op het leven kwijt. Gaat dit haar fataal worden?
Lauren heeft het niet makkelijk met haar vriend en hun samengestelde gezin , ze kan niet goed overweg met de buren maar ondanks alles probeert ze haar leven op de rit te houden. Ze kiest voor haarzelf , dat spreek me wel aan. Ze laat zich niet snel gek maken ook al is de situatie soms erg vervelend. Ze is wel vindingrijk , ook dat waardeer ik aan haar. Ze is een vrouw die zo naast je kan wonen.
Mark lijkt me een goede man , alleen heeft Lauren dat niet altijd door. Hij is er wel als het moet.
Ellen, de buurvrouw , heeft haar eigen problemen. Ze kan die goed voor de buitenwereld verbergen maar kan niet met de buurvouw overweg. En dat laat ze blijken ook. Ik vind haar eng maar tegelijkertijd heb ik ook medelijden met haar. Ze mist iemand die haar kan helpen met het praten over haar gevoelens.
Het boek begint al meteen spannend, het leest vlot ondanks dat er wat flashbacks in staan in het begin maar dat is nodig voor de verhaallijn. Je leest vanuit de perspectieven van Lauren en Ellen, om beurten kom je meer over hen te weten. Je kan je goed inleven in de personages omdat het realistisch geschreven is. De spanning is in het hele boek voelbaar, je weet niet wie er de waarheid spreek of wie je kan vertrouwen. Je moet de waarheid weten. Het beklemt je gewoon, zo levensecht.
Het eind is anders dan je van te voren denkt. Dat is erg goed gedaan maar toch blijf je nog met wat vragen zitten. Misschien een idee voor een vervolg?