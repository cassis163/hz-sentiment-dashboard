Dit is het verhaal van een studente: Nora. Ze krijgt de kans van haar leven: Ze mag stage lopen bij een palmoliebedrijf in Borneo. Ze wil er alles aan doen om het leven voor de bewoners te helpen. Ze gaat een school oprichten voor de kinderen, die is er nog niet. Maar al snel komt ze erachter dat deze mensen niet blij zijn met het palmoliebedrijf. Het palmoliebedrijf zegt duurzaam te zijn….Nora ontdekt steeds meer dingen die erg vreemd zijn. En waarom willen de bewoners niet in zee gaan met het bedrijf? Ze krijgen een goede deal van het palmoliebedrijf. Ze is een nieuwsgierige dame en besluit om op onderzoek te gaan, maar is dit wel een goed idee? Is ze nog wel veilig?
De liefde die ze voelt voor het moederloze aapje Terra is prachtig op papier gezet. De apen in dit verhaal hebben het ook erg zwaar.

Als lezer kom je echt in het woud terecht, je ziet alles zo voor je. Alles is zeer nauwkeurig beschreven. De sfeer die het woud geeft en de mensen die erin leven ook. Het zorgt voor een mysterieuze sfeer en is gewoon echt nagelbijtend spannend. Het plot is ook echt heel erg sterk en goed bedacht! Heerlijk als je als lezer niet door hebt wat er gaat gebeuren!

Het ergste is nog dat je weet dat dit allemaal in het echt voorkomt ook. Palmolie bedrijven kappen hele regenwouden, voor hun plantages. Er verdwijnen mensen of ze worden dood terug gevonden: Omdat ze te veel vragen stellen of te nieuwsgierig zijn. Niet alleen mensen lijden daaronder: ook de dieren!

Palmolie maakt veel kapot! En het zit in zoveel producten, die wij dagelijks gebruiken!!!! Dit boek is leerzaam en zet je aan het denken. Na het lezen ga je de etiketten op verpakking met andere ogen bekijken. Want in je hart wil je palmolie bedrijven echt niet meer steunen! Hun marktaandeel is alleen zo groot! Het is een verhaal dat iedereen moet lezen. Dan weet je wat er allemaal aan de hand is aan de andere kant van de wereld. Je ogen sluiten, na het lezen van dit boek…Dat is gewoon niet meer mogelijk.

Er staat voorop het boek: Eco-thriller. En dat klopt helemaal. Het heeft alle ingrediënten voor een super spannende thriller, leest vlot en je kunt het niet meer wegleggen. En het wordt je al snel duidelijk dat bepaalde mensen niets om de natuur geven…Alleen geld is belangrijk voor ze.
En ja, ook moet je een paar traantjes wegpinken. Het raakt je op emotioneel vlak enorm!

Ik geef het boek 5*****