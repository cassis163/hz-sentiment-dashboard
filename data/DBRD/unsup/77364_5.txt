Auteur Michael Berg won de Gouden Strop met "Nacht in Parijs", uit
de serie thrillers over radiojournaliste Chantal Zwart. In HELLER
gaat Berg terug naar zijn vorige werkkring, de televisie. Het
verhaal over de succesvolle tv-producent Tobias Heller. Deze
geslaagde en gefortuneerde tv-maker nadert de 60 en heeft besloten
zijn bedrijf en dus levenswerk te verlaten. Voor hem lonkt een
andere carri√©re. Tobias wordt uitgenodigd voor een het bekende
progamma "Een goed gesprek". Een drie uur durend interview met
zelfgekozen fragmenten. Van de Vrije Omroep. Enige overeenkomst met
Zomergasten? Nee, het is gewoon dat programma. Door middel van een
opbouw over de jeugd van Heller middels flashbacks komt de lezer
steeds meer te weten over zijn turbulente leven. Beginnend in de
jaren vijftig in Zuid-Limburg en eindigend met een werkelijk
briljant geschreven einde. Meer verraden over de inhoud zou niet
fair zijn. Daarvoor moet u echt dit subliem geschreven boek lezen.
Of het een Goed Gesprek is? Koop deze thriller en oordeel
zelf. Mij heeft het verhaal ontzettend geboeid. Michael Berg levert
een knap staaltje af met HELLER.