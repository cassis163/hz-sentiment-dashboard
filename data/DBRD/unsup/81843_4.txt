"Spiegeltje, spiegeltje aan de wand.
Wie is de mooiste van het land?"

Niet vaak kom ik een novella tegen die de moeite waard is en nog minder vaak heb zo genoten van een toevoeging aan een verhaal, in de vorm van een klein boekje.

Levana vertelt het verhaal over Koningin Levana, de bekende gemene Koningin van Luna uit de Lunar Chronicles. We gaan terug in de tijd en leren een andere kant van de koningin kennen in haar jonge levensjaren. Maar we leren ook waarom glamour zo belangrijk voor haar is en waardoor Levana zo gemeen is geworden. Tegelijkertijd maken we ook kennis met Prinses Selena en Winter. En juist die personages hebben dit boekje echt een waardevolle toevoeging kunnen geven aan de bestaande boeken uit de reeks.

"Liefde is een kwestie van veroveren."

De schrijfstijl is gelijk te noemen aan de andere boeken van De Lunar Chronicles en ondanks dat dit boekje slechts 175 pagina's telt, is het een volwaardig verhaal en wat mij betreft onmisbaar in de collectie. 4 dikke sterren.