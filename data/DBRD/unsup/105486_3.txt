'Getelde dagen' is het vijfde boek van de Nederlandse Siska Mulder en het eerste van haar dat ik lees.

Het boek gaat over politicus Laurens, architecte Remie, hun twee kinderen Pelle en Alex en hun au-pair Elise. Laurens en Remie stevenen af op een vechtscheiding wanneer plots hun beide kinderen worden ontvoerd. Is toenadering mogelijk of vallen de brokken niet meer te lijmen ?

Het begin van het boek is erg spannend. Helaas is na een tiental bladzijdes de vaart er al helemaal uit en worden de huwelijksproblemen van Laurens en Remie wel erg breed uitgesponnen. Gelukkig wordt het halverwege het boek beter en kent 'Getelde dagen' uiteindelijk een sterke ontknoping.

De tijdsaanduiding waarvoor gekozen werd, vond ik niet bijster aantrekkelijk. Dag 0 is vandaag, dat is duidelijk, maar dag 34 (om maar iets te noemen) ligt wat mij betreft in de toekomst, niet in het verleden. Het verhaal wordt afwisselend door Laurens en Remie verteld, dat was prettig om lezen, een goede keuze.

Spanning 3, Plot 3, Leesplezier 3, Schrijfstijl 3, Originaliteit 3, Psychologie 4.