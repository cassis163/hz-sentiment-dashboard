Een thriller die begint met het niet terugkomen van Mark, de man van Hannah. Hannah staat hem op te wachten op de luchthaven maar Mark komt de schuifdeur niet door. Ze kan hem ook niet bereiken dus hulpeloos gaat ze weer naar huis. Als Mark haar op een gegeven moment belt dat hij zijn telefoon kwijt is en langer wegblijft in verband met een belangrijke zakelijke deal is Hannah in eerste instantie gerust gesteld totdat ze hoort dat Mark dit weekend met haar naar Rome zou gaan. Waar is Mark en wat is er aan de hand? Mark zit niet in zijn vaste hotel en hij is onbereikbaar. Hannah komt er achter dat Mark contact heeft met Hermione, een vroegere vriendin. Hannah denkt dat ze een relatie hebben maar uiteindelijk komt ze er achter dat de broer van Mark, Nick, vrijkomt uit de gevangenis. Hannah gaat op onderzoek uit en ontdekt dat Mark de waarheid niet heeft verteld en dat blijkt steeds verder te gaan tot dat het mis gaat. Een spannend boek waarbij de tweede helft spannender is dan het eerste deel van het boek. Daarom had ik het boek ook zo uit toen ik halverwege was, want de spanning bouwde zich op. Ik heb nog wel een paar onbeantwoorde vragen zoals waarom vertelt Mark dat zijn ouders dood zijn en waarom is Neesah ontslagen? Vanwege het vertellen van de waarheid of heeft het een andere reden. En boek vol leugens en bedrog dus de titel ‘Een andere waarheid’ komt goed tot zijn recht.