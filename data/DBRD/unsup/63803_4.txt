Het is niet moeilijk om je in het hoofdpersonage van Verslingerd te verplaatsen, het tweede deel van de Verborgen Littekens- trilogie. Vanaf de eerste bladzijde wordt de lezer door Gwen ontroerd en van den Beukel-Hendriks weet een fascinerende en intrigerende verhaallijn op te bouwen. Ondanks dat het veelbelovend begint, zijn er nog wel een aantal ongeloofwaardige puntjes te ontdekken. Zo is het gedrag van een aantal personages nogal onbegrijpelijk: uitdieping hierin was wel op zijn plaats geweest. Vragen als is haar broer wel haar broer en niet haar halfbroer bijvoorbeeld, steken de kop op. Aan de andere kant wordt de lezer hierdoor wel geprikkeld zelf invulling aan deze zaken te geven, al zal het snel speculatie worden. Het verhaal heeft hoe dan ook een mooie symboliek waarin de schommel duidelijk centraal staat en scoort daarom alsnog punten. Deze auteur verdient een plekje in de wereld van de verhalen.