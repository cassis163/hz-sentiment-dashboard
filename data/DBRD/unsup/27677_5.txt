De stad van spiegels is het derde en tevens laatste deel van “De oversteek-trilogie” Eerder verschenen uit deze reeks de boeken “De Oversteek” en “De twaalf” van auteur Justin Cronin.

Justin Cronin woont in Texas en is docent Engelse Literatuur op de universiteit in Houston. Hij is getrouwd en heeft een zoon en een dochter. Hij beloofde zijn jongste dochtertje dat hij een verhaal zou schrijven over vampiers die de hele wereld zouden veroveren. Een klein meisje zou de redster van de wereld worden en de vampiers verslaan, haar naam was Amy. Het geheel is een geweldig epos van ruim 2500 bladzijden geworden wat zich afspeelt in een post-apocalyptische wereld.

In de vorige twee boeken maakte we al kennis met de overlevenden en strijders tegen het kwaad, Amy, Peter, Alisha, Hollis, Michael, lorre, Lucius en Sarah, net zoals met de twaalf gevangenen die door een experiment veranderde in bloeddorstige vampiers die de hele Amerikaanse bevolking uitmoorden, “De Twaalf”. Een klein groepje mensen slaagt er uiteindelijk in om “De Twaalf” te vernietigen en een jarenlange duistere strijd lijkt voorbij. Maar niets is minder waar. In het derde deel van “De oversteek-trilogie gaat het verhaal verder. De eerste van alle vampiers “De Nul” leeft nog en zijn haat groeit nog elke dag. Hij wil maar een ding en dat is het vernietigen van Amy. Amy die voorbestemd is om de wereld te redden. Ook deze keer wordt het verhaal goed opgebouwd, ook al weet je vanaf het begin dat er een confrontatie zal gaan plaatsvinden tussen “Het Goede en Het Kwaad”. De verwikkelingen naar de confrontatie toe, zijn verrassend en boeiend om te lezen. Bestaande vriendschappen worden verbroken en onverwachte bondgenootschappen ontstaan. Het gedeelte na de confrontatie maakt het verhaal goed af, zodat er geen onbeantwoorde vragen meer overblijven en het boek met een tevreden gevoel gesloten kan worden.

Ik waardeer het boek met 5*****