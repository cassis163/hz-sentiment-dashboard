Langzaam ontrolt zich het onafwendbare. Er is iets verschrikkelijks mis in het dal waar de mysterieuze reiziger Greiner aankomt. En je weet ook bij elke trage sc√®ne die de schrijver op meesterlijke wijze schildert, dat er iets heel onheilspellends staat te gebeuren. Nou ja, onheil?
Recht moet en zal geschieden. In dit geval het recht van oog om oog, tand om tand. Zelfs de godsdienstbeoefenaar in het dal krijgt zijn loon naar werken.
Het verhaal laat zich lezen als een spaghettiwestern in boekvorm. Het speelt zich niet af in het zand van een droge woestijn, maar in de sneeuw van een Duitse alp. Ook daar vliegen de kogels je uiteindelijk om de oren. Tot de missie is volbracht. Vraag blijft wel of het Greiner uiteindelijk bracht waar hij op hoopte.
Thomas Willman heeft voor een geweldige leeservaring gezorgd. Hij combineert een goed verhaal met een klassiek thema, met een knap trage doch spannende schrijfstijl en woordgebruik. Een echte aanrader!