Lee Child stelt nooit teleur. Dit keer laat hij Jack Reacher samen met zijn voormalige legervrienden onderzoeken waarom een aantal van hun andere legervrienden verdwenen of vermoord zijn.
En voorwaar, Jack Reacher begint menselijke trekjes te vertonen. Hij twijfelt of hij wel zo'n goed bestaan heeft gekozen als zwerver als hij ziet hoe goed zijn legervrienden het doen. Zijn zinnen zijn iets langer dan gewoonlijk. Hij vraagt of een bepaalde pet hem wel goed staat.
Wat niet veranderd is, is zijn wraakengelmentaliteit. En zo zien zijn fans hem toch het liefst?