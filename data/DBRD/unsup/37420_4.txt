Paige heeft 2 vriendinnen, waar ze ook mee werkt en haar hartsgeheimen mee deelt. Ze werkt in de Event branche en ze is er goed in. Desondanks wordt ze ontslagen, volkomen onverwacht.

Ze woont in New York in een huis waar ook haar broer en haar vriendinnen wonen.
Ze wil zich beraden wat voor werk ze zal gaan doen en samen met haar vriendinnen beginnen ze een bedrijf.

Het boek is vlot geschreven, even wennen was het aan alle personen en hun karakters, maar die spelen zeker een rol in dit verhaal.

De romantiek is niet ver te zoeken als Paige de vriend van haar broer een beetje anders gaat bekijken dan ze altijd deed.
Vanuit zowel het perspectief van Paige als van Jake volgt het verhaal zijn romantische koers.
Een heerlijk boek om in de vakantie te lezen, ongecompliceerd, al doen de karakters soms moeilijk.
Uiteindelijk zie je al van verre aankomen wat er zal gaan gebeuren, maar dat mag de pret niet drukken, want de weg naar het einde van het verhaal geeft veel leesplezier.