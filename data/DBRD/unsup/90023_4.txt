Hoewel ik nog niet zo heel lang zelf bekend ben met de boeken van Jill Mansell, kijk ik toch altijd uit naar een nieuw schrijfsel van haar hand. Vorige maand verscheen er een nieuw boek van deze Feelgood Queen en samen met de dames van Hebban las ik Ik wil met je mee! Ik kan je een ding alvast verklappen, het was weer een feestje!

Ik wil niet zeggen dat mijn verwachtingen torenhoog waren, maar van een nieuwe Mansell verwacht je nu eenmaal wel iets als het gaat om een nieuw boek. Deze vrouw kan als de beste een heerlijk luchtig verhaal neerzetten, met veel personages om van te houden en toch een serieuze ondertoon. Ik was heel benieuwd of ze dat in Ik wil met je mee! weer zou doen. En ja hoor, she did it again! Door het boek heen wordt je geconfronteerd met een aantal zware onderwerpen, maar het blijft luchtig en het wordt op geen enkel moment te zwaar. Deze combinatie zorgt ervoor dat je een heerlijk zomerverhaal mét inhoud aan het lezen bent.

Jill Mansell’s eerder boeken (tenminste die ik heb gelezen) karakteriseren zich door veel personages, wiens verhaallijnen door elkaar lopen. Niets mis mee, maar het kan soms wel een beetje chaotisch en druk overkomen. In Ik wil met je mee! is ze een andere weg ingeslagen dan een aantal van de recente voorgangers. Het verhaal draait enkel en alleen om Mimi (met uiteraard wel een paar kleine uitstapjes naar andere personages) en je leest het ook enkel vanuit haar perspectief. Natuurlijk krijg je nog steeds een uitgebreide inkijk in de levens in haar omgeving, maar Mimi speelt de hoofdrol en dat doet ze met verve. Het boek is hierdoor en stuk rustiger en dat leest ook heel erg fijn!

Toen ik de flaptekst had gelezen deed het verhaal mee een beetje denken aan het fijne kerstverhaal Een dag in december van Josie Silver. Twee personages die elkaar in de loop van de jaren steeds weer tegenkomen, maar steeds lijkt het niet het moment voor elkaar te zijn. Maar dat is ook de enige overeenkomst tussen deze twee boeken. Jill Mansell heeft een heel eigen twist gegeven aan dit onderwerp en was het lief, romantisch en soms een tikkeltje onhandig. Luf it!

Ja hoor, Jill Mansell heeft wederom een heerlijke zomerse read geschreven die niet mag ontbreken in je koffer deze zomer. Je zult genieten, met de personages meeleven en ze zeker in je hart sluiten. Veel leesplezier!