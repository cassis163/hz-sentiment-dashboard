He ja, lekker, weer een dik boek van deze top-auteur! Wat een goed verhaal weer. Marco, een 15 jarige zigeunerjongen bevindt zich in de clan van Zola, en moet stelen en bedelen voor deze man. Zijn vader is ook in de macht van deze Zola, net als veel andere jongeren. Marco wil echter een ander leven en heeft zichzelf leren lezen en schrijven. Op een avond ontsnapt hij uit de clan, en dan begint zijn avontuur.
Intussen staat het leven van Carl Mork ook op zijn kop. Zijn relatie met Mona is op de klippen gelopen, en zijn afdeling Q staat voor grote veranderingen. Daarnaast is het nog altijd de grote vraag wie nu eigenlijk precies Assad is..... Samen met de onovertroffen Rose gaan ze opnieuw de strijd aan.
Een spannend avontuur, waarin je je lang afvraagt hoe alle verhaallijnen tot elkaar zullen komen. Maar zoals altijd weet Jussie Adler Olssen de verhaallijnen prachtig samen te weven tot een geheel.
Deze thriller bevat veel geweld, maar op een manier beschreven die het hanteerbaar maakt. Zoals altijd boel je direct een grote sympatie en antipatie voor bepaalde personen (mede de kracht van deze schrijver). Het boek leest als een trein, al moet je in et begin even wennen aan de hoeveelheid personages die op het toneel verschijnen.

Opnieuw een uitstekende thriller, enigzins voorspelbaar als je de eerdere thrillers ook gelezen hebt, maar dat stoort geen moment. De schrijver blijft verrassen!