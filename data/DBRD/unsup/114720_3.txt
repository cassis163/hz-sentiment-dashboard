Gebroken wit van Carla de Jong is mijn 1e kennismaking met deze schrijfster. Gebroken wit speelt zich af in de ziekenhuiswereld. In het Middenlandziekenhuis sterft een baby tijdens de bevalling, een medische fout die in de doofpot wordt gestropt. Nathalie, verpleegkundige kraamzorg, is bij de bevalling aanwezig en dient een klacht in, klokkenluidster. Ze wordt op non actief gesteld en alles heeft een grote weerslag op haar persoonlijke leven. Eliza is traumachirurg en lid van Raad van Bestuur. Ondanks dat zij ook meer weet verandert er niets. Twan komt uit het bedrijfsleven en wordt door Levi, de voorzitter van de Raad van Bestuur, aangesteld om veranderingen door te voeren in het management. En dan is er nog Jim, een journalist die zijn vrouw verliest tijdens de bevalling. Hij gaat op onderzoek uit. Het verhaal wordt verteld vanuit de perspectieven van deze 4 hoofdpersonen en dat is persoonlijk e plezierig. Duidelijk wordt weer eens hoe log managementstructuren kunnen zijn en dat verandering erg moeilijk is. En hoe mensen kunnen bezwijken aan werkdruk en onmenselijk handelen en gedrag. Alles komt uiteindelijk samen.
Valkuil van dit boek is dat het een roman is en als zodanig moet worden beoordeeld en niet als thriller of misdaad. Het staat ook op de cover. Ik heb het boek met belangstelling gelezen, het was een wereld die voor mij onbekend is. Plezier klinkt niet zo aardig bij een dergelijk moeilijke en menselijk onderwerp. Ik geef het boek 3 sterren