Simone van der Vlugt is een van de Nederlandse topauteurs waar we als lezer niets dan bewondering voor kunnen hebben. In zeven eerdere boeken van haar staat altijd de mens centraal, of het nu in de rol van de good of de bad guy is, maakt voor haar niet uit.
Na zeven eerdere verhalen vond zij het nu tijd worden voor een serie hoewel ze daar nog niet helemaal uit is.
Haar eigen woorden, met twee heb je een vervolg en met drie een serie. Nummer twee komt er binnenkort aan en nummer drie is in haar hoofd met het rijpingsproces bezig. Dus kunnen we inderdaad stellen dat rechercheur Lois Elzinga, 31 jaar, voorlopig een blijvertje is. En is Aan niemand vertellen het eerste deel uit een reeks.

Samen met haar collega, Fred Klinkenberg, gaat ze op onderzoek als het lichaam van David Hoogland wordt gevonden, vermoord en vreselijk verminkt. Aan deze moord blijkt een vroegere gebeurtenis aan te grondslag te liggen alleen is dat bij beide speurders nog niet bekend.
Stukje bij beetje komen ze vooruit in het moeizame onderzoek maar ze kunnen niet voorkomen dat Julian van Schaik ook vermoord wordt gevonden. De wijze waarop, wijst naar dezelfde dader. Als blijkt dat beide mannen vroeger bij elkaar op school hebben gezeten is dat het eerste aanknopingspunt.

Aan niemand vertellen is een psychologisch beladen verhaal waarin acties worden gegenereerd vanuit een zieke geest. Eerder meer zieke geesten dan een want voor bepaalde taken moeten andere persoonlijkheden voor het voetlicht verschijnen. Aan niemand vertellen belooft het begin te zijn van een ijzersterke serie waar lezers, na dit eerste boek, met veel plezier uitkijken naar de volgende. Alleen mag van mij het karakter van Lois meer diepte krijgen, dan is het helemaal top!

Eindoordeel: 4 sterren

Spanning: 3 sterren
Plot: 5 sterren
Leesplezier: 4 sterren
Schrijfstijl: 5 sterren
Originaliteit: 4 sterren
Psychologie: 4 sterren