Versplinterd heeft je van de eerste seconde in jouw macht. De toon wordt direct gezet en de spanning druipt er onmiddellijk vanaf. Er is een brutale moord gepleegd. Wanneer de moeder thuiskomt staat een onbekend persoon over het lijk gebogen. het komt toch een gevecht tussen de vreemdeling en de moeder met fatale afloop. De plaatselijke politie wordt erbij gehaald en ook speciaal agent Will Trent. Niets is wat op het eerste zicht lijkt. Het verhaal wordt in verschillende delen opgedeeld en elk deel beslaat een dag van het onderzoek.

Versplinterd is een echte pageturner die je moeilijk aan de kant kunt leggen. Ik had verschillende scenario's in mijn hoofd, maar geen enkel kwam nog maar in de buurt van hoe de vork aan de steel zit. Daar hou ik wel van, een thriller met een onverhoopt einde.