Voor de Nederlandse film en literatuur is de tweede wereldoorlog een bron van inspiratie. In de thriller Sporen is de moord op de kleindochter van een vermoordde verzetsman, reden voor een docent om zich erin te gaan verdiepen. Als blijkt dat de bejaarde vrouw met wie het meisje die dag een afspraak had ook vermoord is, maakt hij zich door zijn speurwerk het volgende doelwit. Bloedstollend spannend wordt het allemaal niet, maar het is goed genoeg geschreven.