In dit tweede deel draait het verhaal om Marina, de jongere zus van Sonja uit deel 1.
Een verlegen jonge vrouw, begin twintig. Ze weet wat ze wil voor haar toekomst, maar tegelijkertijd twijfelt ze of ze ooit wil trouwen. Aan belangstellende jongemannen geen gebrek, maar (nog) niemand die haar hart in vuur en vlam zet.

Dit boek is een onvervalste streekroman met een Christelijk tintje.
Fijn om te lezen, al had ik soms wat moeite met de herhalingen in het verhaal.

Marina wordt gaandeweg het verhaal wel wat zelfbewuster en kan meer voor zichzelf opkomen. Ze heeft alleen een duwtje in de rug nodig.