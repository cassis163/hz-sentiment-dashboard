Toen ik in dit boek begon voelde ik gelijk sympathie voor Britt Franken, ik kende haar niet omdat ik de andere boeken van Heleen van der Kemp nog niet gelezen had. Britt komt met stoom en kokend water midden in een zaak rondom pedofilie en ontvoering terecht, een race tegen de klok die nog extra wordt versterkt door Erika, de paragnoste waar ze een privebezoekje bracht. Ze heeft de verkering uit en zit niet lekker in haar vel maar toch zet ze zich 100% in voor deze zaak. Deze zaak is zo smerig en zoÂ…..niet pluis dat je niets liever wil dan dat ze op tijd zijn om de ontvoerde jongens te redden. Kippevel als er een jongetje gevonden wordt. Misbruikt, vermoord en gedumpt. Het verdriet van de ouders en de angst van de ouders van de nog niet gevonden kinderen is door de regels heen voelbaar. Aan de andere kant het verhaal van 2 mensen die het recht in eigen hand nemen omdat ze in de problemen zitten. Het mag niet maar je voelt met ze mee. Dubbel gevoel en heel veel leesplezier. Daarom krijgt onschendbaar van mij 4 sterren. Prima los van de andere delen te lezen maar ik geloof dat je net als ik niet kan wachten om de andere delen in handen te krijgen omdat ik zo van het boek genoten heb.