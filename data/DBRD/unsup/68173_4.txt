'Het noordwater' is een van de meest bijzondere thrillers die ik ooit las, al is literaire fictie waarschijnlijk een betere benaming voor het boek. Bizar en ijzingwekkend zijn woorden die bij me opkomen, het is de sfeer en de beschrijvingen die het hem doen. Een verschrikkelijke ijsstorm, een gruwelijke walvisjacht, ziekten die op primitieve wijze bestreden worden, de manier waarop mensen met elkaar omgaan, het draagt allemaal bij tot de duistere sfeer die over dit boek hangt. Schitterend hoe de auteur de omstandigheden van het verhaal tot leven weet te brengen, zeer beeldend! Knap hoe McGuire mij urenlang aan dit boek wist te kluisteren.