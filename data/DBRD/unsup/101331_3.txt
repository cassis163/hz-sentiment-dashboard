Corpus Delicti is het eerste boek van de hand van een nieuwe Zweedse thrillerschrijver, Elias Palm. In 2010 in Zweden gepubliceerd en nu in Nederland. Inmiddels zijn er in Zweden al meerdere boeken verschenen, allemaal met de forensisch patholoog Ella Andersson in de hoofdrol.

Ella werkt in het forensisch laboratorium van een grote stad, uit het verhaal maak ik niet op welke stad. De tijd in het boek gaat ongemerkt voorbij, het is lastig om te zeggen hoeveel tijd eroverheen gaat in het boek. Meer aan de hand van persoonlijke gebeurtenissen rond Ella heb je een indicatie. Ella zelf is een interessante dame, erg volhardend in haar onderzoek en haar activiteiten. Ze betrekt weinig mensen in haar onderzoek en probeert alles zelf te onderzoeken.

Elias Palm is zelf ook forensisch patholoog in Lund en dat is te merken in het boek. Wat betreft de werkzaamheden van een forensisch patholoog is het bijna een soort verdediging, het is niet allemaal zo makkelijk en glamoreus als in de TV-series. Onderzoeken, zoals testen kosten tijd en geld en zijn niet zo gemakkelijk om te doen. Ook is het niet in een oogopslag duidelijk wat de doodsoorzaak is. Het is ook een zwaar beroep, vergelijking word gemaakt met andere beroepen. De werkzaamheden worden ook best gedetailleerd beschreven, soms slaat dat haast een beetje door, maar aan de andere kant zou je soms wel een uitleg willen hebben, want ik was dan niet bekend met het beschrevene. Af en toe worden er ingewikkelde woorden gebruikt, die ik heb moeten opzoeken, maar dat ook aan de Nederlandse vertaling liggen.Dit deed in ieder geval geen afbreuk aan het verhaal.

Het plot van het verhaal zit goed in elkaar, wel is snel duidelijk dat de zaken op het forensische laboratorium met elkaar te maken heeft. De afkomst van Ella speelt een grote rol in het verhaal, interessant om te lezen hoe de gebeurtenissen in haar jeugd uiteindelijk worden opgehelderd.

Ik geef het verhaal 3 sterren.