Dit boek las ik als allereerste van Elizabeth George. Wat een impact had het! Nog dagen daarna was ik in mijn hoofd bezig met wat er allemaal gebeurd was. Zo indringend was het beschreven, alsof je inderdaad letterlijk middenin het verhaal zat. Zo indrukwekkend wat er allemaal gebeurde.
Natuurlijk heb ik daarna alle boeken van Elizabeth George gelezen. Allemaal hartstikke goed. Kenmerkend voor haar schrijfstijl zijn zowel de herkenbare personages van inspecteur Lynley en Barbara Havers als de gedetailleerde omschrijvingen van het Engelse landschap. Maar niet een boek maakte zoveel indruk als deze eerste uit de reeks. Een absolute aanrader.