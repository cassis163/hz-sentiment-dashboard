Het verhaal speelt zich af in het begin van de twintigste eeuw, de tijd van Jane Austen. Cassandra begint met haar eerste dagboek, ze wil graag schrijfster worden. Het is het begin van een hilarische tijd, een prachtige roman, een pareltje voor onze ogen. Beetje voor beetje ontvouwt zich een drama in drie bedrijven (3 dagboeken). Cassandra beschrijft haar omgeving, gebeurtenissen en mensen met een oog voor detail. Het lijkt een kasteelroman, met de nadruk op lijkt. ‘De dagboeken van Cassandra Mortmain’ is een literaire roman met messcherpe observaties van een schrijfster in de dop.

Drie dagboeken verder ben je een ervaring rijker, en heeft Cassandra je hart gestolen. Smith heeft een prettig leesbare schrijfstijl. Ze geeft een goed tijdsbeeld neer. En haar natuurbeschrijvingen lijken wel gepenseeld.

‘De dagboeken van Cassandra Mortmain’ door Dodie Smith verscheen in 1949. De Engelse titel luidt: “Capture the castle”. Dodie Smith schreef eerder ‘De 101 Dalmatiërs’. Deze roman is heruitgegeven in een nieuwe Nederlandse vertaling.

Ik wens U allen veel leesplezier.