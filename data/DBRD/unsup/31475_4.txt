Het boek is geschreven in de ik-vorm vanuit 3 perspectieven. In elk hoodstuk staat 1 persoon centraal die onder het hoofdstuknummer wordt genoemd. 


De vriendinnen Brigitte uit Almere en Iris uit Hengelo gaan samen een weekend naar Praag. Daar wordt Brigitte smoorverliefd op de Tsjechische kunstenaar Vilek. Op de terugweg in de trein naar Hengelo raakt Iris in de ban van ICTer Florian, een medereiziger, die haar raakt met zijn verhalen over zijn reizen voor de stichting Hulp aan RoemeniÃ«. Florian schrijft de gegevens van Iris op een papiertje, door een stommiteit kan Florian later niets meer met deze gegevens. Iris krijgt niet de kans om de gegevens van Florian te verkrijgen doordat een medereiziger een hartstilstand krijgt en zij de eerste reanimatie op zich neemt. Door een flauwte lopen Iris en Florian elkaar daarna mis. Brigitte gaat een poosje elke maand naar Vilek in Praag maar begint langzamerhand wat argwaan te krijgen. De laatste keer dat ze daar komt gebeurt er iets wat ze niet voor mogelijk had gehouden........ Iris heeft ondertussen een baantje gekregen als hulp bij dhr van Klaveren nadat de kunsthandel waar ze werkte failliet ging. Dhr van Klaveren heeft een zoon, Martin. Iris vind hem aardig maar haar gedachten blijven bij Florian ondanks dat ze hem niet kan traceren. Na vele, ook romantische gebeurtenissen, eindigd deze feelgood roman........Hoe? Dat moet je zelf maar lezen. 


Saskia Schouten heeft met "Onverwacht verliefd" een feelgood roman geschreven die makkelijk wegleest in een fijne schrijfstijl.


Enkele leuke details: favoriete auteur van Iris in dit boek is Mark v.d Boeken waarin we auteur M.P.O Books kunnen herkennen.

En Iris recenseert boeken voor de site Boekenwurmen waar ik ook lid van ben. 


Ik geef dit boek een mooie 4 sterren.