Dit boek vond ik in de bibliotheek op een plank met daarboven een bordje " fijnproever". Dat is een belangrijk bordje want " fijnproever" staat voor vergeten pareltjes. En vergeten pareltjes zijn de boeken die bekend horen te zijn maar die we eigenlijk een beetje zijn vergeten. Een Engelse Tragedie is een prachtig boek dat gaat over de invloed van de maatschappij, onverwachte omstandigheden en noodgedwongen keuzes die gemaakt worden. Als lezer ben jij degene die gedurende 13 jaar alles weet van elke emotie van elke Fitzgerald, zij weten dat niet van elkaar. Dat is heel bijzonder. Daarnaast draag je de familie een warm hart toe en weet je dat het er allemaal niet beter op wordt. Het is tenslotte een vergeten pareltje dus ik ken niemand die deze heeft gelezen. Maar mocht je hier zomaar eens tegen aanlopen dan zou ik het toch even proberen.