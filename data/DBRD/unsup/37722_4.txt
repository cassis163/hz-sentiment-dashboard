‘In het hart van de storm‘ speelt in de tijd van de profeet Eliza, ver voor onze jaartelling. De verhalen over de profeet zijn de inspiratie voor de schrijfster.
In het begin van het boek zoekt Eliza naar zichzelf en zijn plaats in de wereld: wat is een profeet eigenlijk? Net als nu was het een tijd van onzekerheid en onrust, oorlogen en onverklaarbare ziektes. Ook toen hadden mensen al relatieproblemen en werden ze geconfronteerd met ziekte en dood. Elk hoofdstuk vertelt een verhaal vanuit het perspectief van één persoon, en in elk hoofdstuk komt Eliza ‘in het hart van de storm’; meestal als redder in de nood, soms als medemens of wreker.
Bijbelse verhalen zijn blijkbaar rijk genoeg om als inspiratie te dienen voor opera’s en vele boeken.
Het boek is vlot leesbaar, het neemt je mee naar een tijd die lang achter ons ligt maar ook herkenbaar is.