"Als hij van me weggenomen wordt, kan ik eenvoudigweg niet verder. Hoe kan je blijven leven wanneer je hart in stukken breekt?" ~ p59.

Wauw, wat een prachtig verhaal! Ik heb de laatste 50 pagina's met natte wangen gelezen... dit verhaal gaat mij voorlopig niet meer loslaten.

"Een moment lang vergeet ik dat ik stervende ben, zodat ik me kan concentreren op het hier en nu. Doodgaan is nu niet belangrijk." ~ p270.

Hart-Slag verteld het verhaal van Sam en Jasper, elk vanuit hun eigen perspectief in afwisselende hoofdstukken. De twee  hartsvrienden krijgen een flinke klap te verwerken wanneer Jasper te horen krijgt dat hij een tumor in zijn hart heeft. Van weken blijkt zelfs al geen sprake meer, en hij smeekt Sam om hem te helpen zijn laatste wens te vervullen: zingen voor een groot publiek. Sam zet alles op alles om haar beste vriend nog een keer gelukkig te zien, en samen laten ze alles achter om dit voor hem waar te maken, terwijl ze beide worstelen met hun verdriet en het onvermijdelijke afscheid.
Ik ben nog nooit zo snel door 470 pagina's gevlogen. Vanaf de eerste pagina weet de auteur je vast te grijpen met haar verhaal, en ze laat je niet meer los. Tot je uiteindelijk met een gescheurd hart en een gezicht vol tranen het boek sluit en een keer flink zucht. Wat een enorm mooi verhaal was dit. Je ziet alle ingredienten op tafel liggen, en toch weet het verhaal je compleet uit je sokken te blazen. De personages zo puur en autentiek. De emoties zo oprecht en soms so rauw. Elk detail kloppend, als een oneindig patroon. Dit boek wil je door al je vriendinnen laten lezen, al is het alleen maar omdat je er over wilt praten. En die zelfde vriendinnen wil je even extra knuffel geven, plotseling bewust hoe fragiel een leven kan zijn en hoeveel verdriet je zou hebben als ze weg zouden vallen. Dit verhaal laat je beseffen dat je alles uit het leven moet halen, elke dag weer. En hoe mooi is het als je dat als auteur met je schrijven kan bereiken.

"Soms moet je gewoonweg aanvaarden dat bepaalde gebeurtenissen in je leven vanaf het begin bedoeld waren om plaats te vinden." ~ p362.

Joanne Carlton is wat mij betreft dubbel en dwars geslaagd met het veroveren van mijn Hart(-Slag). Werkelijk een prachtig verhaal, zo puur en kwetsbaar. Deze komt absoluut op mijn favorieten lijst. Een dikke 5 sterren, zonder twijfel!