Steeds als de titel van dit boek voorbij kwam kriebelde de nieuwsgierigheid, maar hield iets me toch tegen om het te gaan lezen. Jammer, want ik had deze ‘ervaring’ achteraf graag eerder gehad.
Van dezelfde leeftijd en met dezelfde Nederlandse achtergrond als Joris Luyendijk, las ik met zijn gedachtegang mee. Luyendijk schrijft verhelderend de gevoelens en redenaties van zijn Egyptische vrienden uit, maar leg het boek aan de kant en je kunt het niet goed navertellen. Zo realiseer ik mij hoe diep onze normen en waarden in ons geworteld zitten, maar ook hoe ver ze kunnen liggen van die van mijn medemens. Voor de Egyptische jongeren over wie Luyendijk schrijft is dat zeker niet anders. Zo blijkt maar weer hoe moeilijk integratie moet zijn.
Luyendijk schrijft boeiend, scherp en humoristisch. Door voor ons te schrijven over zijn ervaring in een islamitisch land, maakt hij ons wereldbeeld een beetje completer!