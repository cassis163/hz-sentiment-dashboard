Sterre Carron is een Vlaamse auteur van spannende boeken die al meerdere thrillers geschreven heeft.
Dit is haar twaalfde boek in de serie met Rani Diaz in de hoofdrol.

Norah merkt dat ze niet alleen is in haar huis, de angst slaat haar om het hart.
Wat het nog erger maakt is dat ze in de badkamer een bebloed mes vind.
En in de slaapkamer van haar zoontje Abe ziet ze dat het laken waar hij onder ligt vervangen is door een overtrek met de afbeelding van een doodshoofd.Aan de spijlen van zijn bed hangt een briefje met de tekst "jij bestaat niet " en aan de ring van zijn fopspeen is de stengel van een chrysant vastgemaakt..
Norah is erg bang maar ook woedend.
Wie heeft haar dit aangedaan?
Is het haar pluszoon of toch iemand anders?
En waarom?

Ook het leven van Rani Diaz loopt niet aldoor op rolletjes.
Tussen haar en haar partner Frederik gaat niet alles even goed en dat komt mede door het feit, dat de moeder van Frederik bij hen in huis woont en dat nogal eens wrijving geeft.

In Amla komt een gruwelijke mishandeling voor, waar Rani achteraan gaat en uit moet zien te vinden, wie dat op zijn geweten heeft.
Een spannende zoektocht volgt
Zal Rani de dader weten te ontmaskeren?

Amla is goed en vlot geschreven, als lezer leef je echt mee met de personages en krijg je een goed en duidelijk beeld van hen.
De strubbelingen in het gezin van Rani zorgen voor een meerwaarde tijdens het lezen, je leert haar en de mensen om haar heen goed kennen.
De gebeurtenissen in het verhaal zijn duidelijk niet geschreven voor tere zieltjes, want er gebeurt nogal het een en ander aan gruwelijkheden.
Maar alles in dienst van het verhaal.
Er is veel spanning en de nodige plotwendingen zorgen ervoor dat je regelmatig op het verkeerde been wordt gezet, maar zeker ook dat je door wilt blijven lezen, Op een gegeven moment is wegleggen geen optie meer, je moet en zal weten hoe alles in elkaar steekt.
Petje af voor Sterre Carron.