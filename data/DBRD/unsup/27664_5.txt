De auteur neemt je mee naar de Tweede Wereldoorlog. Je krijgt een kijkje in het leven en welzijn van de Amerikaanse P.O.W.s (Prisoners of war). De kampen worden uiterst nauwkeurig beschreven. Ze hebben veel vrijheid binnen het kamp. Maar ze willen eigenlijk maar 1 ding: Ontsnappen!
Het verhaal begint in het Poolse kamp: Schubin. Twee gevangen (een Amerikaan en een Canadees) graven een tunnel onder het kamp door. Zo kunnen zij en 34 anderen ontsnappen. Er komen meerdere ontsnappingspogingen aan bod. De overlevingsdrang en kracht van deze gevangenen is zo sterk! Ik vind het allemaal helden! En het feit dat ze Duitsers steeds weer om de tuin kunnen leiden is echt bijzonder. Het gebeurt allemaal onder hun ogen en ze hebben niets door. Als lezer denk je vaak: Net goed! Je wilt de gevangenen aanmoedigen om verder te gaan en het weer te proberen. Je wilt dat ze vrij komen. Je gunt het ze zo hard.

Sommige pogingen mislukken, maar de gevangenen weten niet van ophouden. Opgeven bestaat niet in hun hoofd. Ze willen ontkomen uit de handen van de Duitsers. Ook krijgen ze veel hulp van Poolse mensen. Dit is een verhaal over overlevingsdrang, doorzettingsvermogen, kracht en vindingrijkheid.
De echte grote ontsnapping komt een stuk later in het boek pas. Als het kamp in Schubin ontruimd wordt. De Russen komen eraan dus moeten de gevangen die nog kunnen lopen, allemaal te voet naar een ander kamp. Deze tocht is slopend. Er zijn ruim 1400 gevangenen. De Duitsers hebben geen tijd om ze steeds na te tellen. Dus dat is de kans om een ontsnappingspoging te wagen. Je krijgt de persoonlijke verhalen van de gevangenen te lezen. Het is spannend en je voelt de druk, die zij zelf ook voelen. Nagelbijtende spanning af en toe.

Op deze manier ontsnappen er toch ruim 250 mannen. De resterende gevangenen moeten wachten op generaal Patton. Hij is een gewaagde bevrijding aan het plannen.

Het boek is ook zeer informatief en de fotoâ€™s die in het boek staan, geven ook de sfeer weer. Maar ook krijgen veel mannen op deze manier een gezicht. Dit maakt het levensecht voor je, als lezer.

Er staan ook nog veel noten achterin het boek. Maar ook een woordenlijst, waarin met bepaalde woorden beter uitlegt. Dat is echt een goede aanvulling. Sommige woorden komen vaker voor. Als je het even niet meer weet, kun je het opzoeken.

Het is een enorm aangrijpend boek, ik kan ook niet anders: Ik geef 5*****