Achterflap

Na de dood van zij grootvader erft Tim Bakker het dagboek en de zeekaart van zijn betovergrootvader, cartograaf Hariman Loor. Hariman beschrijft in het dagboek zijn speurtocht naar Finn, een eiland in het mysterieuze Mhyntallan. In dat moeilijke te bevaren Labyrint der Getijden op de drempel van de Atlantische Ocean beleeft hij een reis vol gevaren. Tim volgt het spoor van Hariman Loor tot het eiland Halverwege om van daaruit verder te varen. Dat blijkt lastiger dan hij denkt, want zijn komst wekt vijanden uit het verleden. Hebzucht laait op, en Tim moet vrezen voor zijn leven.

Halverwege is het eerste deel in de trilogie Labyrinth of Tides.

Auteur

Helen Dool schreef eerder enkele kinderboeken onder haar eigen naam, Heleen van den Hoven-Schram. Halverwege is haar eerste roman voor jongeren en volwassenen.

Mijn mening

Ik ontving dit boek van de auteur zelf, waarvoor nogmaals dank. Bij het boek zat ook de kaart, welke hoort bij het boek.

De cover vond ik direct al een plaatje. De mysterie spat er vanaf.

Het verhaal begint in het heden. Direct erna verspringen we in de tijd naar een aantal weken ervoor, afgewisseld met stukken uit een ver verleden. Deze schrijfstijl zie ik steeds vader bij verschillende boeken en die bevalt mij wel. De verspring in de tijd wekt bij mij altijd direct een vorm van interesse op. Wat heeft het verleden hiermee te maken.

Tim pakte een joint uit zijn rugzak en stak hem aan. Hij verwachtte William niet nog een keer. Samir schoof opzij, naar een plekje uit de wind, en Tim hield zijn arm gestrekt zodat zijn vrienden geen last hadden van de rook. 'Vooruit' zei hij, 'Lees verder.'

Omdat het verhaal gaat over de scheepvaart en een aantal eilanden, zitten er veel kaarten tussen de hoofdstukken. Deze om wat inzicht te geven en geeft je de mogelijk te visualiseren.

In het boek maken we kennis met Tim, een jongen uit Utrecht die na een erfenis aan het avontuur van zijn leven begint. Tim komt over als een sympathieke jongen die weet wat hij wil. Zijn besluit staat vast: Hij zal het eiland Finn vinden al is het het laatste wat hij doet.

Zoals ik eerder al zei, bevalt de schrijfstijl mij wel. Het onderwerp daarentegen kon mij minder boeien. Ik ben niet echt thuis is de wereld van schepen en varen en had dus soms ook echt moeite om alle puzzelstukjes op hun plaats te leggen. Het boek riep me niet zoals sommige soms wel doen. En dat vond ik wel jammer, want ik verheugde mij erg op dit boek.

Ik geef het boek drie sterren, omdat ondanks dat het onderwerp mij niet greep, ik de schrijfstijl en de kaft erg kon waarderen. Ik denk dat dit boek goed tot zijn recht komt bij iemand met interesse in varen, eilanden en het young adult genre.

Halverwege

ISBN: 9789080571969. Uitgeverij: De kleine koning. Aantal pagina's: 463. Verschijningsjaar: 2015