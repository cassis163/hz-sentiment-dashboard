Engeland, County Kent: Yulie woont samen met Robert en samen zijn ze heel gelukkig. Ze zijn een leuk stel samen en wonen nog niet zo lang in de mooie cottage. Ze genieten van alle momenten die ze samen hebben, gezien ze beide een drukke baan hebben.
Yulie Chan, begin 30, is namelijk journaliste en houdt zich bezig met misdaadverhalen. Ze is druk bezig met een artikel over bouwfraude. Hierna wordt ze bedreigd en volgen er bijzondere voorvallen wat uitmondt in een aantal aanslagen. Yu moet dus goed op zichzelf passen. Haar partner Robert is een (CTM) Clientmanager bij een contactcenter in London.

Omdat haar collega Charles op vakantie is wordt ze al snel opgeroepen. Er is een auto in het water terechtgekomen. De bestuurder is helaas overleden. Als er daarna meer auto’s in het water belanden en dit meer slachtoffers geeft, gaan er een aantal belletjes rinkelen en zou het om dezelfde dader kunnen gaan.

Wat ontdekt Yu precies en is zij mogelijk in gevaar? Je leest het in Yu, kettingmoord.


De elementen:
De cover is in opvallend rood getint met kleine luchtbubbels. De naam Yu staat bovenaan en staat voor de hoofdpersoon. Zou deze cover mij aantrekken in de winkel? Ik weet het niet. Dit boek moet het echt van het spannende verhaal hebben. De titel “Yu, kettingmoord” is helder en duidelijk. De schrijfperspectief is 3e persoon. Een belangrijk element is de duidelijk en heldere vertelwijze en opgebouwde spanning. Geen saaie momenten en geen dips in dit spannende boek.

Mijn mening over het boek:
Dit eerste boek dat ik las van Wim Brus heeft mij zeer positief verrast. Het is te merken dat hij een Haagse achtergrond heeft, woorden zoals “Geinponem”, “Lazarus” en “Gribuszooi” herken ik dan ook uit het Haagse. Het verhaal over Yu is goed opgebouwd. De karakters zijn duidelijk. Per hoofdstuk wil je graag verder lezen: van spanningsmoment naar spanningsmoment. Heb ik genoten van dit boek? Zeker wel. Doordat de spanning hoog wordt gehouden, blijf je lezen en wordt je gepakt door het verhaal. En zit je er helemaal in. Het verloop naar het einde had ik niet zo verwacht, waardoor er een echte plottwist aanwezig is. En daar houd ik erg van. Wat mij opviel aan het boek is dat Yu weinig emotie toonde bij de verdrietige momenten die ze meemaakt. Dat zijn er nogal wat. Mogelijk kan het haar Chinese achtergrond zijn, dat zij dit niet toonde naar de buitenwereld. Er zit echter wel emotie in het boek, waardoor je erg meeleeft met de hoofdpersoon.

Erg genoten van dit boek. Met interesse kijk ik dan ook uit naar het volgende deel over Yu en haar belevenissen.

De auteur:
Wim Brus is geboren in Den Haag. Momenteel woont hij in Rozenburg. Als Anglofiel vertrok hij op 42-jarige leeftijd naar Engeland om zich daar te vestigen. Nadat dit mislukte, blies hij zijn autorijschool nieuw leven in. Doordat de economie een zakkende beweging maakte, koos Wim voor een vaste baan. Vanaf zijn jeugd hield hij zich bezig met het schrijven van korte verhalen en romans. Met als resultaat.. het schrijven van deze thrillerserie over Yu.


Mijn waardering:

Dit boek krijgt 4 sterren.

https://birdysboeken.blogspot.nl/2017/07/wim-brus-yu-kettingmoord.html