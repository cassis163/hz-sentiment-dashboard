Heb het vorige boek ('Alle Dagen Libanon') van Martijn van der Kooij ook verslonden, maar dit is natuurlijk anders. Heerlijk om in zo’n verhaal als 'De roofvogel' in te leven. Knap hoe hij zo beeldend kan schrijven, want ik zag de scènes zo voor me.

Dit werk is om twee redenen bijzonder. Het is de eerste roman van de schrijver en vooral gezien de korte tijd waarin hij dit heeft geschreven - sinds het verschijnen van zijn vorige boek. Ik lees over het algemeen niet veel boeken en ik lees ook niet snel, maar dit las als een trein.

Over de inhoud: de wereld van politiek, journalistiek, voorlichting en business heeft mij altijd geboeid. De schrijver geeft een interessant inkijkje - ook al is het fictie. De omgangsvormen tussen die vier werelden wordt in dit boek op een verrassende en spannende manier uiteengezet. Kortom, het lezen waard!