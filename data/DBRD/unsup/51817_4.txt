Met een krachtige en rauwe opening begint Elitepauper. Het trekt je direct het boek in. Iets wat je ook verwacht bij het lezen van de achterkant, en daar kies je vaak een boek op uit. Na deze episode neemt het hoofdpersonage je mee in zijn leven. Een leven wat bestaat uit taakjesmensen, een hipster op een skippybal en zijn maten in het honk.

Je wordt meegenomen in een wereld van drugs, werken, voetbal en gecontroleerd geweld. Dit alles verteld vanuit het hoofdpersonage, waar je soms wel empathie voor voelt en anderzijds uit kan kotsen.

Het is allemaal snel geschreven in moderne taal. Simpel verwoord en leest snel weg. Geen poespas met zinnen zo mooi mogelijk eruit te persen, maar rauwe taal en realiteit.

Ook al heb je niks met voetbal, dit boek is meer dan alleen een verhaal over een hooligan of supporter van een club, dit is een beschrijving van hedendaagse maatschappelijke druk vanuit de maatschappij en de snelheid waar we nu in leven. Een aanrader voor iedereen die eens rauwe taal en actie wilt, en niet zit te wachten op moralen.