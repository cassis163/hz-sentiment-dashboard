Dit was het eerste boek dat ik las van Grebe & Tr√§ff maar ik ga zeker
de andere boeken ook lezen van deze auteurs.

Siri Bergman is gelukkig getrouwd met Markus en samen hebben ze een zoontje.
Stefan , de man waar Siri eerder mee getrouwd was is verongelukt en als ze dan een keer op zolder de dozen na gaat lopen die er nog van hem stonden,komt ze van alles tegen.
Het boek speelt zich af in het heden in 2010 en grijpt terug naar het verleden van 1988.
De vier pubers van toen zijn inmiddels mannen geworden, althans de twee die er nog over zijn.
Langzaam maar zeker kom je te weten wat er destijds is gebeurd en dan voel je de impact die het nog heeft op het heden.
De auteurs hebben een prettige manier van schrijven en ook de karakters van de personen waar het voornamelijk om draait worden goed neergezet.
Ik vond het een erg fijn boek om te lezen, een boek ook met de nodige spanning.