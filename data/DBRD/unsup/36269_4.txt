Dieper dan de doden van Tami Hoag is een heerlijk boek om te lezen. Het verhaal speelt zich af in het stadje Oak Knoll en begint als 4 kinderen onderweg naar huis, in het park een vrouwen lichaam vinden. Het is het derde slachtoffer wat vermoord gevonden is in de regio, en als dan ook blijkt dat er nog een vrouw vermist wordt, bestaat het vermoeden dat er een seriemoordenaar rond loopt. Alles wordt in werking gezet om de dader op te sporen.

Intussen wordt je als lezer meegenomen in het wel en wee in de gezinnen van de 4 kinderen. En ook hier klopt het spreekwoordelijk gezegde: ieder huisje heeft zijn kruisje en blijkt dat ieder kind een product is van zijn/haar opvoeding.
Als de zoektocht in volle gang is, wordt je als lezer regelmatig op het verkeerde been gezet, er blijken meerdere potentiele verdachten te zijn.

Het boek is een echte page-turner, heeft een geweldig plot, je wordt mee gezogen in het verhaal. Als je dan als lezer vrijwel zeker bent van de dader, wil je in het boek kruipen en iedereen waarschuwen, maar dat kun je niet. Het enige wat rest is lezen, lezen en nog eens lezen. Je wordt meegesleurd in een sidderende ontknoping en een adembenemend eind. En dan is het stil en wil je alleen nog maar meer lezen van deze schrijfster.
Tami Hoag heeft er een fan bij en deze thriller is zeker een aanrader vor thriller liefhebbers.