Kate is een jonge weduwe en mama van Jack. Samen wonen ze in een wijk in Oxford. Kate heeft panische angst dat haar of Jack iets zou overkomen. Ze is haar man Ã©n haar ouders al kwijt. Meer kan ze niet aan. Het is zelfs zo erg dat de familie van haar overleden man het hoederecht over Jack wil overnemen. Dit wil ze niet laten gebeuren en ze besluit actie te ondernemen. Ze ontmoet Jago Martin en hij wil haar helpen. Kate besluit om haar te laten helpen en stilletjes aan worden Kate en Jago een hecht team. Maar blijft dit ook het geval?

Doorheen het boek lees je enkele fragmenten van "het kind". Pas tegen het einde weet je wie of wat dit is.

Er is een wisselend vertelperspectief. Je leest het verhaal vanuit het standpunt van Kate, Jack, buurman Magnus en schoonzus Saskia. Echte problemen heb ik niet gehad met dit gegeven. Het is eigenlijk altijd heel duidelijk.

In tegenstelling tot Kom je spelen? heb je hier heel lange hoofdstukken. Wie mij al een beetje kent, weet dat ik een hoofdstuk-tot-hoofdstuklezer ben en dan is dit wel lang.

Voor mij was het boek eigenlijk 100 pagina's te veel. Het midden was veel te lang. Daar worden de acties van Kate en Jago beschreven om Kate van haar angst af te helpen. Die vijf acties hoefde voor mij echt niet.

Een pluspunt is het einde. Ik had echt niet door wie de dader is. En dat die dader ook verbanden heeft met het verleden van Kate.

Al bij al wel een prima boek, maar ik vond haar debuut veel sterker!