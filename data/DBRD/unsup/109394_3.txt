Een schitterend gebrek is mijn eerste kennismaking met Arthur Japin.

Een verhaal wat zich afspeelt eind 18e eeuw en vertelt wordt door Lucia. Het begint in Italië waar zij op jonge leeftijd haar grote liefde Giacomo ontmoet en toekomstplannen mee maakt. Het noodlot slaat toe; Lucia raakt door een ziekte verminkt en kiest ervoor zichzelf op te offeren en uit het leven van Giacomo te verdwijnen.

Via Frankrijk komt zij in Amsterdam aan en noemt zich daar Galathée de Pompignac; een door de wol geverfde vrouw die geleerd heeft te overleven ondanks haar verminking en ondanks het economische verval in die periode.

Juist doordat zij haar verminkingen weet te verbergen achter een masker blijkt haar werk in de prostitutie erg winstgevend.

Per toeval treft ze Giacomo die zich in Amsterdam uitgeeft als Monsieur de Seingalt die geen idee heeft dat Galathée zijn eerste echte liefde uit Italië is.

Een boek geschreven in klassiek woordgebruik, maar op een dusdanige, levendige manier dat je jezelf helemaal kan inleven in desbetreffende (pruiken)periode in Amsterdam met een verhaallijn over echte liefde waarbij al snel een sympathie voor Lucia / Galathée ontstond.