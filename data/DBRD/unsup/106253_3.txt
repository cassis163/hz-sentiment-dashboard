Juan Diego is schrijver en op reis naar en in de Filipijnen. Tijdens de vlucht ontmoet hij 2 vrouwen, moeder en dochter met wie hij om beurten het bed deelt.
Juan Diego neemt betablokkers en daardoor wordt hij suf, zijn adrenalinepeil neemt af, en dus ook zijn libido. Wanneer hij een avond seks voorziet, neemt hij dan ook Viagra in plaats van zijn betablokker. Hij geraakt daardoor ook alsmaar meer in de war, slaapt veel en weet eigenlijk niet goed wat droom en realiteit is. Zijn die 2 vrouwen wel echt?
In ieder geval brengen de dromen hem terug naar zijn jeugd als voddenraper in Mexico. Hij woonde samen met zijn zus, die gedachten kon lezen eerst in bij hun mogelijke vader, maar na een ongeluk waardoor Juan Diego mank is geworden, gaan ze in een klooster wonen.
Al snel volgt er een korte aansluiting bij een circus.

De bekende thema's komen terug, seks, travestie, het geloof, een circus, leeuwen, het zijn zowat constanten in de boeken van John Irving. Ik ben een echte Irving fan en heb al zijn boeken gelezen, sommige meerdere keren. Dit boek zal ik niet nog eens lezen. Het is te lang, zeker de laatste honderd bladzijden zijn overbodig en langdradig.
Een middelmatig boek van een groots schrijver.