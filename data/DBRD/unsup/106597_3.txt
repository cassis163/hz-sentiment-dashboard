Omdat het de week van het YA boek was, ben ik op zoek gegaan naar een, voor mij, nieuwe YA genre. Tegenwoordig valt het me op dat er nieuwe subgenres ontstaan zoals URBAN of New Adult (NA)… NA zou een erotische YA boek genre zijn volgens sommige artikels.
Onlangs heb ik een URBAN boek gelezen en ik vroeg me af hoe anders de subgenre NA zou zijn…

De cover van Het lot van Callie & Kayden (Jessica Sorensen) sprak me niet aan, maar omdat de recensies zo goed waren besloot ik dit boek een kans te geven.
Het verhaal: Callie (18 jaar) leidt een eenzaam leven. Sinds haar twaalfde verjaardag wantrouwt Callie iedereen en ze vertoont asociaal gedrag: ze isoleert zich van de wereld en ze vermijdt iedere vorm van contact met mensen. Hierdoor en door haar onconventioneel uiterlijk wordt ze gepest.

Op een avond, terwijl ze haar broer van een feestje komt ophalen, is ze getuige van een geweldadige scène: Kayden ( een jongen die ze van school kent) wordt door zijn vader in elkaar geslagen. Callie komt er tussen om de vader te doen stoppen.
Maanden later ontmoeten ze elkaar opnieuw op de universiteit… Kayden wil Callie bedanken, en hij vraagt zich af wie dit introvert meisje is….

Dit is een boek over misbruik, traumaverwerking, over dwangmatige gedragsstoornissen, over vriendschap, verdriet en liefde.
Het is zeer vlot geschreven, waardoor ik het boek binnen drie dagen uitgelezen heb. Het verhaal wordt in de ik-vorm geschreven, vanuit twee perspectieven. Dit heb ik als zeer positief ervaren. Ik denk ook dat het de reden was dat ik het boek zo snel uit had.
De gevoelens van de personages worden goed beschreven, en het boek geeft een goed beeld van de thematiek, waardoor je inzicht krijgt in het gedrag van Callie en van Kayden. Beide getraumatiseerde jongeren. De personages zijn aangrijpend, en je wilt weten hoe ze zich gaan ontwikkelen.
De romantiek is ook zeker aanwezig, met een vleugje erotiek.
Mijn conclusie : Het lot van Callie & Kayden heeft goed uitgewerkte personages en een interessante thematiek! Jammer genoeg is de plot voorspelbaar waardoor het voor mij aan waarde verliest. Zeker aan te raden voor oudere jongeren!
De subgenre NA is totaal anders dan URBAN: NA boeken zijn inderdaad voor een ouder publiek (boven 16 jaar?) puur omdat er een aantal expliciete vrij-scènes in staan. Het is een roman, geen fantasy dus zoals bij URBAN.
Ik vraag me af waarom bijna alle NA covers er ongeveer hetzelfde uitzien? Om aan te geven dat er wat erotiek in zit? Ik vind dit jammer. Op die manier lijkt het allemaal hetzelfde te zijn en het komt mij oppervlakkig over terwijl het verhaal niet zo hoeft te zijn. Het spoort mij daardoor ook niet echt aan om meerdere NA boeken te lezen.
Maar misschien lees ik toch wel deel 2 van deze serie!

Ik geef dit boek 3*