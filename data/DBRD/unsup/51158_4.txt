Ik was ook een van de gelukkigen die het boek Codenaam Verity mocht lezen, geschreven door Elizabeth Wein.
Heb het boek net vanmiddag uit gelezen. Zonder al te veel in herhalingen te willen vallen gezien de vorige recensies, een korte beschrijving van het boek. Het boek bestaat eigenlijk 2 delen, beginnend met het verhaal van de door de Gestapo gevangengenomen Verity. Zij heeft het op een akkoordje gegooid met haar nazi-ondervragers, ze krijgt de tijd om haar verhaal op te schrijven. Halverwege het boek begint het verhaal van haar vriendin en pilote Maddie. Op het eind komt alles samen, en begrijp je precies hoe alles is gegaan en afgelopen is. Ik vond het een boek met verrassende wendingen, boeiend en toch ook hier en daar afschuwwekkend om te lezen wat de nazi's deden met hun gevangenen. Toch blijf je lezen, omdat je wilt weten wat er is gebeurd met Verity/Julie en met Kittyhawk/Maddie.
Ik kan het boek aan iedereen aanraden!