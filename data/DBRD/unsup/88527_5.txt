Dit boek was voor mij echt een verrassing. Toen ik de cover zag, had ik geen thriller met horror elementen verwacht. Eerder een oorlogsverhaal, maar het is zoveel meer! Het speelt zich af in de laatste jaren van de tweede wereldoorlog. Er wordt een Japanse duikboot achtergelaten, in de Amazone. De bemanning lijkt spoorloos te zijn verdwenen. MacCready is een wetenschapper en een soldaat. Ze sturen hem er op af, om polshoogte te nemen. Wat is er daar aan de hand?
In de jungle wordt Mac weer herenigd met een oude vriend, die hij dacht pas te hebben begraven…… Samen gaan ze op onderzoek uit en stuitten op iets vreselijks. Eeuwenoude wezens, die mensen op het menu hebben staan. De Nazi’s zijn ook op zoek naar zó’n wezen, en dat ze interesse hadden in gruwelijke dingen, is je vast niet vreemd. Maar wie jaagt er nu eigenlijk op wie? Mac moet dus de wereld en de mensheid redden …..en de Nazi’s zien te stoppen voordat het te laat is.
Dit is een van de beste thrillers, die ik in tijden heb gelezen. Het is nagelbijtende horror. De jungle is een enge plaats, helemaal als je weet wat er rondsluipt… Het is zo nu en dan best bloederig, ,daar moet je tegen kunnen. Maar het past heel goed bij het verhaal. De vergelijking met Stephen King en Bram Stoker, snap ik helemaal. Eigenlijk is dit boek de perfecte mix tussen deze twee auteurs.
Na het lezen van dit boek, wil je zeker weten niet meer naar de jungle. Er zitten ook een paar komische momenten in. Zoals de Natives die de Nazi’s door het water naar de overkant brengen en een soldaat een wel heel vreemde vis in zijn broek krijgt. Het is beeldend geschreven, dus je ziet alles zo voor je, ook de Natives hun grijns. Het leest enorm vlot en je zit gegarandeerd een tijdlang op het puntje van je stoel. De angst voel je van de pagina’s afspringen en je krijgt een onrustig gevoel. Knap gedaan. Deze auteurs blijf ik in de gaten houden!
Ik heb het bijna in een ruk uitgelezen en heb er echt enorm van genoten. Daarom krijgt het boek 5 bloederige sterren*****