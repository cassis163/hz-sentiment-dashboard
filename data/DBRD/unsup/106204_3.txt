Op deze pagina is al veel gezegd over dit boek. Ik zal het kort houden. Het laatste uur wordt op de omslag aangekondigd als roman. Dat klopt. Doordat het bij tijd en wijle spannend is en thrillerelementen bevat, doet het aan een misdaadroman denken. De belangrijkste personages uit het boek zijn overwegend contactgestoorde mensen die niet voor geluk geboren lijken te zijn en overwegend somber in het leven staan. Sommige volwassenen lijken niet volwassen te willen worden en de kinderen lijken op volwassenen. Waar is het mis gegaan? Het is een beschouwend en filosofisch getint boek, mooie passages en interessante denkbeelden komen voorbij. Een melancholieke sfeer overheerst.

Zeker de moeite waard om te lezen als roman. Wie een thriller verwacht met alle bekende ingrediÃ«nten zal misschien teleurgesteld zijn. Wie houdt van uitstapjes en een boek met sfeer rondom een intrigerend thema, zal dit boek waarschijnlijk waarderen.