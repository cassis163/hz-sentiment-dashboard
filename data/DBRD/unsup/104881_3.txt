Dit boek is een van de eerste Deon Meyers, geschreven ver voor zijn best beoordeelde thriller 13 uur. 13 uur heb ik nog niet gelezen, maar het maakte de verwachtingen voor Feniks redelijk hooggespannen. In Feniks worden de karakters Mat Joubert en Bennie Griessel ge√Øntroduceerd, zij gaan in latere boeken nog de hoofdrol spelen naar ik heb begrepen van andere lezers. Mat Joubert speelt in dit boek de hoofdrol.

Dit boek is geschreven in 1999, maar dat merkt je absoluut niet, de thema`s zijn zeer actueel en Deon Meyer heeft een zeer prettige, mooie schrijfstijl. Dit voegt echt iets toe aan de boeken. Vooral in het begin van het boek heeft hij juweeltjes van beschrijvingen. Dit maakt echter dat de spanning in het boek laat op gang komt, wat jammer en een beetje zonde is. Iets meer spanning in het boek had een hoop goedgemaakt.

Het plot van het boek, de ontknoping van de moorden en de beweegredenen hierachter wordt flink afgeraffeld in de laatste 30 pagina`s van het boek . De schrijfstijl in begin en einde van het boek verschillen enorm.

Wat ik een beetje flauw vindt is de benaming van bepaalde personages, zoals Bart de Wit en Blacky Swart. De apart is afgeschaft in 1990 en ik vind dat boek deze flauwe humor niet nodig heeft. Het voegt geen waarde toe, net als de hoeveelheid referenties aan seks.

Dit boek vind ik meer een spannende roman als een thriller en daarom geef ik het ook maar 3 sterren.