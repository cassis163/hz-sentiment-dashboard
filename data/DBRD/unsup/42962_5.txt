Hex is een zeer interessant verhaal en perfect voor zij die van echte horror houden. Het verhaal is uniek en je raakt erg gehecht aan bepaalde personages. Thomas Olde Heuvelt geeft de perfecte combinatie van horror, humor en drama. De personages zijn realistisch en de setting van een Nederlands dorpje geeft mee aan de griezeligheid. Het taalgebruik is passend en realistisch. De plottwist zag ik echt niet aankomen en was zeer verrassend. Het begin is misschien wat verwarrend maar je krijgt al snel alle informatie te weten die nodig is om het verhaal te begrijpen. Mensen die het misschien niet gewend zijn om horrorverhalen te lezen zullen misschien moeite hebben met dit boek.