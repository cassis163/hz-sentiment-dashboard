Wat mij in het begin van dit boek licht irriteerde was dat ik het gevoel had dat ik een tweede deel van een serie aan het lezen was (en ik dacht ook dat dit werkelijk zo was tot het moment dat ik op internet niets daarover kon vindenÂ…) Blijkbaar had het hoofdpersoon Maggie bijna haar eigen leven gekost om seriemoordenaar Stucky eindelijk achter de tralies te krijgen en vooral in het begin van het boek worden hier nogal wat verwijzingen naar gedaan, terwijl er niet echt heel diep op ingegaan wordt. Maar wanneer het verhaal van de huidige speurtocht naar de ziekelijke Stucky je eenmaal in zijn greep heeft, laat het je niet meer los.

Voor mij was dit boek een echte pageturner. Vanaf het begin af aan zit de spanning er in en die gaat er niet meer uit tot je de laatste bladzijde hebt omgeslagen. Ondanks dat de climax van het verhaal voor mij een klein beetje teleurstellend was heb ik er enorm van genoten en wil ik in de toekomst zeker nog meer van Alex Kava lezen.