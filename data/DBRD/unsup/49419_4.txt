Deze thriller heeft een bijzonder eng type als één van de hoofdpersonages.
Michael O'Connell stalkt zijn liefje Ashley voor één nacht en beweert dat hij van haar houdt en dat alleen hij haar mag hebben.
Nu kan een stalker eng of vervelend zijn, maar gestalkt worden door O'Connell wens je je ergste vijand nog niet toe. Hij beperkt zich niet tot Ashley. Hij dringt ook de levens van de andere personen van het boek binnen. Hem een soort koekje van eigen deeg geven lijkt de enige oplossing.

Katzenbach schreef een ontzettend spannend verhaal. Hij weet een gevoel op te roepen dat een gestalkt persoon moet hebben. O'Connell ziet alles, weet alles en duikt steeds weer op. Je voelt dat hij iets van plan is, maar je weet niet wat. En het is de vraag of de omgeving van Ashley haar tegen deze man kan beschermen. Er zit niets anders op dan door te lezen tot de ontknoping, waarna helaas nog een aantal vragen onbeantwoord blijven.

Een absolute aanrader, behalve als je van one-nightstands houdt, want dat laat je wel een tijdje uit je hoofd na een kennismaking met Katzenbach's Michael O'Connell.


Fijn spannend boek! Eng hoe een onenightstand zo verkeerd kan lopen. De jongen in kwestie ontpopt zich tot een stalker van de engste soort. Brrr.