Na zoveel over de Zeven zussen serie gehoord te hebben (positief en negatief) toch ook het boek aangeschaft. Het heeft eerst een tijdje op mijn nachtkastje gelegen. Want een boek van meer dan 500 pagina's daar moet je de tijd voor nemen. Uiteindelijk heb ik het boek in 1 ruk uitgelezen en ben ik meteen begonnen met de vervolgdelen, want wat een mooi verhaal! Het leest heel lekker weg. Je voelt je betrokken bij de hoofdpersonen. Het is een goede mix tussen heden, verleden en toekomst. En het gaat voor mij over volwassen worden, jezelf vinden, omgaan met verlies en de liefde en alle keuzes die je daarin kunt en soms ook moet maken. Ook is het verhaal mysterieus: je krijgt net genoeg informatie om het allemaal te snappen, maar wil de andere delen ook lezen om te weten hoe het precies zit. Dit doet Lucinda Riley erg goed!