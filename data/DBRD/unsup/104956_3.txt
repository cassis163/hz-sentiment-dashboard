In dit boek wordt een wereld geschetst waarin niet alleen alle denkbare mogelijkheden van social media daadwerkelijk in de praktijk worden gebracht maar ook de invloed die dat heeft op het dagelijks leven van individuele personen en de maatschappij in zijn geheel. Net als Mae, hoofdpersoon in dit verhaal, zien wij social media als een instrument dat mensen verbindt, informatie biedt aan allen, toegankelijk en onder handbereik, openbaar en transparant. Maar als wij zien hoe Mae reageert op de verwachtingen die aan haar worden gesteld op de campus van De Cirkel, zien wij ook steeds meer de andere kant van die toegankelijkheid en transparantie Ã©n de consequenties die dat heeft op ons eigen leven en onze samenleving. Je krijgt een grimmig scenario voorgeschoteld die je nog eens goed laat nadenken over ons hedendaags gebruik van social media. Je vraagt je af hoe sociaal social media eigenlijk wel is indien het zover wordt doorgevoerd als in dit boek. En je huivert als je bedenkt wat er kan gebeuren indien het in handen komt van slechts een handvol mensen, ambitieuze en machtsbeluste mensen zonder geweten of moraal. Het is een boek die onder je huid gaat zitten. Dit boek moet je zeker lezen!