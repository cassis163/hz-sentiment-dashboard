Recensie Lyssa

Dit boek mocht ik als blind date lezen voor de Hebbanleesclub.

De cover doet me denken aan een historische roman. Een boek wat ik normaal niet snel zou pakken maar daarom is de blind date juist zo leuk. Op de cover zie je een vrouw dat waarschijnlijk Lyssa is. De titel knalt er niet echt uit en ik had misschien zelf voor Gaspar als titel gekozen. Nadat ik Tom Hofman had gevraagd in de leesclub waarom hij voor Lyssa als titel had gekozen kon ik hier wel inkomen. Lyssa heeft een dubbele betekenis . Zij blijkt bij de oude Grieken de godin van de hondsdolheid te zijn.

Wat mij op viel is dat het boek Lyssa heet maar eigenlijk vooral gaat over de hoofdpersoon Gaspar. Gaspar Szabo is een jongen die in dienst zit maar met verlof gaat naar Mestopes. Dit is een fictieve stad en een fictief land maar doet me denken aan Rusland. Hij wil hier verder gaan als journalist. Op zijn reis komt hij in contact met Lyssa en hij is op slag verliefd op haar. Ook ontmoet hij per toeval Viktor, de man van Lyssa en raken ze bevriend. Tussen Gaspar en Lyssa ontstaat een verboden liefde wat ze eigenlijk beide niet willen. Het is een onmogelijke liefde en je voelt de strijd van Gaspar

De auteur Tom Hofman heeft een prettige manier van schrijven en past precies bij de tijd waarin het verhaal zich afspeelt. De personages heeft hij voldoende uitgewerkt. Je leeft echt mee met Gaspar en Lyssa . Het boek leest ook lekker vlot weg al moest ik wel even wennen en er inkomen. Nadat het verhaal snelheid begon te krijgen en de relaties duidelijk werden, veranderde het in een mooi geschreven roman. Wel vond ik het op het eind allemaal wat snel gaan. Ik vind het jammer dat je niet verder leest over hoe het met Lyssa gaat terwijl het boek wel die titel heeft gekregen. Ook had ik graag iets meer gelezen over de hondsdolheid. De tekst op de achterflap wekt hier valse verwachtingen op. Een gemiste kans

Ik geef het boek 3 sterren