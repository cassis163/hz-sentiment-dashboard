Rudyard Kipling (1865-1936) is een van de belangrijkste Engelse schrijvers. Hij werd geboren in Mumbai, India en woonde daar tot hij zes jaar was. Daarna werd hij in Engeland naar school gestuurd. Als kleuter leerde hij als tweede taal Hindoestani, en zijn hele leven zou hij van India blijven houden.
We kennen hem vooral van Jungleboek maar hij schreef ook grappige verhalen over de belangrijkste kenmerken van dieren. In het begin van de twintigste eeuw schreef hij de roman Kim die een groot succes werd.

Waarom? Daarom! werd in 1902 voor het eerst door Macmillan Publishers uitgegeven met tekeningen van Kipling zelf. Het wordt in Engeland nog steeds door Macmillan gepubliceerd en is nu een van klassiekers uit de kinderliteratuur.
Deze bijzondere dierenverhalen werden door Kipling oorspronkelijk voor het slapengaan aan zijn jongste dochter Josephine verteld. Ze vond het fijn als haar vader de verhaaltjes precies op dezelfde manier vertelde.
'Just so', noemde ze dat en dat verklaart waarom de verhalen in het Engels de Just So Stories genoemd worden.
Waarom? Daarom! is een eerbetoon van Kipling aan zijn geliefde dochter Josephine, die toen ze pas zeven jaar oud was aan longontsteking stierf.
De Just So Stories werd drie jaar later in 1902 voor het eerst door Macmillan Publishers uitgegeven en bestond uit twaalf verhalen. Het werd een groot succes!

Deze fantasievolle verhalen vertellen hoe de dieren hun meest opvallende eigenschappen kregen, en hebben al honderdvijftien jaar lang zowel de voorlezers als de toehoorders plezier bezorgd. De verschillende intriges vinden hun oorsprong in diverse culturen.

Een neushoornvel, dat ken je wel,
dat is gerimpeld en grijs en zwaar.
Maar ooit was het zacht - een ware pracht!
Wat er gebeurde? Luister nu maar...

Huppel ook jij mee op rijm door deze prachtige dierenverhalen:
Waarom heeft een walvis een kleine keel?
Waarom heeft een dromedaris een bult?
Waarom heeft een neushoorn een dikke huid?
Waarom heeft een olifant een slurf?
Waarom doet een kat wat hij wil?

Nu zijn vijf van deze grappige vertelsels op rijm gezet door Elli Woollard. Ze worden begeleid door de speelse en vrolijke illustraties van Marta Alt√©s, zodat nu ook een nieuw en jonger publiek ervan kan genieten.

Het resultaat van deze samenwerking is een grappig, leerzaam en vrolijk prentenboek, dat vooral uitnodigt om uit voor te lezen. Kinderen die al kunnen lezen zullen genieten van al het moois, ze zullen zich ongetwijfeld verwonderen over de pracht van de natuur en de prachtig verpakte levenslessen.

Waarom heeft een neushoorn een dikke huid? Op rijm lees je het antwoord in dit vrolijke kinderboek. Verbaas je en geniet! - Graag Gelezen