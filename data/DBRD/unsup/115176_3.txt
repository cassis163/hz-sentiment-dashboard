De Six Minute Stories zijn een aantal boekjes die te lezen zijn in 6 minuten. Deze 6 minuten geven je de kans om even weg te duiken in een verhaal en te ontspannen zonder een lang verhaal te moeten lezen. Volgens onderzoek de perfecte tijd om relaxter in het leven te staan.
Elk boekje is geschreven door een andere auteur en heeft dus een heel andere inhoud.
Persoonlijk had ik het wat moeilijk met de lengte van de verhalen. Ik geraakte er vaak niet in, en was verward door de personages of inhoud. Om toch meer te kunnen begrijpen zou het boek meermaals moeten gelezen worden.
Ik verkies liever een boek waar ik een paar uur over doe maar waar de auteur de tijd heeft (of gekregen heeft) om de personages helemaal uit te werken en ons mee te nemen in hun leefwereld.
Het eerste boek 'de kinderpopster' boeide mij het meeste: het deed mij nadenken over onze maatschappij en de rol die wij (en vooral bekende mensen) hierin spelen. Het zet de lezer aan het denken over wij als rolmodel tegenover kinderen, tegenover leerlingen, tegenover onze eigen kinderen.


Boekjes om dus lekker te ontspannen indien je houdt van romans die je achteraf nog langer dan 6 minuten aan het denken zetten!