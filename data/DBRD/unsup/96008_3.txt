Bijzonder knap zette David Lagercrantz het werk voort wat ontstaan was uit het brein van Stieg Larsson en wat uitgroeide tot een Internationale bestseller met diverse verfilmingen. Met gebruik making van de personages van Larsson ontstond een boek wat naadloos aansloot bij de delen 1 t/m 3.

Met de man die zijn schaduw zocht is Lagercrantz helaas afgedreven van het oorspronkelijke werk en is er behoudens de personages weinig meer wat doet denken aan het werk van Larsson. Breedsprakig verzand Lagercrantz in uiteenzettingen die er weinig toe doen en probeert hij en passant onderwerpen als misinformatie en eerwraak aan te stippen. De in de eerste vier delen ingenieuze plotlijnen ontbreken en wat er overblijft is een eenvoudig recht toe recht aan boek wat zich ophoudt in de grijze middenmoot. Niet slecht hoor maar met millenium op de voorkant verwacht je veel meer.