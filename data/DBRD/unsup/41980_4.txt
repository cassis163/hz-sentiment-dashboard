'Verloren taal' is de persoonlijke zoektocht van auteur Bronja Prazdny naar haar familiegeschiedenis. De reis naar haar verleden onderneemt ze niet alleen, haar moeder reist met haar mee. Als dochter van gevluchte ouders (Oostblok) en kleindochter van gevluchte Joodse grootouders probeert Prazdny via deze weg haar identiteit te vinden.
De tocht brengt Prazdny naar Engeland, Israel, TsjechiÃ« en Amerika waarbij ze steeds een stukje van haar puzzel vindt. We leren tijdens de reizen haar moeder kennen die niet altijd een gemakkelijk leven heeft gehad. Heel actueel is moeders' inblik in de periode dat zij hier in de jaren '60 als vluchteling kwam. Zoveel is er niet veranderd...

Is een persoonlijke duik in een familiegeschiedenis van iemand die een geheel andere herkomst heeft (dan de meeste van haar lezers) interessant genoeg? Uitgeverij Nieuw Amsterdam oordeelde met een volmondig JA omdat de zoektocht het persoonlijke overstijgt. Het gaat om de universele vraag wat identiteit nu uiteindelijk is. De geweldige schrijfstijl en originele aanpak zullen zeker ook hebben bijgedragen tot deze gewaagde en geslaagde uitgave.

'Verloren Taal' is een literare zoektocht. Rauw en integer. Ik verwacht veel van dit boek. Ik denk dat we Prazdny dit jaar wel een aantal keren op de erepodia zullen tegenkomen.