Het verhaal begint met een nieuwsbericht uit 1984 over de mislukte lancering van de Traveller. Nederlands eerste astronaut, Wessel van Onderen heeft de missie moeten afbreken en wordt door NASA als held betiteld omdat door het afbreken van de missie levens van de astronauten niet in gevaar zijn gebracht. Jean Pikulet begeleidde de missie vanaf de grond. De nieuwsberichten in dit verhaal zijn tegen een grijze achtergrond afgebeeld zodat ze goed opvallen.

Sterre is twaalf jaar en haar grote wens is om astronaut te worden. Haar grote voorbeeld is Jean Pikulet en als ze hoort dat deze professor een speciale Technologie en Wetenschap Talentschool heeft opgericht, is ze vastbesloten: daar wil ze heen! Deze school wordt gebouwd in Noordwijk. Maar er moet nog wel even iets gewonnen worden! De school heeft een nationale raketwedstrijd voor basisschoolleerlingen als toelatingstest uitgeschreven en Sterre wil deze winnen, maar ze is niet de enige!

Sterre maakt op een vervelende manier kennis met haar buurman. Tijdens de voorbereidingen voor de wedstrijd gebeuren er rare dingen die ze niet kan verklaren. Het lijkt op sabotage! Maar wie is dan de saboteur?
Is het vervelende rijkeluiszoontje Floris de schuldige of is het de buurman waar ze eigenlijk helemaal niets van weet?
Als dat nog niet spannend genoeg is, ligt een verliefdheid op de loer...

De raketwedstrijd is niet alleen een lekker spannend verhaal, maar bevat ook veel informatie over ruimte(vaart) in elk hoofdstuk. Bovendien lees je hoe je zelf (veilig) een waterraket kunt bouwen.
Er is veel informatie over de ruimte en ruimtevaart. Soms lijkt dat wat veel, maar je kunt het later ook altijd nog even teruglezen.

Toeval of niet?
Een paar dagen geleden las ik dat NASA de lancering van James Web-ruimtetelescoop uitstelt tot 30 maart 2021
Het uitstel is het gevolg van technische problemen...

De raketwedstrijd is een spannend verhaal om in je vakantie van te genieten. Met dit lekkere weer is het ook niet erg als je nat zou worden.
Het is genieten op alle fronten!
Graag Gelezen