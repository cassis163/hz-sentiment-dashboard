Het aardige aan Dizzie is natuurlijk, dat je door de tips van anderen tot het lezen van boeken komt, die anders aan je aandacht zouden zijn ontsnapt. Dat ik dit boekje heb gelezen komt eigenlijk alleen maar omdat het bij Sandra in haar top 10 stond!

De kern van het verhaal is: hoe schlemielig is Timmo echt?

Voor de oorlog is Timmo de schlemiel van het dorp, dat staat wel vast. Een simpele ziel die voor wat muntgeld hout wilt hakken, niemand die echt in hem ge√Ønteresseerd is. En dus ook niemand die hem tegen houdt als hij besluit in het dorp achter te blijven. Waarom zou je immers zo'n simpele ziel op andere gedachten brengen?

Maar is hij in de oorlog nog wel zo'n schlemiel? Hij vindt in het half afgebrande dorp voldoende mogelijkheden om de oorlog te overleven. Daarnaast sleurt hij een groep nog-veel-grotere-schlemielen de oorlog door.

En na de oorlog? Dan wordt hij voor zijn omgeving automatisch weer de schlemiel. Maar zelf heeft hij alleen nog maar de bevestiging van een paar rode schoenen nodig om te begrijpen dat hij geen schlemiel meer is!