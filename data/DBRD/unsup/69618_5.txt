Het vierde deel al weer van deze fascinerende serie geschreven als jeugdboek maar ook menig volwassene waaronder ikzelf geniet van deze boeken van J.K. Rowling.
Weer een nieuw schooljaar op Zweinstein waar Harry, Ron en Hermelien inmiddels in het vierde jaar zitten. Maar zoals alle boeken begint ook dit boek in de zomervakantie die Harry doorbrengt bij zijn enige familie de Duffelingen. Gelukkig mag hij aan het eind van de vakantie gaan logeren bij de familie Wemel waarmee hij ook een bezoek brengt aan het WK zwerkbal. Op dit WK beginnen de eerste mysterieuze gebeurtenissen van dit jaar.
Na terugkomst op school blijkt er dit jaar geen zwerkbalcompetite plaats te vinden maar in plaats daarvan is er een internationaal scholen-toernooi waarin drie scholen , vertegenwoordigd door 1 geselecteerde leerling zullen strijden om de Vuurbeker.
Wederom een boek met spanning van begin tot eind, terwijl de verhalen in gelijke tred met de groei van de hoofdpersonen steeds volwassener worden. Aanrader, ik ga op korte termijn door met deel 5.