Dit boek is er eentje die nogal ver uit mijn 'comfortzone' ligt. Ik lees zo goed als geen YA maar ik hoorde dat het op Charmed (De serie) leek en daarom ben ik het, als grote fan van de serie gaan lezen.
In het begin deed het me vreselijk denken aan Twilight. Absurd knappen mensen waar de hele school vrienden mee wil zijn, en ze doen ook nog aan magie! Met z'n drieÃ«n. Inderdaad, net als Charmed. Maar dat is ook de enige overeenkomst.

Ergens op de helft van het boek dacht ik iets, dat aan het einde van het boek dus inderdaad zo blijkt te zijn. Dat vond ik erg jammer, want vanaf dat moment was de 'leeservaring' eigenlijk niet meer zo leuk, omdat er steeds meer aanwijzingen kwamen dat ik gelijk had. Als ik dat niet had geweten was de ontknoping misschien als een 'schok' gekomen.

Ik mis feeling met de hoofdpersoon. Ik vind haar vreselijk opvlakkig, ik lees niets over haar drijfveren en motivaties, het enige dat ik lees is dat ze zich schaamt voor haar huis, haar eten, haar moeder en dat ze geaccepteerd wil worden door de leden van de familie Grace als 'een van hen'. Ik heb het hele boek gewacht op 'Nu komt er iets' maar er kwamen alleen typische tienerdingen als logeerpartijtjes (en veel alcohol) De magie die ik had verwacht n.a.v. de prachtige cover kwam niet..

Er zouden meer delen van komen las ik, maar voor mij blijft het bij deze ene. Leuk geprobeerd wel, en daarom drie sterren, want mijn tijd heb ik ermee om gekregen.