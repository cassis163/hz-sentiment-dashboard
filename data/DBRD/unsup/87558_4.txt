Van begin tot eind genoten van deze tragikomische reflectie op de veranderende seksuele moraal in de Verenigde Staten, waarbij duidelijk wordt dat intolerantie naar seksuele afwijkingen van alle tijden is. Ik kan me voorstellen dat het voor sommige lezers geforceerd kan zijn dat werkelijk elk personage wel 'afwijkt van de norm' op seksueel gebied. Heteroseksualiteit is in de logica van deze roman eerder de afwijking. Toch weet Irving hiermee af te dwingen dat iedereen zich wel moet identificeren met verschillende seksuele identiteiten die er bestaan. Het gaat mij te ver om deze roman op gelijke hoogte te zetten met zijn beste werk uit de jaren '70 en '80, maar Irving laat hiermee zien dat hij nog altijd in staat is om relevante literatuur te produceren.