Hoofdpersonage Emma Faber is opgegroeid in een zeer streng en gelovig gezin. Na haar scheiding gaat ze samen met haar zoon Max naar Berlijn waar zij als houtdeskundige aan het werk gaat op de Universiteit . Als zij onwetend een datering uitvoert op een zeer belangrijke Stradivarius viool “De Messias” komt ze terecht in een wereld van hebzucht , bedrog en zwendel.
Het boek is geschreven met zowel een hoofdverhaal , geschreven in de tegenwoordige tijd, als met flashbacks , welke in de verleden tijd zijn geschreven . Daarnaast is er nog een verhaallijn die ik voor het gemak maar even “hout”noem. In deze hoofdstukken worden de gebeurtenissen beschreven vanuit een stuk hout dat elke keer een andere vorm heeft. De ene keer is het een plank dan weer een knoop. Deze verhaallijn volgt de gebeurtenissen rondom de productie van en de handel in violen door de eeuwen heen.
Achter het pseudoniem Julian Winter gaan de dichters Esther Jansma en Wiljan van den Akker schuil. Dit is in dit boek te merken aan de mooie sierlijke schrijfstijl. Vooral in de stukken over het hout komen deze tot hun recht. Door de geschiedenis te laten vertellen door hout maakt dat het verhaal heel bijzonder wordt zonder ongeloofwaardig te zijn. Het boek bevat veel karakters waardoor je continue aan het switchen bent tussen plaats en tijd. Het plot zit goed in elkaar omdat het lang duurt voor de fragmenten samenkomen in het verhaal.
Door dit boek heb ik geleerd dat er naast muziek nog een hele andere wereld schuil kan gaan achter het muziekinstrument de viool.