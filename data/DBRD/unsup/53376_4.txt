Meester Bart op zijn best

Had ik zelf maar zo’n meester gehad op de middelbare school. Wat een betrokken leraar is meester Bart. Hij schrijft zo liefdevol over zijn vak en zijn leerlingen en stipt maatschappelijke problemen aan in zijn stukjes

Het boek bestaat dan ook uit allemaal stukjes zoals deze eerder gepubliceerd zijn door meester Bart in Trouw maar eerst begint hij met zijn eigen levensverhaal. Dat stukje ontroerde me meteen. Op zo’n jonge leeftijd al zo’n klap te krijgen. Afschuwelijk.

De stukjes die meester Bart schrijft over zijn leerlingen , kansarme jongeren in de Bijlmer maakten een grote indruk op mij en hebben me echt aan het denken gezet over het onderwijssysteem in Nederland. De quotes die op de linkerpagina staat tussen de hoofdstukken door zijn leuk, inspirerend, verfrissend , ontroerend of zetten je aan het denken. Ze hebben wat mij betreft een grote meerwaarde voor het boek.