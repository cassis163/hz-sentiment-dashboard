Vanaf de eerste tot de laatste bladzijden houdt Ongrijpbaar van Bianca Nederlof je in een leesgreep. Je moet weten hoe het echt zit met de verdwijning van driejarig zoontje Nick van Silvia en David. Dat hij weer gevonden zal worden is wel duidelijk, omdat zijn kidnap de reden van dit boek is. Maar wat je als lezer wilt weten is wie erachter zit.

Gaandeweg worden er steeds tipjes van de sluier opgelicht van Silviaâ€™s verleden. Dat wilde ze juist diep wegstoppen en vergeten, om die reden heeft ze er niets over verteld aan haar man David.

Het verhaal zit goed in elkaar. De angst van de moeder om haar kind is oprecht en goed ingeleefd. Ik was blij voor Silvia dat David een man uit een stuk is. Uiteindelijk liet ik nog een emotioneel traantje op het laatst.