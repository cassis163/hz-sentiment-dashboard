Een zeer indrukwekkend boek die je raakt en lang zal bijblijven.
De personages zijn zo realistisch weer gegeven en de verschrikkingen van de oorlog kruipen onder je huid. Je wilt zo graag dat het goed afloopt voor Matilda en Elsi.
Het is een deel van de oorlog welke nog niet veel is belicht. Het leven in de getto in Polen van Elsi, 16 jaar oud, met haar moeder en gehandicapte zusje.
Matilda van 9 uit Roemenië die bij haar moeder wordt weggehaald om ‘opgeleid’ te worden tot Arischer en ter adoptie afgestaan zal worden aan hooggeplaatste Duitsers.
Maar ook de Duitse gynaecoloog Wilhelm waarvan de vader arts is van Himmler; hij wil dat zijn vader trots op hem is, maar de verschrikkingen waaraan hij geacht wordt mee te werken, kan hij niet. Hoe kan hij zijn leven zeker stellen zonder daarbij deel te nemen aan het Duitse regime.

Het boek leest als een roman, maar is alles behalve een roman. De wil om te overleven van de mensen is zo groot. Ergens blijkt er altijd een scherf van hoop te zijn.