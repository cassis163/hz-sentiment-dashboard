Deze schrijver is een verhalenverteller pur sang; het verhaal blijft spannend, waardoor je het boek niet snel weg zal leggen. Gamers zullen zich heel goed kunnen vinden in de manier waarop gevechten worden omschreven. Dat wordt keurig gedaan! De karakters zijn oppervlakkig, maar dat stoort het verhaal helemaal niet; sterker nog, daardoor weten de karakters je juist te verrassen met hun acties. Dat er halverwege het boek niet alleen nieuwe karakters, maar ook een perspectiefwisseling plaatsvindt (daarvoor zien we vrijwel alles door de ogen van Cromrak) was een aangename verrassing. De dialogen blijven een zwak punt; ze voelen af en toe wat onecht aan. Door het immer lopende verhaal, de humor en de zeer goed uitgewerkte wereld is het boek een echte aanrader! Het wordt zo sterk en humoristisch verteld: Ik zie met plezier uit naar het vervolg!