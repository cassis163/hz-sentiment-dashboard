De zestienjarige Tella is wanhopig: haar broer is ernstig ziek en de artsen weten niet wat ze moeten doen. Dan ontvangt Tella een berichtje met vreemde instructies om deel te nemen aan de levensgevaarlijke race door vier ecosystemen: jungle, woestijn, oceaan en bergen. En de prijs? Het geneesmiddel dat haar broer kan redden. Modepopje Tella, niet gewend aan ontberingen, is vastbesloten: ze moet winnen! Alle deelnemers krijgen een ei, dat tijdens de race uitkomt. In elk ei zit aan pandora, een speciaal gemanipuleerd dier, met gaven waarmee het de deelnemer kan helpen. Tella’s Pandora lijkt niets bijzonders te kunnen… of toch wel? En hoe handig zijn Tella’s gevoelens voor de zwijgzame, stoere Guy, die net zo graag wil winnen als zij? Want als het erop aankomt, heeft Tella maar één doel: het leven van haar broer redden – en dat van zichzelf

Dit is de achterkant van het boek. Je snapt nu wel dat het redelijk spannend is. Toen ik het boek zag wist ik meteen dat ik het zou kopen. Het is een superspannend en verslavend boek. Ik heb het dan ook in twee keer uitgelezen. Het boek is heel makkelijk te lezen. De zinnen zijn kort maar krachtig. Hoewel soms wel te simpel

Het verhaal wordt verteld vanuit Tella. Ze is een bijzonder karakter met meerdere kanten. Zo heb je de tuttige en verwende kant maar je hebt ook de stoere en vastberaden kant. En die stoere en vastberaden kant vind ik het mooist aan haar. Ze zet zich over bepaalde dingen heen zoals dat ze haar mannetje staat in het oerwoud. Ze geeft niet op en ze gaat gewoon door.

Dan heb je de vraag die Tella zichzelf vaak stelde: waarom deze wedstrijd?
Dat wordt wel uitgelegd maar het is redelijk vaag en vergezocht. Dus dat was wel een beetje jammer. Maar dit maakt het verhaal er zeker niet minder op.

De jongen die ze ontmoet is Guy. Hij is heel stil, zwijgzaam en mysterieus. Juist wat hem zo aantrekkelijk maakt. Tella stelt hem de hele vragen over de wedstrijd of over hem, maar die wil hij maar niet beantwoorden. In ieder geval niet in één keer. Af en toe vertelt hij iets over zichzelf of over de wedstrijd. En omdat je zelf ook heel nieuwsgierig bent wil je verder lezen om deze vragen beantwoord te krijgen.

Het lijkt best veel op The Hungergames: er is een arena en je moet overleven,winnen. Wat verschillend is, is dat ze hier wat extra gadgets hebben, zoals de pandora's en ze hoeven elkaar niet te vermoorden (niet dat dat niet gebeurt). En heel belangrijk: ze hebben allemaal een gehoorapparaatje waarin weleens instructies worden gegeven. Het is dus allemaal wat moderner.

Nou, al met al is het een supergaaf en spannend boek. Ik zou het zeker aanraden om te lezen als je The Hungergames heb gelezen. Ik kan in elk geval niet wachten op het vervolg.