Simon vertelt het verhaal van de vrienden Simon en Isak, elk met hun eigen verhaal en hun eigen achtergrond. Ze groeien op tijdens de oorlog, in Zweden. Een oorlogsverhaal maar met een hele vernieuwende twist. De ene een Joodse jongen, opgegroeid in een Joods gezin... De ander Joods maar geadopteerd door zijn Zweedse oom en tante.

Het is prachtig om te zien hoe de verhalen door en langs elkaar lopen. Met hartverscheurende momenten en magische stukjes die langzaam maar zeker het geheel weergeven. Een boek dat een leven schetst van verwachtingen, eisen en aanpassingen... van keuzes maken en groter groeien. Op die manier omvat het boek een heel leven... of eigenlijk twee levens.

Ik heb genoten van de wijze waarop fantasie en irrealiteit, liefde en haat en zoveel andere lijnen naast elkaar lopen en op perfekte wijze samen komen. Zonder vragen blijf ik het achter... het boek klopt, het einde klopt.