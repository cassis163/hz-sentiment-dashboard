Watergeheimen is een kinderboek wat zich afspeelt in het mooie noorden van Nederland. Een erg spannend boek boordevol mysterieuze avonturen, over de vriendschap van twee kinderen met een meermin, en over verdriet en geluk. Een boek wat elk kind zou moeten lezen! Maar zeker ook heel leuk voor ouders en leerkrachten om zelf te lezen en/of voor te lezen aan hun kinderen/klas. Ik zie zo de gespannen gezichtjes voor me, rode koontjes van opwinding. Als ik dit had kunnen lezen als 11 jarige, dan was dit absoluut een van mijn favoriete boeken geweest. Om het als een geheime schat onder mijn bed te bewaren. ;-)


Boomsma leeft zich geweldig in haar hoofdpersonen in. Zelfs in het zeemeerminnetje kan je je verplaatsen waarom ze doet wat ze doet. Je waant jezelf helemaal in haar wereldje.

De mooie omslag, gemaakt door Mario van Brakel, past perfect bij het boek. Hij heeft de sfeer, het verhaal prachtig in zijn illustratie vast weten te leggen, bijna net zo goed als Boomsma dat doet met haar woorden. Een absolute aanrader, hou deze schrijfster goed in de gaten!

Lees hier het leuke interview wat ik met Christien had!