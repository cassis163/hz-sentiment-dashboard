Superleuk boek van Petra HÃ¼lsmann.
Lena raakt (zoals in veel boeken het scenario is) in een week haar baan en haar verloofde kwijt. Om de draad van haar leven weer op te pakken trekt ze in bij haar beste vriendin Juli, haar vriend Michel en huisgenoot Ben. Vanaf het moment dat ze daar intrekt is het hommeles! Ben en Lena kunnen nauwelijks met elkaar overweg en de rotopmerkingen zijn niet van de lucht. Om snel aan geld te komen neemt Lena een baantje aan bij een tweedehandsboekwinkeltje waar geen hond komt. Met haar enthousiasme en drie stappen plan om 'De nieuwe Lena' te worden knapt ze de winkel op en organiseert ze lezingen en bijeenkomsten.
Ze krijgt een nieuwe vriend die schrijver is, en probeert ondertussen binnen te komen in de PR sector. Maar al deze gebeurtenissen komen niet zonder slag of stoot.

Het was een verfrissend boek, natuurlijk heb je sommige dingen in het boek meteen wel door, maar dat maakt het lezen niet minder leuk. Sommige situaties zijn ontzettend komisch omschreven maar niet overdreven, waardoor het boek realistisch is. Het enige minpuntje wat mij op een gegeven moment begon te irriteren is dat Lena en Ben elkaar op het ene moment aardig vinden en prima met elkaar overweg kunnen, dan wordt er ook maar 1 opmerking/grapje gemaakt door Ben, en dan is het meteen een stomme klootzak, een ongevoelige hansworst of een ongelooflijke zak die ze haat, en dat dan het gehele boek door. Dat vond ik jammer, want op een gegeven moment wordt dat vervelend. Verder is het een heel fijn grappig boek om te lezen. Aanrader!