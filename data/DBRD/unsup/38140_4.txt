Pak je geen snoepjes aan van vreemde mannen. Zul je gewoon doorfietsen als een man je naar de weg vraagt? Heb je je mobieltje bij je? Ben je voor het donker weer thuis? Fiets je niet door het bos naar school? Bel je even als je aangekomen bent? Fiets je niet alleen naar huis? Altijd maar weer die vragen. Of er achter elke boom enge mannen op de loer liggen die jonge meisjes mee willen lokken. Ook al had Barbara aan al deze vragen voldaan dan had niemand haar ontvoering kunnen voorkomenÂ…
Barbara is 15 jaar. Op school en thuis zorgt ze steeds voor problemen. Op een dag is zij spoorloos verdwenen. Haar vader, moeder en vriendin Eva zijn vreselijk ongerust. Vriendin Eva zet de politie op een verkeerd spoor, door een ex-vriend van Barbara en een leerkracht als verdachten aan te wijzen. Barbara woont jarenlang bij haar ontvoerder. Ze wordt slecht behandeld, maar is ook afhankelijk van hem. Inspecteur Lozana werkt al die jaren aan de zaak en staat op het punt met pensioen te gaan, als hij een nieuwe tip krijgt.
Giftige woorden is een spannend verhaal. Soms was het wel een beetje pittig allemaal. Vooral ook omdat het over een leeftijdgenoot gaat, dat zet je wel aan het denken. Je wordt lange tijd op het verkeerde been gezet in het boek. Ik ging ook geloven dat de ex-vriend of leerkracht het meisje hadden ontvoerd. Het boek is heel geloofwaardig geschreven. Het zou zo maar echt gebeurd kunnen zijn. Gelukkig is dit niet het geval!