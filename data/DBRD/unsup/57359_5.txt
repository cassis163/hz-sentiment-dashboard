Tijdens haar eerste opdracht als magiër krijgt Delia een visioen. Ze ziet de godenwereld, waar een vergeten god de eeuwenoude bron van magie verwoest. De bron vraagt Delia om haar te redden.

De raad besluit na het verslag van Delia een gezelschap op de been te brengen om de vergeten god tegen te houden. Ze brengen krachtige magiërs bij elkaar die de gevaren onderweg moeten trotseren.

Als eerste moeten ze de beruchte magiër Dillon vinden, die als enige de weg naar de godenwereld kent. Deze schimmige persoon lijkt echter zijn eigen agenda erop na te houden. Delia twijfelt of ze hem kan vertrouwen.

Zal Dillon de magiërs verder helpen en naar de godenwereld brengen, of zal hij het einde van de queeste betekenen?
Het verhaal:
We maken kennis met de hoofdpersonen Delia en Lilith. Ze worden beschuldigd van hoogverraad, maar in plaats van hen te straffen krijgen ze de opdracht de vergeten God tegen te houden. Er wordt een gezelschap samengesteld en met zijn allen gaan ze op zoek naar Dillon, een beruchte magiër. Onderweg komen ze allerlei hinderlagen en obstakels tegen waar ze tegen moeten strijden om te overleven.
Het verhaal is een echt fantasy verhaal met magiërs, gnomen en draken. Het leest vlot. De hoofstukken zijn niet lang en hebben de naam van de persoon waar het op dat moment het meeste over gaat. Je kan je zeker identificeren met de hoofdpersonen in het verhaal en de situatie van hem of haar. Er zit veel actie en spanning in maar ook de nodige humor. Het gaat om vertrouwen en samenwerken. Omdat dit het eerste deel van een trilogie is, is het een open eind.
De cover van het boek vind ik prachtig, niet alleen qua kleur maar ook het figuur zelf.
Ik verheug me op deel twee.
5