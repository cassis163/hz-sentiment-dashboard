"De eerste Mila was een hond. Een bedlingtonterriër. Het helpt als je zulke dingen weet. Ik zit er helemaal niet mee dat ik naar een hond ben vernoemd."

Mij niet gezien ~ Meg Rosoff
Mij niet gezien gaat over de twaalfjarige Mila. Samen met haar vader Gil en haar moeder Marieka woont ze in Londen. Gil en Mila gaan samen naar Amerika om een vriend te zien. Maar als Matthew opeens verdwijnt zit er maar een ding op. Matthew vinden, maar de zoektocht is niet zo makkelijk. Steeds meer komt het verleden van Matthew naar boven, maar zal Mila hem ook werkelijk vinden?

Mijn eerste indruk was oké het personage is wel erg jong. Is dit een boek voor wat jongere mensen? Ach joh wat maakt het uit. Lezen is lezen. Ik kreeg dit boek binnen van 7days en de cover. Ik vind de cover echt mega gaaf. Echt een Amerikaanse sfeer. Daarbij komt ook nog dat het een hardcover is en de bladzijdes zijn goed en stevig. Terwijl het boek zelf niet zo veel pagina's heeft. Vind ik echt zeer aardig van de uitgever :D.

Wat ik meteen opmerkte toen ik begon met lezen was de schrijfstijl. Geen gebruik maken van aanhalingstekens, korte zinnen en veel alinea's. Ik zelf ben er niet zozeer fan van deze manier van schrijven. Voor mijn gevoel las dit boek veel moeilijker door het niet gebruiken van deze aanhalingstekens. Echt een minpunt. Hierdoor kon ik niet goed doorlezen, terwijl ik zo benieuwd was naar Matthews verhaal.

Het personage Mila is echt een leuk en slim personage. Ze is nieuwsgierig en wilt alles oplossen. Ze heeft echt een intuïtie om dingen aan te voelen. Wat weer leuk is om te lezen. Hoe zij denkt en doet. Maar ze is ook nogal vreemd. Zo noemt ze haar moeder bij de voornaam en haar vader bij de voornaam. Natuurlijk mag dat, maar ik vind dat een beetje vreemd. Zorgt een beetje voor verwarring aan het begin. Ook haar vriendin Catlin vind ik nogal vreemd. De vriendschappelijke relatie tussen hun is zeer vreemd. Eerst zijn ze vrienden dan laat Catlin haar vallen en dan komt ze plots terug. En Mila denkt oké we zijn opeens weer buddy's for life.....

De niet al te lange hoofdstukken vind ik duidelijk een pluspunt. Ik ben altijd al een fan van wat kortere hoofdstukken. Dus dat was wel fijn. Wat ik vooral leuk vind is de relatie die er is met Nederland!! Nederland komt er in voor! Dat vind ik altijd leuk om te zien of horen. Het maakt niet uit of het een film, serie of boek is, Nederland erin is altijd leuk. Ook al komt het maar een paar keer naar voren go team HOLLAND!!

Ik moet zeggen dat ik wel van Mij niet gezien heb genoten. Vooral wilde ik weten waar Matthew was en waarom hij weg is gegaan. Uiteindelijk komen we het allemaal te weten in dit boek. Lang leve de stand alone. Ik moet eerlijk zeggen dat ik het wel een zeer vreemd boek vind. Maar een twist in het verhaal is altijd goed hoe vreemd het ook mag zijn. Ik ben blij dat ik dit boek gelezen heb. Zeker een aanrader!