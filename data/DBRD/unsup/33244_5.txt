De spanning in Nemesis spat vanaf de eerste bladzijde er vanaf. Sylvia van Maele, officier van Justitie, wordt midden in de nacht opgeschrikt door een geluid. Gelukkig is ze alleen thuis want de indringers hebben niet veel goeds in zin. Voor haar neus wordt een geblinddoekte man geliquideerd. Het blijkt een belangrijke getuige te zijn van haar in een onderzoek tegen Guzman, een ongrijpbare crimineel. Sylvia waarschuwt meteen twee collegaâ€™s uit haar team om de tweede getuige te gaan beschermen. Ze lopen echter in een afschuwelijke val. De een wordt gedood door een bomaanslag en de ander, Brian, raakt daarbij zwaargewond. Met de overige leden van haar team, wil Sylvia achter Guzman aan, die ze verantwoordelijk houdt voor de liquidatie en de bomaanslag. De tegenpartij doet er echter alles aan om Sylvia en haar team buitenspel te zetten. Dat lijkt te lukken wanneer het gezin van Sylvia moet onderduiken voor hun veiligheid en Sylvia en haar team van de zaak worden afgehaald om verdere escalatie te voorkomen. Sylvia is woedend maar kan niet voorkomen dat een jonge, onervaren officier van Justitie de zaak overneemt. Dan doorbreekt Lars de beveiliging van haar huis, hij doet haar een voorstel wat ze niet kan weerstaan. Op zoek naar gerechtigheid gaan Sylvia en haar team, vanaf nu team Nemesis, inclusief Lars op onorthodoxe wijze te werk op Guzman op te kunnen pakken. Het netwerk van Guzman is echter groot en zijn medewerkers zijn vindingrijk. Sylvia en haar team verleggen de grenzen steeds weer, ze worden gewelddadig en nietsontziend in hun jacht op Guzman. Het verhaal komt tot een climax, als lezer zit je op het puntje van je stoel. Simon de Waal heeft een uitstekende thriller geschreven, een thriller met een boodschap: hoe ver kun en mag je gaan in je zoektocht naar gerechtigheid, of is het wraak?