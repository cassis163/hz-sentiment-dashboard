'Vrouwen van Corvallis' is de eerste thriller van de Vlaamse Christine Bols.
Jonge vrouwen zijn gruwelijk verminkt aan hun eind gekomen, voor de politiemensen is de schone taak weggelegd de dader te pakken.
Het verhaal zit netjes in elkaar, de opbouw is helder en de schrijfstijl van de auteur heel prettig. De hoofdpersonages zijn mannen en vrouwen van vlees en bloed, al klinkt dat in het kader van vermoorde tevens verminkte vrouwen ietwat luguber. Zowel plot als karakters, met name dat van de dader, hadden verder uitgediept mogen worden. Romantiek en relationele troubles verstoren de spanningsboog, dat had een tikkeltje minder gemogen.
Potentie te over voor méér, maar in totaliteit blijft 'Vrouwen van Corvallis' steken op 'gewoon goed'. Een prima debuut, nieuwsgierigmakend naar de tweede Bols, getiteld 'Waverly'.