Ik startte met erg hoge verwachtingen aan dit boek, vooral omdat ik op internet gelezen had, dat dit een boek was voor de fans van de serie Penoza. Laat het toeval zo zijn dat Penoza mijn favoriete serie is. Dus dat maakte mij natuurlijk erg nieuwsgierig.

Het boek las als een trein, vanaf het moment dat ik in het boek startte werd ik meegenomen in een rollercoaster van gevoelens. Of het nu haat, gevaar, liefde, of verdriet is. Apotheker & van Dissel hebben het allemaal verwerkt in deze sublieme thriller.De karakters zijn stuk voor stuk erg goed uitgewerkt.

Doordat de hoofdpersoon Chris ook erg thuis is in de computerwereld merkte ik dat ik sommige dingen een beetje overdreven vond, dit waren vooral stukjes waar Chris andere computers of Servers ging hacken. Dit kan natuurlijk ook zijn omdat ik niet thuis ben in die wereld. Maar van de andere kant waren het wel dingen die totaal niet stoorden en goed in het verhaal pasten.

Voor mijn gevoel zou dit wel eens een internationale doorbraak kunnen betekenen voor Apotheker & van Dissel. Deze thriller kan zich makkelijk meten met de internationale bestsellers.