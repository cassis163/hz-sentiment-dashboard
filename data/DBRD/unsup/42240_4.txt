Korte inhoud

Dikke sneeuwvlokken, cadeautjes onder de boom, overal lichtjes en knusse kerststalletjes: het is weer tijd voor de gezelligste maand van het jaar. In navolging van internationale bestseller ‘Let it snow’ en ‘My True Love Gave To Me’ hebben tien young adultauteurs uit Nederland en België een bundel vol romantische kerstverhalen geschreven die je hart sneller zullen doen kloppen. Van fantasy tot contemporary en dan thriller tot paranormal: ‘Wonderland’ bevat voor ieder wat wils met verhalen waarin ware liefde en de kerstgedachte centraal staan. Met deze collectie heb je tien goede redenen in handen om lekker bij de open haart te kruipen en weg te dromen tijden de decembermaand.

Auteurs

In deze verhalenbundel kun je verhalen lezen van de volgende auteurs:

Jennefer Mellink, Jen Minkman, Chinouk Thijssen, Eva Moraal, Patty van Delft, Vanessa Gerrits, Marijke F Jansen, Rianne Werring, Anne Nicolai, Debora Elisabeth.

Mijn mening

Allereerst wil ik uitgeverij Dutch Venture Publishing bedanken voor het recensie-exemplaar van dit boek.

Voordat ik aan dit boek begon was ik nogal gereserveerd en enigszins terughoudend. Ik kon mij gewoon niet voorstellen dat een verhalenbundel van tien korte verhalen mij hetzelfde plezier zou geven als een boek met een verhaal waarin ik helemaal kan wegdromen. Gelukkig bleek niks minder waar.

Het eerst wat opvalt aan dit boek is de prachtige cover. Het is er een die mij doet denken aan Frozen. Het ijzige blauw nodigt direct uit.

Het leuke aan dit boek is dat er echt voor een ieder wat wils is. Persoonlijk ben ik niet echt een fantasy fan, maar er zijn genoeg verhalen waarmee ik mij prima kon vermaken. Er is aan iedere lezer gedacht.

De verhalen zijn stuk voor stuk pakkende en herkenbare verhalen. Ondanks dat er in sommige de nodige fantasy verwikkeld zit, heeft elk verhaal een element waarin je je als lezer kan herkennen. Het zijn alledaagse verhalen. Gecombineerd met de hoge dosis liefde en romantiek is dit naar mijn mening het perfecte boek voor de feestdagen. Je word vanzelf meegetrokken naar een winter Wonderland waar je het liefst de hele maand december blijft. Lekker wegzwijmelen met een kop warme choco op de bank.

Twijfel je nou, net als ik deed in het begin? Niet doen! Pak dit boek ermee en laat je lekker meevoeren in winterse sferen. Je gaat er geen spijt van krijgen!