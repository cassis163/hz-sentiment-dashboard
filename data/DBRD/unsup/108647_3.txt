De gok genomen en me inschreven voor een genre wat ik zelf niet zo snel zou kiezen. Maar vrienden hadden me gezegd dat de boeken van Stephen King zo geweldig waren en dat ik daar toch echt eens wat van zou moeten lezen. Op de kaft staat “briljant en volstrekt origineel” Stephen King. Ik dacht laten we het proberen, het zal wel de zelfde stijl zijn als Stephen King.
Het begin van het boek is al verwarrend. Het gaat over een geest, een heks die er niet echt is maar toch ook weer wel en die ze een doek over haar hoofd heen leggen zodat ze haar niet hoeven te zien. Ja maar, dat kan toch niet. Wat het rare is dat de verdere setting zo normaal is, vader, moeder kinderen aan tafel. In een fantasieboek is alles vreemd en komt dat niet voor. Dan dat rare verhaal met het draaiorgel en het ‘ongeluk’. Maar ben doorgelezen. Moet wel constateren dat ik het toch een beetje lastig vindt. Het speelt in het hier en nu met daar doorheen gevlochten de wereld van heksen en geesten. Het kan niet maar toch ook weer wel, komt wel dichtbij maar toch ook weer niet. Vond het daardoor lastig. Toch was het zo goed geschreven dat ik het boek zeker heb uitgelezen en met ook goed vermaakt hebt.

Het boek gaat over het plaatsje Beek, helemaal in de ban en vervloekt door de Wylerheks. Zij wordt voorgesteld als een vrouw met dichtgenaaide ogen en mond. Zwijgend staat ze bij je in de woonkamer, naast je bed en loopt elke dat het zelfde rondje. Het zelfde ritueel. Zodra iemand in contact komt met de heks of probeert haar mond te openen ontstaan er problemen. Er wordt afgesproken dit binnen Beek te houden. Dat betekent als je daar komt wonen dat je niet meer weg kan of weg mag. Vakantie kan niet. Je mag de buitenwereld niets vertellen. De HEX controleert dit door overal camera’s te plaatsen, alles af te luisteren. Internet wordt gecontroleerd. Jongeren hebben moeite met deze regels en proberen deze te omzeilen. Heb erg moeten lachen om het verhaal van de lantaarnpaal. Aan de andere kant ook iets beklemmends. Dit loopt uiteindelijk helemaal uit de hand. Volkomen onrealistisch einde die je ook achter liet met vragen.

Prima boek, goed om je mee te vermaken maar toch niet echt een heel geweldig boek.