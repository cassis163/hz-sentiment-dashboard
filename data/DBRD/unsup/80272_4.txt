Evander Clovis, is een niet al te succesvolle journalist die de opdracht krijgt de verdwijning van de plaatselijke arts uit het plaatsje Quisco te onderzoeken, hij logeert daar bij zijn oudtante.
Daar aangekomen treft hij allerlei mensen aan die of wel iets op hun kerfstok hebben of met een misdaad in verband zijn gebracht, al dan niet terecht.
Na 2 dagen tijdens zijn verblijf wordt het lijk van Martha Mulder (de bewuste arts) aangetroffen, zij laat een dochter van 9 achter, Josie, een kind dat uit de gratie ligt bij de bevolking, en ook merkwaardig, ze is het enige kind op het schiereiland.
Als de grond te heet wordt onder zijn voeten, nadat er steeds meer vreemde zaken naar voren komen, probeert Evander weg te komen, maar dat is niet al te makkelijk.

Een heerlijke roman, die me deed denken aan Twin Peaks, maar ook aan het schiereiland Quiberon in Noord Frankrijk qua locatie.
De boodschap is dat als je eenmaal in verband wordt gebracht voor een misdaad, je in een isolement raakt die bepalend kan zijn voor de rest van je leven, of je nou wel of niet schuldig bent, als de gemeenschap je veroordeelt lijkt er geen weg meer terug in de samenleving en speelt het leven zich af op je eigen eilandje.