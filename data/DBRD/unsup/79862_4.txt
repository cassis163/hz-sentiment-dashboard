"When do we start feeling like the world belongs to us?" I wanted to tell him that the world would never belong to us. "I don't know," I said. "Tomorrow."

4.5*

Ik hield ervan hoe imperfect dit verhaal was: hoe imperfect de personages Ari en Danta waren, en hoe imperfect hun relaties (Ari en zijn ouders, Ari en Dante). Al deze imperfecties maakten het verhaal perfect.
Naar mijn mening was dit geen romantisch boek, zoals ik verwacht had. Het was een verhaal over twee vrienden die op zoek zijn naar hun eigen identiteit en hoe ze in elkaars leven passen.
De hoofdstukken waren zeer kort. Benjamin Alire SÃ¡enz stopte vaak in het midden van een dialoog of actie. Dit gaf me soms een raar gevoel omdat ik niet verwacht had dat het hoofdstuk op dat punt zou eindigen. Dit was echter wel een sterk punt van het boek. De schrijver koos altijd de juiste woorden die genoeg zeiden en tegelijk mysterieus aanvoelden.

Ik luisterde naar het audioboek dat voorgelezen werd door Lin-Manual Miranda. Ik moest even wennen aan zijn stem, maar na enkele hoofdstukken paste zijn stem perfect bij de personages.
De enige reden waarom ik dit boek geen 5 sterren geef, is omdat ik het vorige boek dat ik las iets beter vond. Daarom kan ik hen gewoonweg niet dezelfde score geven.