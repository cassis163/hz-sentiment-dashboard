Carlo Cabana zit samen met zijn drie beste vrienden in het geheime superheldengenootschap Ca-Boem-Ca van Professor Poost- Dooif. De eerste Ca is van Carlo Cabana, hij is nogal een superkluns. De BOEM zijn van Bo, een dramaqueen en Emanual, een uitvinder van onnuttige dingen met last van gas. De laatste CA zijn van Catrina, zij zet haar dagdromen om in vuur en vlam. Deze superkrachten moeten wel op het juiste tijdstip ingezet worden. Ze krijgen een verzoek om hulp van Indiana Joanna, een archeologe en ze vertrekken naar Egypte om haar verdwijning te onderzoeken. Ze was op zoek naar de schat van de zwarte mummie. Ondanks hun vreemde talenten slagen ze er in Indiana Joanna en zelfs de schat te vinden, maar het verhaal krijgt nog een verrassende wending.

De illustraties en opmaak van Het Geel Punt nemen een vooraanstaande plek in. De tekst wordt zeer regelmatig afgewisseld met strips en illustraties. Sterker nog de tekst lijkt wel een strip met alle verschillende lettertypes en kleuren. Alles wordt in het werk gesteld om dit avontuur vlot door te lezen en te verduidelijken. Het is zeer geschikt voor de lezertjes die niet graag lezen. Voordat ze het in de gaten hebben, hebben ze per ongeluk een boek van 128 paginaâ€™s uitgelezen. Dat smaakt naar meer, gelukkig staan deel drie en vier op uitkomen in 2015.

De schat van de zwarte mummie is het eerste deel van deze Carlo Cabana reeks, uitgegeven door Bakermat in september 2014. De auteur is Bjorn Van den Eynde.

/Lmcmr