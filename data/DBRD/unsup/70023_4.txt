Dit boek is goed te vergelijken met Harry Potter. Beiden gaan over een jongen die niet weet dat hij kan toveren, naar een kostschool gaat en 2 vrienden krijgt, een jongen en een meisje. En natuurlijk een medeleerling die hem niet mag. Gevaarlijke situaties.
Harry Potter wint wat mij betreft op alle punten. Toch wil dat niet zeggen dat ik dit geen leuk boek vond. In tegendeel. Ik heb het met veel plezier gelezen.
Call is, met al zijn eigenwijze gedrag, een jongen die ik wel leuk moet vinden. Heerlijk een beetje tegendraads zijn.

Vuur wil branden
Water wil stromen
Lucht wil stijgen
Aarde wil binden
Chaos wil verslinden

Het boek is bij vlagen best spannend. En al weet je best dat het goed zal aflopen, omdat anders de serie geen serie kan worden, je wil toch door blijven lezen om ook zeker te weten dat het goed komt.

Het is geen Harry Potter, maar zeker wel vermakelijk.

3,5 sterren