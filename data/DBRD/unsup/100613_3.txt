Echt spannend en spectaculair wordt het verhaal nooit, wel is het een boeiende reconstructie van hoe het Mengele is vergaan na de Tweede Wereldoorlog. Mengele raakt maar mooi weg met al zijn gruweldaden. Als lezer heb je slechts één troost: Mengele ziet hoe de wereld absoluut niet wordt wat hij gehoopt had en dat is misschien zijn enige straf. Af en toe vangen we een glimp op van zijn gruweldaden en daar is jammer genoeg niets fictie aan. Hallucinant om lezen hoeveel kopstukken ongestraft bleven en een luxeleven hebben geleid! Het is de verdienste van de schrijver dat alles vlot leest ondanks de karrenvrachten aan namen.