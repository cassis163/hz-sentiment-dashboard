Musashi en zijn strijdmakkers verliezen een gevecht en hij besluit om er vandoor te gaan. Als je als Samoerai de weg volgt, hoor je Seppuku te plegen als je verliest en je leider dood is. Musashi wil blijven leven en doet dat dus niet. Andere Samoerai vinden dit dus zeer oneervol. De Weg is de zijne niet meer en hij keert hem de rug toe. Vanaf dat moment zien ze hem als een Ronin.

( een oneervolle Samoerai) Hij kan niet meer in de Weg geloven. Hij besluit zelf te beslissen over leven en dood. Hij komt op zijn tocht een heleboel mensen tegen die met hem willen vechten. Ze willen zijn hoofd hebben!

In het verleden heeft hij de Yoshioka stam beledigd en ze willen hun eer verdedigen. Samoerai Akyima zit achter Musashi aan. Hij moet hem vermoorden anders mag hij niet meer teug naar zijn leider en moet hij Seppuku plegen. Maar het lot krijgt een andere wending en Akyima begrijpt Musashi heel goed. Samen met een blinde vrouw en een jong meisje vervolgt Mushashi zijn weg.

Later in het verhaal komt ook de gevreesde Tadanari achter hem. Deze Samoerai is meedogenloos en zal niet rusten totdat Musashi dood is. Hij blijft maar op de vlucht, krijgt weinig tijd om op adem te komen. Toch had ik iets meer vaart in het verhaal verwacht.

Eer, plicht, wraak…Vooral dat laatste lijkt de personages te drijven. Ook al vinden ze zelf dat het de eerste twee zijn. Als lezer ervaar je het als wraak.

Je leert veel bij over de wereld van de Samoerai. Wij begrijpen hun drijfveren niet zo goed als Westerlingen. Bij hun draait alles om Eer en Plicht. Ik zelf begrijp niet zo goed waarom Seppuku plegen ( zelfmoord door het zwaard) zo eervol zou moeten zijn. Waarom moet je dood als je leider sterft? Het is een mooi gebaar en ze maakten er een hele show omheen vroeger. Maar ik zou net als Musashi altijd voor het leven kiezen. Dus het zet je aan tot denken deze geschiedenis. Het is mooi om te lezen over de tradities die Samoerai hebben. En om te lezen hoe zo’n prachtig zwaard geboren wordt. Dat is ook een heel proces en erg duur. Als geschiedenis liefhebber kom je zeker aan je trekken. Je krijgt een prachtige kijk in deze cultuur.

Dit is het tweede boek over de Ronin Musashi Miyamotos. In het eerste boek heet hij grotendeels Bennosuke. Dus denk niet dat het over iemand anders gaat nu. Hij moest een andere naam aannemen. De namen zijn soms een mond vol en je moet echt even goed doorkrijgen wie nu ook weer wie is.

Alles is zeer uitgebreid op papier gezet. Historisch is dat echt prachtig weergegeven. Maar soms ook langdradig. Daardoor leest het niet zo snel. Er zit minder actie in, dan het eerste boek. Boek twee is echt gericht op overleven zonder zo weinig mogelijk geweld te gebruiken. Hij is op de vlucht en zit vaak met zichzelf in de knoop. Maakt hij de juiste beslissingen of doet hij dingen vanuit wraak? Je zult dat als lezer allemaal mee ervaren. Je kijkt door de ogen van Musashi mee.