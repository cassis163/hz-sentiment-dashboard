We kennen de kinderboekenschrijver uit Wales bijna allemaal wel, denk ik. Ik weet nog dat ik verdrietig was toen hij overleed. Ik verslond zijn kinderboeken namelijk. Ook weet ik nog dat wij 'Oom Oswald' in de kast hadden staan beneden. Mijn moeder zei dat dat niks voor mij was. Misschien had ze toen nog gelijk.

Oom Oswald heeft een fantastisch leven en daar vertelt hij over in geuren en kleuren. De vrouwen die hij verslindt, de gekke ontmoetingen, zijn plan om rijk te worden, het is allemaal geweldig verteld in deze doldwaze geschiedenis van een zeer markante figuur. Geniet van dit prachtige avontuur!