Ondanks dat het steeds korte verhalen zijn die je leest, leest het als één prachtig verhaal over Arsène Lupin en zijn tegenstanders. De auteur beschrijft Frankrijk en zijn cultuur zo mooi waardoor je niet anders kunt dan met open mond van verbazing, verder lezen en genieten van de tijd waarin deze verhalen zich afspelen.

In de jaren zeventig heb ik kunnen genieten van een serie op tv over Arsène Lupin. Dat was leuk, maar het lezen van dit boek heeft voor mij veel meer opgeleverd; mijn eigen fantasie en voorstellingsvermogen werden wederom getriggerd.

Arsène Lupin treedt hier bijna niet op de voorgrond, maar regelt alles op de achtergrond terwijl Herlock Sholmes het liefst op de voorgrond treedt.
Een mooi voorbeeld van een Victoriaanse mysterie-roman.
Frankrijk tegen Engeland!

In het voorwoord van Bart van Loo lees je meer over de achtergrond van de auteur en zijn schepping.
En hij heeft gelijk; ik raakte zeker gecharmeerd van Lupin en kijk daarom uit naar meer verhalen over deze charmante maar zeker niet te vertrouwen gentleman-inbreker!