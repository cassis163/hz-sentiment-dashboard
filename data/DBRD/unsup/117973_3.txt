Je leert in het boek Aaf kennen op het moment dat de moeder van het gezin voor een ander geloof, de pinkstergemeenschap, kiest. Uiteindelijk gaat ook de vader over naar dit nieuwe geloof. Op het begin komen er alleen, maar positieve eigenschappen naar voren, maar naarmate het gezin en Aaf langer met het geloof te maken krijgen komen ook negatieve kanten naar voren.
Thuis draait het steeds meer om de gemeente en het gemeenschap gevoel en minder om het gezin en de gezinsleden. Daardoor komt Aaf in haar jeugd en opgroeien aandacht te kort.
Tijdens het boek volg je Aaf door de jaren heen en maak je haar ontwikkeling met het geloof mee.

Het boek leest prettig weg. De schrijfstijl leest vlot weg. Het geloof wordt mooi en beeldend beschreven.
Ik vond het een mooi en bijzonder verhaal om te lezen. Toch ontbrak het wat aan diepgang van de karakters en werden sommige keuzes te plotseling gemaakt zonder duidelijke uitleg. Hierdoor bleef ik op het einde met wat vragen zitten.
Wel leer je door het verhaal te lezen meer over de pinkstergemeenschap, over geloven en wat opgroeien in een geloof met je doet. Ook al twijfel je aan het geloof, het geloof zit toch in je hoofd of je nu wilt of niet.