Het concept: Laat 1x per jaar iemand die een brede en originele kijk heeft op de wereld één vraag stellen. Laat vervolgens 101 Nederlandse wetenschappers, ondernemers kunstenaars en andere denkers deze ene vraag beantwoorden. In deze alweer vierde editie van Nederland in Ideeën stelt Anton Corbijn (fotograaf & filmmaker) de vraag “Waar verzet jij je tegen?”. Een prachtige vraag die 101 verschillende antwoorden oplevert. De antwoorden zijn beschreven in maximaal 3 pagina’s . Het is dan ook een boek wat je kunt lezen op de momenten dat je een kleine inspiratieshot nodig hebt.

Bijzonder om te lezen hoe dezelfde vraag weliswaar verschillende antwoorden oplevert, maar je toch een soort van rode lijn kunt vinden in de antwoorden binnen dezelfde groep. Niet alleen in het onderwerp van verzet van bijvoorbeeld de groep wetenschappers, maar ook de manier van beschrijven van hun verzet. Het mij laat zien dat verzet zowel individueel als iets gemeenschappelijks kan zijn.

Opvallend is het ook dat mensen vooral hun verzet omzetten in iets positiefs. Hun verzet valt nagenoeg gelijk met hun intrinsieke motivatie. Ze hebben vaak van hun verzet hun werk van gemaakt. Het roept bij mij het beeld op dat een ieder van ons een wereldverbeteraar is en iedere dag bezig is de wereld te verbeteren, door iedere schijnbaar kleine handeling, keuze etc. die ze maken. Ik begrijp dan ook goed Anton Corbijn deze vraag vooral stelt met de emotie boosheid in gedachten. Hoe boosheid een positieve invloed op het leven kan hebben. Bedenk maar eens de laatste keer waarom jij boos was. En dat je je waarschijnlijk hebt voorgenomen het anders te doen, bijvoorbeeld om wel te wachten totdat iedereen uit de trein is gestapt, voordat je zelf instapt. Een kleine daad van verzet die tot iets positiefs kan leiden :-)