Genre: thriller
Uitgever: Lannoo
ISBN: 9789401442800
Uitvoering: paperback
Aantal pagina's: 285
Uitgave: 2018

Met dank aan Uitgeverij Lannoo voor dit recensie-exemplaar.

Comeback is - na Ademnood - het tweede deel uit een tweeluik.

Let op: kan spoilers bevatten!

In Ademnood hebben we kennis gemaakt met Kaya De Regge. Zij heeft ettelijke jaren in Amerika doorgebracht en bij de FBI een stevige opleiding achter de rug als profiler. Bij haar terugkomst naar België gaat zij aan de slag bij de politie van Gent. Daar wordt zij op een zaak gezet die lijkt dood te lopen, maar al vlug blijken er verschillende linken te zijn.

Comeback begint met wat vooraf ging in Ademnood. Altijd leuk, want zo zit je gelijk weer in het verhaal. Kaya bijt zich verder vast in de zaak JW die nu in een stroomversnelling komt. Als hij wordt aangehouden en verhoort, wordt in grote lijnen duidelijk wat er allemaal is gebeurt jaren geleden in het sanatorium.

Daarnaast is ze vastbesloten de moord op haar onderbuurman en barista Jack op te lossen. Een verhaallijn waarin dieper ingegaan wordt op Jack's verleden in Colombia. Ze kan niet geloven dat Jack én de spilfiguur én zijn koffieshop een dekmantel voor drugshandel zijn. Heeft ze zich dan zo vergist in hem?

'Ze ging op haar bed liggen en luisterde naar de lp Rumours van Fleetwood Mac'

Je begint altijd met een bepaalde verwachting aan een boek, zeker bij een tweede deel uit een serie waarvan het eerste met een enorme cliffhanger geëindigd is. De vraag is of die verwachtingen uitkomen, want dat maakt voor de lezer of het boek mee of juist tegenvalt. Door die enorme cliffhanger waren mijn verwachtingen hoog en was ik heel erg benieuwd hoe alles op zijn plaats zou vallen in Comeback.

Comeback is een geslaagd vervolg op Ademnood en gaat in dezelfde lijn verder. Aebi zorgt weer voor verrassende wendingen en je hebt - door de sprongen in de tijd - geen idee waar ze naartoe wil. Gaandeweg begint alles duidelijk te worden en zie je hoe vernuftig het verhaal in elkaar zit.

Het is kenmerkend voor Aebi hoe zij op een ongecompliceerde manier woorden aan elkaar rijgt en daardoor haar boeken toegankelijk maakt voor een groot publiek. Daarbovenop zijn haar sfeerschetsen beeldend en gedetailleerd. Door haar uitgebreide research wordt een personage als Kaya levensecht en menselijk. Kort samengevat is Comeback vlot geschreven met kennis van zaken. Aebi weet waarover ze schrijft en zet het op een zeer realistische manier neer waardoor het over de hele lijn geloofwaardig blijft.

De karakters komen in Comeback beter uit de verf, ze zijn meer uitgediept waardoor je een betere 'voeling' krijgt met hen. Ook op Kaya's gevoelens en haar leven krijg je grip alsook hoe haar verleden haar parten blijft spelen. De dood van haar moeder waar ze het moeilijk mee heeft, haar verdriet om Jean, de band met haar zus die niet optimaal is en nu komt daar de dood van Jack bij. Dit alles is zeker een toegevoegde waarde, want zo is er potentieel voor Kaya De Regge. Ik ben benieuwd.