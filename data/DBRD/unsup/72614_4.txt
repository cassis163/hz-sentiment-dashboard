Dit boek geeft zowel inzicht in de vernietigende kracht die (sociale) media kunnen hebben als in de manier waarop wanhoop het leven kan binnen sluipen en alles kan vernietigen. Het verhaal deed me meermaals sidderen en bezorgde me een paar woelige nachten. Hoewel het boek thriller-elementen bevat, is het niet zonder meer bij dit genre onder te brengen. De personages en gebeurtenissen zijn realistisch uitgewerkt en de spanning wordt geleidelijk opgewekt. De lezer wordt naar het einde gestuwd, wat voor mij eerder een anticlimax was (maar het boek niet minder waard maakt om te lezen). Lees zo weinig mogelijk spoilers over dit boek en laat je verrassen.