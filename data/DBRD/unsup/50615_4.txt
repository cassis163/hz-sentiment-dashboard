Zij was nog erg jong, naïef en werd slachtoffer van een groepje succesvolle, arrogante dj’s die het niet zo nauw namen met de gangbare normen en waarden. Toen zijn zus zelfmoord pleegde nam hij zich voor ooit wraak te nemen op de man die zijn zuster zwanger maakte. Hij is geduldig, maar zal niet rusten voordat hij zijn doel behaald heeft.

Hanna Vermeer is druk bezig met een onderzoek naar de doodsoorzaak van een jongeman die dood gevonden werd in een anti-kraakpand.

Verhaallijnen die op het eerste gezicht niets met elkaar te maken lijken te hebben, maar die door Peter Römer op slimme wijze aan elkaar gekoppeld worden. Supernova is een spannende misdaadroman vol familieperikelen, absurde relaties en ook al lijkt de verhaallijn soms wat voorspelbaar, als lezer kom je gaandeweg toch voor een aantal originele wendingen te staan. Het boek leest gemakkelijk weg, is het derde deel met rechercheur Hanna Vermeer, maar kan zonder problemen los van de andere delen gelezen worden. Peter Römer weet te boeien, hij laat de lezer toe in de unieke gedachtewereld van diverse personages, zo wordt het verhaal van verschillende kanten belicht en dat maakt Supernova fascinerend genoeg om het boek in een rap tempo uit te willen lezen.