Jack Reacher is een ruwe bolster. Rechtvaardigheid is alles voor hem, ieder onrecht wil hij aanvechten. Hij bedoelt het allemaal heel goed, maar komt daardoor wel eens in de problemen. Hij heeft het leger gedag gezegd en reist nu door Amerika, zonder echte plannen, hij ziet wel waar de reis hem brengt.
Terwijl hij over straat loopt, ziet hij een vrouw met een kurk die worstelt met het openen van de deur van een drogist terwijl ze een handvol kleren vast heeft. Gentleman als hij is, raapt hij haar kruk op, neemt de kleding over en ondersteund haar. Terwijl ze zich omdraaien, kijken ze recht in twee pistolen en worden ze ontvoerd.
Een lange rit begint waarin de twee elkaar leren kennen. De vrouw is Holly Johnson en is FBI agente. Ze is nog meer dan dat, maar dat ga ik hier niet verklappen.
Beide worden ondergebracht bij een militie die zich wil afscheiden van Amerika. Hun leider, psychopaat/idioot/fantast heeft de pest aan de federale bank die volgens hem verantwoordelijk is voor veel ellende. Verder wil hij een andere grondwet. De enige manier om dat te realiseren is door je onafhankelijkheid uit te roepen. Laat het nu juist vlak bij 4 juli zijn.

Spannend boek, veel actie, de kwaliteiten van Jack Reacher worden gedetailleerd beschreven. Ik hoop alleen maar dat bij verfilming een echte man dit personage mag spelen en niet Tom Cruise, die is veel te klein, letterlijk en figuurlijk, om deze man te spelen.