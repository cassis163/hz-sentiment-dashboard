Titel : Carta
Auteur : Sterre Carron
Uitgeverij : Witsand Uitgevers
ISBN : 978-94-9201-167-1

Whoppa !!! 10 sterren ! Wat Sterre Carron kan, kan ik ook : haar direct overvallen met een overload, in dit geval een overdadigheid aan sterren. In ons geval (de lezers) krijgen we met Carta te maken met een overdaad aan meesterlijke moorden.
De proloog hakt er zonder pardon direct in : rauw en agressief. Zonder rond te pot te draaien, zonder het even in te kleden word je als lezer direct geconfronteerd met een verkrachting. Hiermee zet Carron de toon voor het verdere verloop van het verhaal.
Saskia en Ytsje wonen met enkele anderen in een antikraakpand in Mechelen. Op een stormachtige avond komt Saskia thuis in een leeg huis. Raar, want ze had eigenlijk met haar vriendin afgesproken om haar de pieren uit de neus te halen over Ytsjes date. Deze nieuwsgierigheid maakt al snel plaats voor afgrijzen: de vriendin hangt buiten aan het raam te bengelen aan een touw. Een zaak voor Rani Diaz en haar team. Zelfmoord blijkt uit den boze, want op het lijk wordt een speelkaart gevonden. Snel daarna vallen er nog doden, telkens opgesmukt met een speelkaart … de druk binnenin het korps wordt onhoudbaar. Tegelijkertijd duikt er in het privé-leven van Diaz ook een vreemde man op. Heeft hij er iets met te maken ? Speelt de moordenaar een spel met haar ? Is hij of zij de perfecte moordenaar ? De kaarten zijn alleszins geschud … tijd voor Rani Diaz om het kluwen te ontwaren.

Hoe moeilijk moet het niet zijn om met een 8ste Rani Diaz thriller op de proppen te komen. Elke keer weer liggen de verwachtingen van de fans weer zo hoog dat het volgens mij haast onmogelijk is om nog ontspannend te kunnen werken aan een nieuw verhaal. De druk op Sterre Carrons schouders moet immens zijn, maar toch pent ze opnieuw en opnieuw een verhaal neer waar menigeen vingers en duimen bij aflikt. Een tengere, lieve dame die zo’n daden wandaden ontspruit : haast onbegrijpelijk. Carta is zeer zeker voor lezers met een gevoelige maag niet aan te raden om ’s nachts te lezen. Het zwarte kaft met een duister iemand die speelkaarten vast heeft geeft het donkere gevoel dat doorheen dit boek sluiert weer.
De hoofdstukken waar de moordenaar (geschreven in de ik-persoon) aan het woord komt grijpen je naar de keel. Sterre Carron goochelt zo met haar hersenspinsels dat je na een tijdje gewoonweg begrip opbrengt voor de dader. Je zou je haast schuldig voelen om er geen medelijden met te hebben.
Het gruwelijke zit ook niet enkel in de daden, maar in het leven an sich. Het is het verleden dat je maakt zoals je nu bent.

Kortom : Sterre Carron zal met Carta sowieso weer onder een sterrenhemel een volgende boek kunnen schrijven ! Koop het boek, zonder je af ... Carta laat je niet los en heb je in no-time uit.

Leuk weetje : Wat Carta nog specialer maakt is dat er deze keer enkele fans een rol spelen in dit verhaal. Uit de +/-220 kandidaten van de Rani Diaz groep werden er 12 mensen en één hond gekozen.



Spanning : 10
Schrijfstijl : 10
Plot : 9