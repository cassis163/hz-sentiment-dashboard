De zevende en nieuwste thriller van Linda Jansma 'Verbroken' lag al een paar dagen in de boekenkast naar me te roepen. En eindelijk was ik dan zover dat ik erin kon beginnen. Ja en als je eenmaal in een boek van Linda Jansma begint, dan is het lastig om het weg te leggen, dat lukt eigenlijk pas als je het boek uit hebt!

Het boek is geschreven vanuit de twee hoofdpersonen. Vanuit verschillende hoofdstukken vertelt Mara over haar verleden. Het verleden waarin ze haar twee kinderen is kwijtgeraakt. Langzaam ontvouwt zich in die hoofdstukken hoe één en ander is verlopen. Van die hoofdstukken werd ik afwisselend, nieuwsgierig, verdrietig en boos. Hoe kan het toch dat mensen, die eens zoveel van elkaar hebben gehouden, elkaar zoveel pijn doen en de ander het meest dierbare ontnemen? Dan de hoofdlijn van het verhaal over Mara als ethisch hacker. Hier wordt ook de spanning goed gedoseerd en opgevoerd. Zelf ben ik niet super digitaal aangelegd. Er werden verschillende termen gebruikt die mij niet bekend waren, maar waarover zo wordt geschreven dat ik dacht alles te begrijpen.Vanuit de persoon Imara wordt goed beschreven wat zij met zich meedraagt uit het verleden. Een verdriet wat Mara herkent. Bijzonder geschreven. Imara komt tot leven als mens. Knap!

En weer een thriller van Linda Jansma die als kern een maatschappelijk thema heeft. Meerdere eigenlijk, de cybercrime, IS en kinderontvoering. Een boek wat leest als een trein en een verhaal wat je tot nadenken aanzet en wat mij niet koud heeft gelaten.
Zeker een aanrader en de 5 sterren meer dan waard!
Nu al benieuwd naar de verhaallijn van het volgende boek van Linda Jansma.