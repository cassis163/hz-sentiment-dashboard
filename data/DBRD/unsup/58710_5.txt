Als puber was ik wel eens vier-en-vijf-mei-moe.
Elk jaar weer dat geneuzel over die Tweede Wereld Oorlog, moest dat nou ? O wat was ik een onwetend schaapje opgegroeid in vrijheid en in een opbloeiende economie.
Wat een drama's zijn daar aan in onze vaderlandse geschiedenis aan voorafgegaan.

Deze roman laat je weer eens goed beseffen dat het een verschrikking was. Het word bijna een thriller door al die waargebeurde ellende. Ook al is het verhaal verzonnen, de auteur heeft haar huiswerk goed gedaan qua feiten en gebeurtenissen. In een chronologische volgorde ontvouwt het verhaal zich wat start met het bombardement van Rotterdam en dus ook de start van de oorlog.

De karakters worden meteen goed neer gezet en je leeft met Katja en haar man plus broers en zussen mee. Langzaam trekt die oorlog iedereen mee in zijn greep en wordt het steeds meer een kwestie van overleven in een samenleving die ontwricht is en waar je niemand meer kan vertrouwen.
Het is ieder voor zich en dat brengt zware keuzes en offers met zich mee.

Als ik niet aan het lezen was, bleef Katja in mijn hoofd zitten. Het verhaal liet me niet los.
Het boek loopt door tot de bevrijding maar ook nog even in de dagen en maanden daarna, die alles behalve makkelijk waren. Je sluit af met een lach en een traan.

Dit boek kan ook bij de jeugd D boeken.
We moeten trots zijn op zo'n geweldige Nederlandse schrijfster die onze vaderlandse geschiedenis zo helder kan weergeven en beschrijven in onder andere deze prachtige historische roman.
Wat mij betreft een 'must-read'!