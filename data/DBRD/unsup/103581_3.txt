Het verhaal is uit het leven van moderne gezinnen gegrepen: een huwelijk waar weinig muziek meer in zit, een vrouw die een uitvlucht zoekt uit dat huwelijk, de schadelijke gevolgen van de crisis en een puberdochter waarop de ouders hun invloed verliezen. Dit boek kocht ik op aanraden van een verkoopster in de Standaard Boekhandel in Kortrijk omdat ik graag 'een typisch Vlaamse thriller' wilde lezen. Toen ik het boek uit had, bleef ik teleurgesteld achter. Er zijn heel wat vragen die in het boek onbeantwoord blijven (Wat gebeurt er met degene die de kleuter heeft over gereden? Heeft Charly gezien wie dat deed? Wat deed Charly op haar spijbeldagen? Was Herman echt bezig met een boek? Wat gebeurt er met Charly?). Is dat opzet of heeft de schrijver hier wat steekjes laten vallen? Het gaf mij een onevenwichtige indruk, terwijl Patrick de Bruyn toch een ervaren schrijver is, gezien het aantal boeken op zijn naam. Bovendien zijn er veel toevalligheden in het verhaal (bv. de manier waarop de daders worden gevonden). De eerste helft van het boek vond ik redelijk boeiend, daarna zakt het verhaal in en vond ik het moeilijk om me te concentreren. Aan het einde is er een echte climax. En dan is het boek uit en blijf je zitten met een aantal vragen....