Wat een verhaal. Ongelooflijk en ontzettend knap opgeschreven. Het boek leest als een thriller, zij het niet dat het echt is gebeurd. Het boek is verhalend geschreven, afgewisseld met politie-interviews, what’s app- en messengesprekken.
De enorme naïviteit van Laura waardoor zij zich enorm in de nesten werkt en waarmee zij zich keer op keer laat mishandelen door haar echtgenoot en blijft geloven in een betere wereld, brengt haar naar IS-gebied. Daar wacht haar ook niet veel goeds zoals ieder weldenkend mens wel weet. Haar vader denkt contacten te hebben met mensen die haar kunnen helpen te ontsnappen, maar dit blijkt achteraf vooral te berusten op grootspraak. Dat Laura met haar kinderen heeft weten te ontsnappen is achteraf vooral heel veel geluk geweest. Thomas Rueb heeft haar verhaal weten te construeren, is naar de plekken geweest in Syrië en Irak, heeft talloze mensen gesproken en heeft het daarna nog weten te verwoorden in een ware pageturner.