Het boek
‘Vijftig’ is een bundel van, jawel vijftig, columns van Ina Hollander. De onderwerpen zijn van alledag. De onderwerpen zijn divers en variëren van kinderen en vrienden tot relaties, doktersbezoek en de wereld willen verbeteren.

Visie van de recensent
Hollander ziet kans om van alledaagse onderwerpen een bijzonderheid te maken. Simpelweg door haar wijze van benadering. Haar schrijfstijl kenmerkt zich door een grote mate van toegankelijkheid. Zij vertelt beeldend en maakt gebruik van originele woordgrappen die je zeker een glimlach zullen ontlokken.

De lezer die diepgang verwacht zal derhalve worden teleurgesteld. De korte columns zijn puur bedoeld om te amuseren en daar slaagt Hollander in. Toch kan ik mij, op basis van haar andere werk, niet aan de indruk onttrekken dat Hollander tot een boek van een hoger niveau in staat is.

Desondanks is ‘Vijftig’ een leuk boekje om jezelf of iemand anders cadeau te doen.

“Hoe vertel ik op een goede manier dat ik al jaren de boel besodemieter? Dat ik als een valse priester het ene predik en het ander doe? Hoe schaamteloos is het om vele jaren, zeg maar gerust decennia lang, te oordelen over hen die er wel open en eerlijk voor uitkomen.”

Wanneer je wilt weten waar Hollander het in deze column over heeft, dan …. lees je ‘Vijftig’!

Over de auteur
Ina Hollander (1961) is freelance columniste voor het Noord-Hollands Dagblad. Daarnaast schrijft zij reisblogs en korte verhalen.

Uitvoering
Uitgever Godijn Publishers
Paperback, 140 pagina's
ISBN10 9492115050
ISBN13 9789492115058

Over Hanneke Tinor-Centi
Hanneke Tinor-Centi (1960), communicatiemanager, tekstschrijver, boekrecensent en blogger. http://hanneketinorcenti-blog.simplesite.com/