Rode draad doorheen de hele reeks is de brand in het appartement van Henning, waarbij zijn zoontje Jonas om het leven kwam. En net zoals in vorige boeken wordt deze verhaallijn afgewisseld met een zaak die Henning probeert op te lossen. Van de partij zijn naar goede gewoonte Hennings ex Nora en Iver, haar nieuwe partner.

'Familiewapen' is het vierde deel in wat een reeks van vijf boeken moet gaan worden. Het boek wist me iets minder te bekoren dan de voorgaande drie. Te veel namen, in beide verhaallijnen, waardoor het overzicht soms wat verloren ging. Pas in de laatste 80-100 blz wist het boek me echt mee te slepen.

Zoals altijd eindigt het boek wel met een geweldige cliffhanger en besef je vol ongeloof dat je weer een jaar op het vervolg moet wachten ...

3,5 sterren.