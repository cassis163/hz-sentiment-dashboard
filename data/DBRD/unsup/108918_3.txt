Een boek van Nicolas Sparks staat garant voor een mooi liefdesverhaal en liefdevol neergezette karakters.
In The Longest Ride worden we zelfs getrakteerd op 2 volkomen los van elkaar staande liefdesverhalen. Dat van de oude, zich in een heel benarde posititie bevindende Ira en zijn Ruth en dat van Sophia en stierenrijder Luke.
Persoonlijk sprak het verhaal van Sophia en Luke me meer aan. Het spanningsniveau was daar hoger. Ira/Ruth, wier verhaal zich telkens afwisselt met dat van het andere koppel, was een meer statisch gegeven.
Intrigerend bleef ook steeds hoe de twee verhaallijnen zich zouden kruisen. Dat gebeurt tijdens een verrrassend en hartverwarmend einde, waardoor Sparks me nog maar eens een traantje heel doen wegpinken...
Mooi, warm boek, maar niet zijn beste. Dat blijft voor mij nog altijd The Lucky One.