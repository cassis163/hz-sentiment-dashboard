Balzerin Carobolante was ooit een veelbelovende tennisser en wordt al op jonge leeftijd hoogleraar psychologie. Als een liefde onbereikbaar is en zijn nieuwste boek door collega’s en media wordt afgekraakt verliest hij zijn geloof in de liefde en de wetenschap. Hij raakt in verval en begaat dan een fout die niet meer te herstellen. Hierdoor belandt hij in een tbs-kliniek. Bij wijze van experimentele behandeling vraagt hij toestemming om zijn psychobiografie te mogen schrijven. Dat verzoek wordt toegewezen.

Gedurende het verhaal raak je steeds meer betrokken met de hoofdpersoon Balzerin Carabolante en heeft het je volledig in de ban. Busato weet het zo te verwoorden dat je begrip hebt voor Balzerin en zijn manier van aanpak. De verschillende verhaallijnen worden op een hele mooie natuurlijke manier bijeen gebracht. Wat bezielt Balzarin en wat denkt hij hiermee te bereiken of zelfs te bewijzen. Dat zijn vragen die die gedurende het lezen van dit verhaal opkomen. Ik wist niet zoveel af van tbs en nog minder van hoe het er aan toe gaat in een tbs-kliniek. Dat is een stuk duidelijker geworden na het lezen van dit boek. Het personage Balzarin is zeer goed uitgewerkt en komt helemaal tot zijn recht. Vittorio Busato heeft een stijl van schrijven die prettig leest, met onderliggende humor die je regelmatig doet glimlachen.

‘Impact’ is een roman die je laat zien wat er kan gebeuren als je succes hebt en plotseling een misstap maakt, wat voor impact dat kan hebben en hoe je daar dan mee om kan gaan…