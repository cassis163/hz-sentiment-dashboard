Feline en de bijzondere ontmoeting had ik willen lezen toen ik jong was! Ik denk dat ik super fan had geweest van Feline. Feline is verhuisd naar de Klavervierhoeve, een oude boerderij waar de vorige dierenarts woonde. De tuin is enorm en in de tuin komt Feline een enorme kater tegen: Paolo. Paolo wil graag vrienden worden met Feline, maar die schrikt eerst van hem. Uiteindelijk worden ze de beste vrienden en helpt Paolo Feline met de dieren. Paolo is een grappige kater die vergeten is hoe oud hij ook al weer is.

Feline komt op het eerste gezicht onzeker over, maar stapt over haar onzekerheden heen. Eerst wil ze niks weten van Paolo, maar later worden ze beste vrienden. Feline wil haar ouders graag helpen met de verhuizing. Ik heb begrepen dat dit een serie is in het Duits en dat er dus nog meer delen zijn. Ik hoop dat ze snel vertaald worden, want ik wil graag meer weten over Feline!

Het leukste was dat er natuurlijk ook een cavia in het verhaal zat, ik ben dol op cavia's! Feline voelt als een vriendin en de illustraties maken het verhaal af.