Vroeger heb ik wel eens de illusie gehad dat ik alle goede boeken die ik tegenkwam zou kunnen lezen. Die fase ben ik allang voorbij. Hoe meer je leest hoe meer goede boeken je ontdekt! Dit is weer zo'n voorbeeld, ik had nog nooit van Shari Lapena gehoord, zag het boek liggen bij onze schoondochter en dacht ach waarom niet. Nou gelukkig maar. Wat mij betreft gaat ze tot mijn favoriete schrijvers behoren. Spannend en boeiend boek, Ok√© hier en daar een tikkkeltje ongeloofwaardig, maar - ik heb het al vaker gezegd - dat mag in fictie, anders kom je niet tot goede boeken.
Anne & Marco worden geconfronteerd met een ontvoering van hun 6 maanden oude baby, terwijl ze bij de buren zijn eten. Ze waren om de beurt elk half uur gaan kijken of alles nog in orde was. Dit moest omdat de oppas het laatste moment had afgezegd. De ontwikkelingen daarna zijn echt spannend en soms ook verrassend. Veel mag ik niet verklappen maar wel dat Marco op zijn minst medeplichtig is, daar wordt hij echter genadeloos voor afgestraft.
Prima boek wat ik kan aanraden. Gelukkig heeft ze nog een paar boeken geschreven, maar niet veel (ik denk 3 in totaal), dus ik kan er meer van lezen.