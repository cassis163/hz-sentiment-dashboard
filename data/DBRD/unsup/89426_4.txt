Gelukkig ... dit verhaal is weer op het oude niveau. De vorige die ik van Robotham las (Door mijn ogen) vond ik nogal tegenvallen, maar dit is weer een echte page-turner. Heerlijk vakantie leesvoer dus, en dat bedoel ik met alle respect. Met hier en daar nog wat filosofische nadenkertjes, zoals de "oude Cherokee-legende over een grootvader die zijn kleinzoon vertelt over de twee wolven die in ieder van ons strijden. De ene wolf is vol woede, afgunst, verdriet, spijt, hebzucht, arrogantie, valse hoop en ego. De andere is vol vreugde, vrede, liefde, hoop, bescheidenheid, vriendelijkheid, waarheid en medeleven. De kleinzoon vraagt: 'Welke wolf zal winnen?' En de grootvader antwoordt: 'Degene die je te eten geeft.' "
Ik geef toe ... beetje cheezy misschien, maar ik mag dat wel.
Sterk plot, onverwachte wendingen en karakters die tot leven komen. Al met al een stevige thriller die de moeite waard is.