Als in jouw wereld alles gaat zoals het hoort, zoals het al jaren gaat en dan zegt je onderbuik gevoel ineens dat het niet klopt? Wat doe je dan?
Dat overkomt Leila, ze schrikt zich een hoedje als haar moeder ineens op de stoep staat en vertelt dat haar vader is overleden. Is het eigenlijk wel zo normaal dat kinderen vanaf hun 10e het huis uit gaan? En nooit meer terugkeren? Dat Sol het boek geheim houdt en de baas speelt? Als ze een brief vindt van haar grootmoeder wil ze zeker weten hoe het zit, ze komt erachter dat ze eerst terug moet naar het verleden om duidelijkheid te krijgen over wat er nu en in de toekomst belangrijk is,
Het zijn vragen die haar bezig houden en daarnaast is er die muurâ€¦.wat zit daarachter?
Aan die andere kant van de muur woont Walt die na de dood van zijn beste vriend ook zijn vragen heeft en deze beantwoord probeert te krijgen. Zijn opa vertelt dat na de epidemie en de bommen een aantal mensen naar het eiland is gebracht. Ze wachten 150 jaar tot ze weer opgehaald zullen worden. De geestelijken van het eiland houden de mensen in het gareel.
Ieder gaan ze op weg naar de waarheid en willen ze weten hoe het zit, dat met gevaar voor eigen leven want de mensen om hun heen zijn stellig dat het verhaal dat ze horen de waarheid is. Ze komen erachter dat beide volken leven vanuit een boek en daar hun eigen waarheid uit hebben gehaald. Van dwazen en ongelovigen en er heel veel vooroordelen zijn waardoor er letterlijk een muur is ontstaan tussen deze volken. Zo verwoord Jen Minkman in principe de kern van het verhaal en het is aan de nieuwsgierigen onder de jongeren om daar iets tegen te doen.
Dat maakt dit eerste deel een zgn. pageturner en eigenlijk (zoals vaker gezegd) een verplicht leesboek voor vakken als maarschappijleer. Kritisch durven kijken en zelf onderzoek doen naar de waarheid zijn wijze lessen. Maar als je dat over wilt slaan is het gewoon een heel mooi en spannend verhaal over jongeren die voor zichzelf opkomen en verder durven te kijken. Het verhaal wordt mooi opgebouwd en uitgebreid met een deel 2 en 3 die je gelijk na het lezen wilt oppakken.