Wie heeft bestsellerauteur Joe Logan vermoord? Dat is de vraag waar rechercheur Mark Tartaglia en zijn collega Sam Donovan voor komen te staan. Wanneer een oude vriend van Joe kort daarna wordt vermoord, duiken Mark en Sam in diens verleden.

'Kwaad om kwaad', het derde deel in een serie rondom Tartaglia en Donovan, leest prettig weg. Geen hoogstandjes maar een rechttoe rechtaan thriller zonder poespas. Dat betekent ook weinig diepgang in karakters en plot, waardoor het boek niet boven de middelmaat uitstijgt. Maar ach, dat is af en toe helemaal niet erg! Dan smaakt een boek met wat meer pit weer dubbel lekker :-).