Wat een fijn boek om te lezen, goed verhaal en ook nog eens heel prettig geschreven waardoor het vlot weg leest.
Onder het ijs wordt het lichaam van een vermiste jonge vrouw gevonden. Ze komt uit een vooraanstaande familie en dat lijkt het politie onderzoek een beetje te belemmeren. Maar gelukkig is daar inspecteur Erika Foster, zij heeft niets met de gevestigde orde!
Je volgt het onderzoek waarin Erika soms behoorlijk lijkt te worden tegengewerkt en waarin ze het zichzelf ook niet altijd makkelijk maakt, ze is wat licht ontvlambaar en ook pas net weer aan het werk nadat ze bij haar vorige onderzoek een aantal agenten heeft verloren waaronder haar eigen man.
De ontknoping was in mijn beleving wel wat plotseling maar uiteindelijk is het boek zeker de moeite van het lezen waard. En ik kijk zeker uit naar de vertalingen van de volgende boeken met Erika Foster want ik denk dat wij wel goed overweg kunnen samen!