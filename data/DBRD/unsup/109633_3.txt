Het eerste boek dat in Nederland verschijnt is al de vierde roman van Mads Peter Nordbo.

Zoals veel thrillers speelt ook hier een duo de hoofdrol bij het vinden van de oplossing van de gruwelijke en raadselachtige moorden die hebben plaatsgevonden in 1973 en ook in de huidige tijd (2014) gebeuren, in het ijskoude maar ook fabelachtig mooie Groenland.

De Deense journalist Matt Cave die zelf een tragedie heeft meegemaakt waarbij hij zijn gezin is kwijtgeraakt en de mysterieuze Tupaarnaq werken met elkaar samen om de moordenaar te vinden die uiteindelijk ook hen op de korrel wenst te nemen.
Aan de hand van een boekje van de politieman uit 1973 die de toenmalige viervoudige moordenaar op het spoor was, komen ze in aanraking met schokkende misstanden uit de Groenlandse geschiedenis, waarbij vooral meisjes het slachtoffer zijn.

Hoewel de moorden uit 1973 gruwelijk zijn, zijn de daden van de slachtoffers op de een of andere manier hiermee in overeenstemming. Maar waarom vinden er wederom moorden plaats anno 2014? En waar is de oud politieman uit 1973 gebleven? En wat is de rol van de politici uit Denemarken? En is er een moordenaar, of twee?

Al met al genoeg ingrediÃ«nten voor een boeiende artic noir thriller. Alleen, heeft de schrijver niet voor suspense gekozen. De moorden zijn qua aantal wat mij betreft een beetje te veel van het goede. De wisselingen tussen 1973 en 2014 maken het lastig om jezelf met een van de hoofdrolspelers te identificeren. Is het nu Jacob of Matt die de moordenaar op het spoor zit? Ik heb dus wel enige kritiek op de uitwerking van het verhaal. Uiteindelijk is er ongeacht de gruwel en verschrikking, redelijk weinig actie en blijven er enkele draadjes onafgehecht. Ook de uiteindelijke expose van de moordenaar, is niet helemaal geloofwaardig en bevredigend.

Toch, biedt de ijzige en unieke couleur locale met de nederzettingen met die lange en prachtige namen en de rol van de sterke meisjes en dames in het verhaal voldoende aanleiding om het boek te lezen en uit te kijken naar een vervolg. Al, hoop ik dan wel dat het niet weer een boek wordt met talloze moorden en verschrikkingen.