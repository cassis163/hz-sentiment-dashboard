Wat een spannend Young Adult boek. Dit is het tweede boek van Juultje van den Nieuwenhof en wat voor één. Een vriendengroep van 4 jongens en 3 meiden, allemaal met hun eigen geheimen. Het verhaal begint met een proloog door één van deze personen, die zichzelf snijdt en wil dat mensen verantwoording nemen voor de dingen die ze doen, volgens haar moet iedereen gestraft worden voor zijn of haar daden. Niemand mag die straf ontlopen.

Het begint met een examenfeestje welke eindigt in een afterparty in een slooppand, hun oude middelbare school, de vriendengroep gaat verder feesten in het dramalokaal. Wanneer ze daar enkele uren zijn blijkt dat de deur afgesloten is en ze er niet meer uit kunnen. Eerst is het leuk en spannend, totdat er al snel ruzies ontstaan met grote gevolgen. Geen mobiel bereik. Afgesloten van de buitenwereld. Later blijkt het een vooropgezet plan door twee van de vrienden. Allemaal vertrouwen ze deze personen, één ervan blijkt een "persoonlijkheid van het kwaad" een psychopaat. Een luguber spel waarin alle geheimen tot uiting komen en bekentenissen plaatsvinden. Mensen leven op een roze wolk waar geen leugens en geweten bestaan. Bekentenis betekent vrij zijn. Alle betrokkenen zijn hoofdrolspelers in dit toneelstuk. Aan het einde opent degene de deur en loopt rechtstreeks naar het politiebureau. Degenen die het overleven ondervinden grote gevolgen van deze boetedoening. Het einde speelt zich af in een inrichting, waar een noodlottig einde plaatsvindt.