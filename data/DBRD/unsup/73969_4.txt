Een van de boeken die mij het meest is bijgebleven is ' Moordvrienden' van Natasza Tardio dat gelijk een debuutprijs in de wacht sleepte. Niet omdat het verhaal zo goed geschreven is, het is eerder stilistisch eenvoudig te noemen, maar om de inhoud. In de prolooog gebeurt iets vreselijks gevolgd door een aanslag op school waarbij Finn drie leerlingen en een docent doodt en daarna zichzelf van het leven berooft. Het boek draait om de betrokkenheid van Milo Bauers. Die kan niet bewezen worden. Tardio heeft zes naar na dato het idee opgepakt om de rol van Milo uit te werken in deze novelle van nog geen 90 pagina's. Het is een thriller geworden die veel minder enthousiaste lezers aan het lezen kan krijgen. Uitgangspunt is dat een leerling van Het Drieluik College voor een schoolopdrq ht onderzoek doet naar de toenmalige aanslag. Daarbij brengt ze zichzelf in gevaar. Ik heb dit boek met plezier gelezen omdat ik altijd nieuwsgierig gebleven ben naar de rol van Milo bij de moord op een kleuter en de omstandigheden waarop dader Finn aan zijn eind is gekomen. Het had een dikker boek verdiend, want nu gaat alles wel in een heel hoog tempo. Een boeiend thema en gezien het einde is er verhalend nog meer te bedenken. Wie weet over zes jaar... Het boek is overigens los te lezen, maar het verdient aanbeveling om eerst verbijsterd ' Moordvrienden' te lezen. Een sterretje minder voor ' Moordgeheim', maar dat mag de leespret niet drukken! .