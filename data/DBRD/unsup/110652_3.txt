De muze en het meisje
Het boek heb ik gekregen via de blinddate leesclub. Dat betekent dat je je inschrijft maar van te voren niet weet welk boek je ontvangt. Een boek wat op mij indruk heeft gemaakt door de woorden die als een kabbelende beek blijven stromen.
Het boek De muze en het meisje is geschreven door Katrijn van Bouwel en bevat 220 pagina’s. Het is een debuutroman, de schrijfster is Vlaams. Het verhaal gaat over een meisje wat Mila heet. Ze doorloopt in die boek 4 jaargetijden die elk hun eigen kijk op haar leven laten zien, beschreven vanuit haar gezichtsveld. Het leven van Mila staat centraal en de schrijfster heeft een woordkeuze die maakt dat veel zinnen stof tot nadenken geven. De thema’s die in het boek voorkomen zijn vriendschap, eenzaamheid, liefde, vertrouwen, kunst en richten zich zowel op Mila haar verleden, als het heden als de toekomst.

Het boek leest niet vlot, de vele diepgaande woorden en zinnen zorgen hiervoor. Diepgang op een bijzondere wijze want het verhaal is beperkt qua inhoud. Een boek waarvan je de titel zal onthouden na het lezen en je ook aan kan zetten tot nadenken over de zin des levens.