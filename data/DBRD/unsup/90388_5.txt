In dit aangrijpende boek geeft Ria Schopman de dierbaren die ze heeft verloren een podium. Dit autobiografische element geeft het toch al bijzondere verhaal nog iets extra's mee. Door de beeldende beschrijvingen is de lezer geen toeschouwer maar deelgenoot van de ervaring en de ontwikkeling die de hoofdpersoon Odiel meemaakt. De zoektocht naar het mysterieuze meisje Alea is heel spannend beschreven. In de laatste hoofdstukken komt letterlijk alles samen. In de ontroerende ontknoping krijgt Odiel de laatste puzzelstukjes aangereikt die haar kijk op leven en dood voorgoed zal veranderen. Alea is een zeldzaam mooi boek en heeft dan ook een ereplaats in mijn boekenkast gekregen.