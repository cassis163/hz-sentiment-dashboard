Het verhaal speelt zich af in de Peel. De inwoners van de Peel zijn turfstekers die werken voor meneer Witlox. Hij woont samen met zijn gezin in het Grote Huis. De werkers leven in grote armoede: kleine huisjes, worden uitgebuit,… en onderdrukt door de rijke baas en de pastoor.
Het verhaal wordt verteld aan de hand van de belevenissen van Janneke, die droomt van een beter leven. De meester vindt haar begaafd genoeg om later voor juf te studeren, maar daar komt helaas niets van. Ze wordt misbruikt door de priester maar niemand gelooft haar. De meester wordt ontslagen en Janneke mag niet meer naar school. Ze moet haar moeder helpen. Haar babybroertje sterft door een infectie en haar vriend Willem wordt opgejaagd door de politie. Niemand gelooft in de vakbond die moet opkomen voor de werkers… alles loopt verkeerd. Janneke beseft dat ze moet weglopen… Ze sluipt ’s nachts het huisje uit en trekt onder het maanlicht de Peel in.
De schrijver is erin geslaagd om de zware onderwerpen (zoals armoede, onrecht,…) op een heel boeiende en voelbare wijze in het verhaal te verwerken. De gevoelens worden mooi weergegeven.
Het verhaal leest héél vlot!