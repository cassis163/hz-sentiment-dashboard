In dit slot van de Hongerspelen-trilogie lees je hoe het verder gaat met Katniss, Peeta, Gale en de anderen. Het boek is absoluut niet los te lezen van de eerdere delen en gaat verder waar deel twee geÃ«indigd is. Deel twee vond ik een beetje tegenvallen en langdradig, maar daar is hier geen sprake van. De ene actie gaat over in de andere, Katniss krijgt bijna geen rust. De revolutie tegen het capitool is in volle gang en Katniss is daar ongewild het boegbeeld van. Wie kan ze nog vertrouwen? En sommigen blijken andere plannen te hebben dan Katniss wordt verteld. Kan ze die op tijd ontdekken?
Ik vroeg me ook af hoe het zou aflopen tussen Katniss, Peeta en Gale. Voor wie zou ze kiezen, haar beste vriend, of de bakkerszoon op wie ze tijdens de spelen gedwongen verliefd moest worden?
Alle losse eindjes worden mooi afgerond in dit slot, waarmee ook duidelijk een einde aan de trilogie is gekomen. Het verhaal eindigt met een epiloog, waarin kort wordt verteld hoe het verder is gegaan met de hoofdpersonen.