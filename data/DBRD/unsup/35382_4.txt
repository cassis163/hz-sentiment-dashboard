“Liefde is de vijand van gezond verstand en soms is dat maar goed ook” (p. 43)

Een verhaal over een ongewoon koppel; een zakenman en artieste (poppenmaakster), waarin aan onvoorwaardelijke liefde een bijzondere betekenis word gegeven. In het prille huwelijk van de twee gebeurt het haast ondenkbare waarbij Roy ten onrechte beschuldigd wordt en een lange gevangenisstraf tegen zich uitgesproken krijgt.
Tijdens deze lange zit achter de tralies verandert zijn kijk op het leven, moet hij leren omgaan met zaken waarvan hij eerder het bestaan niet wist en leert hij waarheden kennen die hem tot dan toe ontgaan waren.
Zij leeft zo goed en kwaad als dat kan verder in de wereld buiten de tralies. Probeert haar eigenheid neer te zetten en leert om mensen en dingen vanuit een ander licht te zien.
Zullen zij hun weg naar elkaar blijven vinden? Of is er in dit ongewone huwelijk sprake van een andere vorm van onvoorwaardelijke liefde?

Een ongewoon huwelijk is een sterk en uitgesproken boek over liefde. De ogenschijnlijke tegenstrijdigheid tussen een ongewoon huwelijk en onvoorwaardelijke liefde is knap beschreven en zet aan tot nadenken. Van de hoofdpersonages wist Roy echt te fascineren. De beschrijving van zijn gevoelsleven, zijn mateloze liefde voor Celestial en de manier waarop er gesproken word over de geredde zielskracht door Davina, maakt van hem een krachtig en sprekend karakter.
Davina had mogelijk wel een wat grotere (eind)rol kunnen spelen.
Dit boek verwijst meerdere malen naar het leven als “zwart mens”. Mogelijk had dit voor de schrijfster een persoonlijke reden; alsof zij via dit verhaal naar buiten wilde brengen hoe het is om een bepaalde afkomst te hebben. De toegevoegde waarde hiervan hoeft niet per definitie groot te zijn, maar het levert wel een sprekende quote op: “Dat is je lot als zwarte man. Gedragen door zes, of veroordeeld door twaalf.” (p. 233)

Zeker een mooi en bijzonder boek, en het maakt nieuwsgierig naar meer van deze schrijfster.