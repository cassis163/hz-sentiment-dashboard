Kat Tapo heeft te kennen gegeven graag bij moordzaken te willen werken, en ze krijgt met de eerste moordzoek gelijk een interessante op haar bord, in Venetie spoelt een lijk aan, het is een tot priester verklede vrouw, dat is raar, vrouwen als priester worden niet erkend.
Het spoor leidt naar een afgelegen eilandje waar vroeger een psychiatrisch ziekenhuis huisde en nog vroeger diende het tot 'stortplaats' voor mensen die de pest hadden.
Dan volgt er nog een lijk, die wordt gevonden in de grachten van Venetie, ook van een vrouw, deze vrouw huurde samen met het eerder genoemde slachtoffer een hotel in de stad.
Samen met haar baas Piola komen ze er achter dat er iets meer achter zit als een simpele moord (of lees: simpele moorden), ze komen in aanraking met Holly Boland, die werkzaam is bij het amerikaanse leger in Italie en het computernetwerk Carnivia, waar veel vandaan valt te halen.
Als Piola en Kat worden ontbonden, vanwege een liefdesaffaire die hun in hun werk dwarzitten, gaan Kat en Holly (die inmiddels aan het wroeten is in het verleden van de oorlog in Bosnie op verzoek van de vermoorde dames) samen verder en belanden ze in de wereld van corruptie, social media,oorlogsmisdaden, verkrachtingen, occultisme en mensenhandel, eigenlijk te veel om op te noemen.

Jonathan Holt heeft een heel behoorlijke thriller geschreven, waarvoor nogal wat research is gedaan lijkt me, in het begin kon het me niet heel erg boeien maar naar mate het boek vorderde, kwam ik beter in het verhaal, en kwam tot de conclusie dat het een meer dan gemiddelde thriller was, aangezien het een trilogie is waarbij het netwerk Carnivia een hoofdrol zal blijven opeisen, ben ik ook benieuwd naar deel 2 en het slotdeel.