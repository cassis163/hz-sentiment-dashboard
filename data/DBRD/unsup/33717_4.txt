‘Kasper in de onderwereld’ is een magisch-realistische roman.
Kasper is een uit het gesticht ontsnapte muzikant en is op zoek naar zijn vriendin in Antwerpen. Hij koestert allerlei waanvoorstellingen en hallucinaties. Kasper waant zich Orfeus (een persoon uit de Griekse mythologie), die afdaalt naar de onderwereld (Antwerpen) om daar zijn geliefde Evridike te redden.
Het thema van deze mythe is het geloof dat liefde zelfs de dood kan overwinnen. Dit thema is ook op dit verhaal van toepassing. Je kunt het thema ook zien als iemand die zich kan afsluiten van de buitenwereld en zijn dromen en idealen na kan lopen. Als men dieper kijkt kan men Kasper zelfs zien als redder van de mensheid die in de onderwereld afdaalt om de daar zorgeloos levende mensen te redden.
Het boek bestaat grotendeels uit afzonderlijke gebeurtenissen, waarin personen opduiken, die verderop in het verhaal niet meer terugkomen. Dit draagt bij aan het magisch-realistische effect dat Lampo wil bereiken
Kasper in de onderwereld is gebaseerd op de mythe van Orpheus en Eurydike. De personages uit het boek zijn te vergelijken met die uit de mythe. Zo staat bij voorbeeld Kasper voor 0rfeus, ‘Euridike’ voor Eurydike, de drie oude vrouwen voor de Schrikgodinnen en Simon voor de Hades.
Ik vond Kasper in de onderwereld een mooi boek. Aanvankelijk had ik wel wat moeite met de stijl van Lampo.