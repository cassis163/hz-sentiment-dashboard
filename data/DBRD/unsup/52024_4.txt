Twee jongens zijn ontvoerd , misbruikt en vermoord. Alles wijst erop dat de jongens het slachtoffer zijn geworden van een pedofielen netwerk. Dan verdwijnt er opnieuw een jongetje, is hij ook slachtoffer van dit netwerk, of is er iets anders aan de hand ?

De twee verhaallijnen van de vermoorde jongens en Erik en Suzanna lijken op het eerste gezicht niks met elkaar te maken te hebben. Uiteraard is dat niet zo en komen de verhaallijnen uiteindelijk heel knap weer bij elkaar.

Een heel goed en realistisch geschreven verhaal waar de spanning hier en daar hoog oploopt. De beschrijvingen van het misbruik van de jongetjes deed mij zelfs een beetje misselijk worden, maar gelukkig werd het niet tot in detail verder uitgewerkt.

Op het punt waarop het medium Erika Zwart werd ge√Øntroduceerd, vond ik het verhaal een klein beetje ongeloofwaardiger worden. Dit personage had wat mij betreft achterwege gelaten mogen worden, hoewel zij wel heel goed werd beschreven, ik zag haar zo voor me. Niet storend, maar wel een beetje overbodig naar mijn smaak.

Het verhaal werkte heel goed toe naar de uiteindelijke ontknoping, waar dan een dader tevoorschijn werd getoverd die uit een onverwachte hoek kwam. Deze persoon had ik wel wat meer uitgediept willen zien eerder in het boek, het kwam nu een beetje uit de lucht vallen ineens.

Doordat je sommige stukken leest vanuit de dader wordt het verhaal extra spannend, je gaat je dan juist meer afvragen: wie is het ???

Ik vond dit wederom, na Blond 15 en Afrekening, een geweldig boek en kijk alweer verlangend uit naar het vierde deel met Britt Franken !!