Niet het beste boek uit de Helen Grace serie. Helen zit inmiddels in de gevangenis en moet daar het hoofd boven water zien te houden. Als er plotseling vrouwen vermoord worden die op een afschuwelijk verminkte manier worden aangetroffen wil Helen die zaak oplossen. Ze komt heel dicht bij de moordenaar en ze moet vechten om haar eigen leven op het nippertje niet te laten. De afloop laat zich raden.
Het boek leest net als de andere delen prima weg, alleen vind ik dit allemaal erg ongeloofwaardig. Het heeft allemaal ook een hoog Orange-is-the-new-black gehalte. Leuke serie is dat maar dat verwacht ik niet terug te zien in de Arlidge boeken. Hopelijk is het volgende deel weer beter.