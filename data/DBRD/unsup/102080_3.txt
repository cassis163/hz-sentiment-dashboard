Vonk is de zesde literaire thriller van Anita Terpstra. Wederom speelt deze thriller zich weer in een totaal andere, onbekende wereld af, de balletwereld met topballerina`s. Een interessante en originele setting voor een verhaal waar je over blijft nadenken, ook al is het boek uit.

Zowel Mischa als haar man, Nikolay, zijn topballerina`s bij het Nationale ballet. Ze hebben een uitstapje gemaakt naar het Royal Ballet in Londen, maar zijn nu weer terug in Amsterdam. Hier slaat echter het noodlot wederom toe, waardoor zowel Mischa als Nikolay in het brandwondencentrum terechtkomen.

Vonk springt heen en weer in de tijd, het heden, korte verleden en negen jaar geleden. Het boek zowel uit het oogpunt van Mischa als Nikolay geschreven en zo krijg je langzaam hun levensverhaal te horen met de nodige persoonlijke toevoegingen en meningen. Deze meningen gaan steeds meer uit elkaar en dit zorgt voor de spanning in het boek en maakt de vraag 'wat is er toch gebeurd?" steeds groter.

Anita Terpstra schrijft met Vonk wederom een prachtige thriller. Haar schrijfstijl is ijzersterk, maar toch blijft het verhaal een beetje in een rondje draaien. Het is niet dat het actie mist, daar is het de thriller niet voor, maar het verhaal ontvouwt zich maar heel langzaam. Een beetje te langzaam en wordt dan een beetje langdradig, ook al is het een niet zo dik boek.

Tijdens het lezen van het boek, komt er nog een vraag bij "wie spreekt de waarheid?", want de verhalen van beide hoofdpersonages spreken elkaar. Anita Terpstra weet je als lezer iedere keer op een ander been te zetten en met het volgende verhaal sta je weer op de andere. Heel sterk geschreven! Uiteindelijk is daar de ontknoping en die laat je nog een tijdje nadenken over dit sterke verhaal.

Speciale noot voor het luisterboek. Heel sterk dat er is gekozen voor een mannelijke en een vrouwelijke voorlezer. dit is deel van het plot en dit voegt kracht toe aan het verhaal.