Het boek heeft eigenlijk best een zwaar onderwerp. Hoe vaak vragen we onszelf niet af: wat als…? Ik doe dat zelf best regelmatig: wat als ik destijds wel met een vriendin was gaan samenwonen? Wat als ik wel was doorgegaan met dansen? Wat als ik niet was gaan schrijven? Wat als… Iedereen vraagt zich dat vast wel eens af… Dat weet ik zeker!

Het verhaal van ‘Ik’ geeft je een mogelijkheid om mee te denken met hoofdpersonage Daniël. Hij krijgt namelijk de kans om een antwoord te krijgen op zijn “Wat als…”-vragen.
Antwoorden die hem klaarblijkelijk niet helemaal zinnen en die eigenlijk nog meer vragen opwekken. Hele andere dit keer: “Waarom?”

Het boek is interessant opgebouwd: het wisselt van tegenwoordige tijd naar verleden tijd, om ieder hoofdstuk. In de tegenwoordige tijd is Daniël gewisseld met de Daniël die niet is verlamd. In de verleden tijd is hij nog steeds de Daniël in de rolstoel en bespreekt hij met Jeen de mogelijkheid om te wisselen.
De hoofdstukken zijn niet al te lang en daarom erg prettig om te lezen. Door de wisselingen van tijd blijf je alert en wordt je niet verward door de twee Daniëls. Alles is namelijk in de eerste vorm geschreven.
Het boek heeft me qua opbouw en verloop van het hele verhaal, nagenoeg verrast. Ik vond het erg leuk om te lezen hoe Daniël de wisseling doormaakte: hoe hij zich voelde met werkende benen, etc.
Daniël is een prettig personage die je beter leert kennen, naarmate het boek vordert. Erg interessant is, is dat Daniël zichzelf ook steeds beter leert kennen. Hij leert dingen over zichzelf die hij nooit had geweten, als hij die wisseling nooit had gemaakt.
Hij krijgt eindelijk antwoorden op zijn: “Wat als…”- vragen!

Het is een mooi verhaal over keuzes die mensen maken in het leven en hoe het is om jezelf opnieuw te leren kennen. Je kent jezelf vaak beter dan je denkt, of juist niet en daardoor leer je door bepaalde keuzen en wendingen in je leven jezelf steeds beter kennen.
Dit boek is een leuke, vermakelijke manier om daar achter te komen: dat je jezelf altijd beter kunt leren kennen, dat je kanten hebt die jezelf nog nooit hebt gezien en dat jij jezelf toch wel eens kunt verbazen… Over jezelf!

Een aanrader voor iedereen die van filosofie houdt en graag nadenkt over “Wat als…”