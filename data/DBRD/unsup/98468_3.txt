Pussy album, de titel leidt je een beetje naar de bekende poëzie albums.
Staat het boek vol met poëzie, ja.Is het liefdevol, nou.. nee.
Een grofgeschreven boek over Eva die geen blad voor haar mond heeft.

In het kort: Eva is lerares op een school maar de alcohol zorgt ervoor dat het leven niet helemaal verloopt zoals je zou bedenken. Wanneer ze verliefd wordt op een leerling loopt de situatie uit de hand en verliest ze de enige grip op het normale leven.

Over het boek valt veel te zeggen, uiteenlopende meningen komen veel voor.
Is het boek goed geschreven? Ja.
Was het mijn smaak? Nee.
Dit vraagt om de nodige argumentatie: de kracht van de woorden is in het boek duidelijk aanwezig, alhoewel het soms ook gebrabbel is van een dronken vrouw. Je moet van poëzie houden om te genieten van dit boek. Als je op zoek bent naar een boek met een goed uitgewerkte verhaallijn, is dit boek wellicht niet iets voor jou.

Hoewel dit boek niet naar mijn smaak is kan ik toch niet anders dan het 3 sterren te geven, de schrijfstijl is goed en bewonderenswaardig. Het ligt mij alleen niet. Het is niet mijn boek, maar ik heb wel respect voor hoe de schrijfster deze woorden op papier heeft kunnen zetten.