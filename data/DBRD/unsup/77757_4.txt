“Hero” is een vervolg op “The Secret”, een boek wat ook verfilmd is. Het was de grote droom van Rhonda Byrne, een Australische televisieproducer. Het boek is wel 4 miljoen keer verkocht. Na “The Secret” heeft ze nog “The Power” en “The Magic” geschreven. “Hero” is een boek met levensverhalen van mensen, die heel succesvol zijn geworden, ondanks hun slechte start in het leven. Dit verhaal wordt al eeuwen verteld en bestaat in alle culturen. Het gaat over een held die een moedige reis maakt op de planeet Aarde. Het leven is mooi, maar ook een uitdaging. Er is een verhaal van een sporter, van een jonge vrouw, die dakloos was en naar Harvard wilde. Tien verhalen, met levenslessen.

Toen ik “The Secret” las, begreep ik het nog niet goed. Ik ben nu al weer wat jaren bezig met spirituele boeken en nú begrijp ik het wel. Ook voor mijn studie tot kindercoach heb ik boeken gelezen om mensen te kunnen motiveren. Mensen denken vaak, dat succesvolle mensen wel een kruiwagen hebben gehad om vooruit te komen, maar wat je ook in dit boek leest, is het juist zo, dat je moet balen van je omstandigheden, zodat je wel vooruit wilt en moet. Mensen geven na een paar pogingen vaak te snel op. Ga je voor je droom, dan moet je alles in het werk stellen om je droom te laten uitkomen. Dan zul je zien, dat je als vanzelf verder geholpen wordt op je pad. Maar eerst moet je je droom vinden, je kansen zien en ook pakken. Daarbij moet je geloven in jezelf. Als jij niet in jezelf gelooft, wie doet dat dan wel!? Dit boek is vooral een boek om je te motiveren. Iedereen is een held en kan zijn dromen laten uitkomen!

Ik vond het boek inspirerend. Vooral als je een off- dagje hebt, wordt je weer gemotiveerd om niet pessimistisch te zijn. Van nature ben ik een optimist en dat heeft mij erg geholpen in mijn leven. In het boek las ik dit: sta je op met “Goedemorgen God!” of met “God, het is weer morgen”? Je moet er zin in hebben en elke dag een stap maken.