Weer een Harry Potter herlezen. Deel 5 al weer en wat bevalt het goed om deze fantastische serie eens in zijn geheel te herlezen.
Harry Potter gaat na de zomervakantie naar zijn vijfde op Zweinstein. Een spannend jaar want aan het einde van het schooljaar vinden de examens voor de zogenaamde slijmballen plaats. Maar nu eerst vakantie bij zijn dreuzelfamilie en door een gebeurtenis in die vakantie wordt het ineens onzeker of Harry wel terug zal keren op school.
Hij wordt weggehaald bij de familie en brengt de rest van de vakantie door in het huis van zijn peetvader Sirius waar ook het hoofdkantoor van de orde van de fenix zich bevind.
Hier start een spannend jaar voor Harry en zijn vrienden met een superspannend slot als Harry en zijn vrienden oog in oog komen te staan met Voldemort en zijn trouwe volgelingen.

De Harry Potter reeks wordt met elk boek volwassener en valt voor mij echt niet meer in de categorie jeugdboeken.
Een heerlijk boek dat je van het begin tot het einde blijft boeien, met een ontzettend boeiend en spannend slot.