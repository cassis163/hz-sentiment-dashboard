Het Negerboek is de indrukwekkende geschiedenis van Aminata Diallo zij wordt op elfjarige leeftijd wreed weggerukt van haar Familie in Bayo, Afrika. Het is dan 1745.
Ze wordt als slavin na een monsterlijke overtocht verkocht aan een slavenhandelaar in Amerika.
Alleen door de kennis die haar ouders in de korte tijd dat ze bij elkaar waren aan haar heeft overgedragen overleefd ze.

Aan het einde van haar bewogen leven(1802) waarin alles is ontnomen wat haar dierbaar is raakt ze betrokken bij de strijd om afschaffing van de slavernij.
Haar geschreven woorden blijken van onschatbare waarde te zijn.

Schrijver Lawrence Hill heeft veel research gedaan over de gedwongen Exodus van de zwarte mensen uit de binnenland van Afrika naar Amerika om daar als slaaf te worden verkocht.
Deze onmenselijke tragedie heeft hij een gezicht gegeven door de levensloop van een enkel meisje, Aminata Diallo, te vertellen.

De schrijfwijze van Lawrence Hill is prettig om te lezen. Goed gedetailleerd verteld hij over de erbarmelijke leefomstandigheden in die tijd zowel voor hen die geknecht werden als over de vrije mensen. Het levert een aangrijpend tijdsbeeld op waarin hij ook veel aandacht besteed aan de kracht en invloed van geloofsovertuigingen.

Ik vond de eerste helft van deze roman meest interessant om te lezen waarbij de overtocht beslist een hoogtepunt was.
In het laatste gedeelte van Het Negerboek nam de spanning toe vanwege Aminataâ€™s enige wens haar geboortedorp terug te vinden.
Uiteindelijk bleef er bij mij een gevoel van ontroering achter en vond ik dat het lezen van Het Negerboek mij had verrijkt.