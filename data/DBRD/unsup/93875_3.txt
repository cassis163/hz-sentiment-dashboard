Klikspaan is de vierde thriller in de serie met inspecteur Helen Grace. In dit deel speelt brand een grote rol. In Southampton ontstaan in vierentwintig uur zes branden. Er komen twee mensen om en vele mensen raken gewond. De vragen die beantwoord moeten worden, zijn duidelijk: wie is de dader van deze branden? En vooral waarom worden ze gepleegd? De slachtoffers lijken geen verband met elkaar te hebben...

Het verhaal zit goed in elkaar en zonder veel poespas. De schrijfstijl is vlot en snel. Dit past bij het verhaal. De personages leer je goed kennen. Al zijn sommige personages een beetje overbodig. Toch loopt het boek als een lopend vuurtje.

Het verhaal over vuur en brand moet je wel liggen. Als je niks hiermee hebt, dan kan dit onderwerp een valkuil zijn voor het lezen van het boek. De beschrijving van de branden zijn erg goed gedaan. Je voelt bijna de hitte van het boek spatten. Heel goed!