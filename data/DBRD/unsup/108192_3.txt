“Alle begin is moeilijk.” Hoewel dit boek vastnemen toch niet zoveel moeite kostte.
Godverdomse dagen op een godverdomse bol, één van de best verkochte boeken van Dimitri Verhulst, waarin hij erin slaagt de geschiedenis van de wereld en alle smeerlapperij die daarbij komt kijken kan navertellen in minder dan 200 pagina’s. Hij bekijkt alle problematiek van de afgelopen paar duizend jaar, met een eerder cynische en humoristische aanpak, in dit daardoor ook eerder komisch boek. In 2008 werd Dimitri Verhulst opnieuw geprezen voor dit boek, wat geen roman maar eerder een essay is over de geschiedenis van de mens, toen het op de markt werd gebracht door uitgeverij Contact. Het werd zo’n succes dat Humo dit werk bij één van zijn weekbladen heeft bijgevoegd. Dimitri Verhulst heeft een aparte, directere schrijfstijl die ervoor zorgt dat mensen hem geweldig vinden, of zoals in mijn geval, het nogal gaat vervelen.
Het boek met hoofdpersonage “‘t”, wat de mens in het algemeen voorstelt, loopt de hele geschiedenis door en komt op deze reis door de tijd alle problemen. Om de haverklap stelt hij retorische vragen, die dan betrekking hebben tot de extinctie van één of andere diersoort of naar de periode waarin we nu zitten. Verder wordt er ook gebruikt gemaakt van opsommingen van de dieren die er toen leefde tot alles wat de mens kan zien. Dit helpt de lezer wel om een mooie omgeving te schetsen van de periodes van toen, maar wordt na een tijd toch moeilijk om bij te houden. Ik ben er wel van overtuigd dat een meer ervaren lezer en een liefhebber van dit genre en de stijl van Verhulst, dit boek in één klap zou kunnen verslinden, want ondanks dat ik niet een grote fan was, las het verbazend vlot. Ook het hoofdpersonage wordt na een tijd vervelend tot irritant, door de soms constante herhaling van wat ’t allemaal wel niet meemaakt maar ik herhaal, dit zijn enkele stilistische persoonlijke mankementen.
Inhoudelijk was het boek wel vernieuwend, met de cynische en soms neerbuigende kijk op onze geschiedenis. Grootse ontdekkingen en het ontstaan van het idee van een godsdienst wordt simplistisch voorgesteld en als evident ervaren, wat kan betekenen dat alles als neerbuigend en onrespectvol kan worden gezien, maar vaker als humoristisch wordt beschouwd, deze tweede visie is natuurlijk het doel van de auteur.
Het boek is niet geschikt voor de beginnende lezer die een spannend avontuur wil meemaken in de ogen van een heroïsch hoofdpersonage, simpelweg omdat het boek zo niet is. Het is geen roman omdat er eigenlijk geen verhaal of plot inzit. Op een gegeven moment komt de mens in Egypte als oermens en drie regels later zit hij in de periode van het Nabije Oosten door de uitvinding van Goden. Zo worden er de hele tijd tijdssprongen gemaakt maar als je geen of weinig historische voorkennis hebt, wordt het na een tijd moeilijk om te weten in welke periode de mens zich nu bevindt.
Om de samenvatting over de samenvatting van onze geschiedenis nu even samen te vatten, is het boek inhoudelijk zeer sterk en goed geschreven, maar moet je wel liefhebber te zijn van de stijl van Verhulst.