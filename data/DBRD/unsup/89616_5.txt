Op de valreep moet ik konstateren,dat dit boek het beste boek is, dat ik dit jaar heb gelezen. Eergisteren aangeschaft, was bij Libris "boek van de maand" en voor Eur 5,95 te koop. Mijn leesgenot was omgekeerd evenredig aan de aanschafprijs, om niet te zeggen een veelvoud daarvan. Alles klopt in dit boek, het is filosofisch en leest toch lekker weg alsof je  een avontrurenroman aan het lezen bent en heeft een uitstekend plot.

De stijl deed mij denken aan een kruising tussen Patrick Modiano en onze eigen Nederlandse F. Springer. Aangezien de laatste een van mijn lievelingsschrijvers is, kun je je waarschijnlijk goed voorstellen waarom ik dus zo gecharmeerd was van dit boek.

Een citaat om mee af te sluiten:
"Ik heb het idee dat dit wel eens een van de verschillen zou kunnen zijn tussen jeugd en ouderdom: als we jong zijn verzinnen we verschillende toekomsten voor onszelf; en als we oud zijn verzinnen we verschillende verledens voor anderen."

Prachtig toch!