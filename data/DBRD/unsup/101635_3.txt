Wie de naam John Newton hoort, denkt waarschijnlijk aan ‘slavenhandel’ en het lied ‘Amazing Grace’. Het eerste komt in het boek ‘Een lied in de storm’ niet heel uitgebreid aan de orde. Het gaat veel meer om de gecompliceerde liefde tussen John en Polly. Daarvoor is het ook een roman. Het boek vertelt het verhaal van ‘Amazing Grace’. Want door Gods genade komt John tot bekering en betert hij zijn leven. Wie houdt van een goede historische roman, kan met een gerust hart aan dit boek beginnen.