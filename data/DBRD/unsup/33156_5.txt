Wat een verhaal! Er waren momenten waarop ik Sem wilde waarschuwen voor wat ik aan zag komen, maar tegelijkertijd was ik ook heel benieuwd hoe hij zich uit die situatie zou redden. Zonder hulp van anderen; met alleen zichzelf als scheidsrechter.
' Baat het niet dan schaadt het niet. It's all about choices.'
Het duurt even voordat Sem weet waarom hij een boek uit wil geven, maar dan is hij al een heel eind op weg naar de publicatie.
Als snel heb je als lezer in de gaten waarom deze titel is gekozen. Ik had met hem te doen, deze Sem. Een enthousiast entrepeneur die denkt dat alles gaat lukken als je er maar genoeg je best er voor doet en aan de juiste touwtjes trekt. Zo werkt het meestal ook inderdaad! Heel leuk om te zien hoe de naam van de Uitgeverij tot stand is gekomen.
Het zeer verrassende einde geeft deze soepel lezende roman een kijkje in de ware aard van Sem. Ik ben blij dat er nog twee delen volgen, om hem nog beter te leren kennen. Wat is fictie en wat niet?
Dit boek is een heerlijk zomerboek, dat je moet lezen om de juiste redenen: Help te doneren aan de voedselbank en genieten van een page-turner!
Een aanrader en graag gelezen!