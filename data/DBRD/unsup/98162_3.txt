In zijn derde roman Hazer beschrijft auteur Jeroen Thijssen drie jaar uit het leven van hoofdpersoon Rogi. Het boek is opgedeeld in drie delen. Zo beleef je chronologisch de jaren 1978, 1979 en 1980. Jaren waarin we een actieve kraakbeweging in Nederland hadden.
De titel Hazer is de naam van het kraakpand waarin Rogi woont. Het pand is het gekraakte voormalige politiebureau aan de Hazepaterslaan in Haarlem. Hij gaat er wonen op het moment dat zijn ouders, hippies, naar Ierland vertrekken. Hij is dan pas 17 jaar. Rogi wordt volwassen in de drie beschreven jaren.
Hij beleeft zijn eerste liefde met de roodharige schoonheid Tanja. Een wonderlijk meisje dat een schommel in haar kamer heeft hangen. En dat Rogi deelt met andere jongens. Hij maakt kennis met diverse politieke opvattingen. Ziet allerlei drugs- en drankgebruik en ontdekt welke studie hij wel of niet en welke werkzaamheden hij wel of niet prettig vindt om te doen. Of toch een uitkering?
Familie is in dit boek een serie raadselachtige kwesties. Rondom opa hangt een familiegeheim dat uiteindelijk door oma wordt prijsgegeven. Regi’s moeder belt of komt nooit. De relatie tussen zijn ouders is moeizaam. De relatie tussen Regi’s moeder en zijn oma is om de een of andere reden complex.
Kortom, een roman met vele elkaar rakende verhaallijnen.
Daarnaast vertelt het boek wat er in de maatschappij speelt, zoals bijvoorbeeld de kroning, welke muziek actueel is, demonstraties, grote jeugdwerkloosheid en ontruimingen. En is het dus ook een soort historische roman te noemen.