08 sep 2009
Februari 2008, een jong meisje van amper 9 jaar hoort van haar ouders dat ze gaat trouwen met een man die drie maal haar leeftijd heeft. Het verhaal van Nojoud is opgeschreven door Delphine Minoui. Ze laat het meisje haar levensgeschiedenis in haar eigen woorden vertellen. Daardoor is het boek ook zeker geschikt voor de oudere jeugd. De zeer wrede huwelijksovereenkomst vindt plaats in Jemen in 2008. 2008, een jaar waarin mobiele telefoons/computers/vrije meningsuiting normaal goed is en omgang met kinderen verboden is, althans dat lijkt maar zo. In Jemen is het tot dan toe gebruikelijk, zeker op het platteland, dat jonge meisjes gekoppeld worden aan een veel oudere man. Oude gebruiken, armoede zijn er oorzaken van. Door op jonge leeftijd te moeten trouwen gaan de meisjes niet meer naar school en heerst er analfabetisme onder hen. Nojoud Ali heeft de moed gehad om naar een rechtbank te vluchten, ze heeft het geluk gehad gehoord te zijn. De echtscheiding wordt later uitgesproken. "Ik was negen toen ik moest trouwen" is een aangrijpend boek, vooral door de feitelijke gegevens die in kleine druk vermeld zijn. Een boek wat ver over de grenzen van Jemen gelezen kan worden, grijp deze kans aan om te weten wat er gebeurd met De kinderen van deze wereld. http://www.bewogen-vrouwenlevens.nl/index.asp http://www.boekenarena.nl/index.asp