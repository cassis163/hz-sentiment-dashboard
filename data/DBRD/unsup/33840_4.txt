Cover

Laat een foto zien van een arm waarop 4 rode papieren bootjes staan en de arm wordt besprenkeld met water. De titel staat in witte letters in het midden wat ook dan ook bij mij direct de aandacht trok. Naam van de auteur staat onderaan in rode letters. Ik geef deze cover een 8.


Samenvatting van het verhaal

Londen… een week voor Kerstmis. In een park wordt Patricia Maynard gevonden, weliswaar levend maar ze zou beter dood geweest zijn. Haar lichaam zit onder de littekens, bloeduitstortingen en is herhaaldelijk gemarteld geweest. Zij is het 4e slachtoffer van deze agressor.
Inspecteur Mark Hatcher is een van de beste inspecteurs van Scotland Yard met meer dan dertig jaar ervaring maar deze sadist bezorgt hem al 16 maanden enorme kopzorgen en ten einde raad contacteert hij Jefferson Winter om hem te helpen.
Jefferson Winter is een beroemde profiler die de hele wereld afreist om zaken op te lossen die met seriemoordenaars te maken hebben. Hij is weggegaan bij de FBI en werkt nu in zijn eentje. Werk heeft hij in overvloed want monsters zijn er overal, seriemoordenaars zijn als onkruid.
Hatcher vraagt hem hoe ze deze moordenaar te pakken kunnen krijgen, Patricia was enkele maanden in gevangenschap gehouden en ze hebben geen enkel spoor, geen DNA …. De vorige slachtoffers kunnen hem ook niets meer vertellen daar ze een gruwelijke behandeling hebben gekregen wat communiceren tot nul herleid. Winter logeert in een hotel en daar ontmoet hij Brigadier Sophie Templeton die met hem zal samenwerken. Hatcher wil ook dat zij een oogje in het zeil houdt wat Winter betreft.
De manier waarop de moordenaar te werk gaat stelt hem voor een raadsel, normaal gezien heeft hij geen enkel probleem om een profiel op te stellen maar deze keer tast hij toch een beetje in het duister. De moordenaar heeft een rare manier van omgaan met zijn slachtoffers.
Samen met Sophie zet hij alles op een rijtje wat hij tot nu toe te weten is gekomen en stelt zijn profiel bij wat onthutsend is. Dan verdwijnt Rachel Morris en de klok tikt om haar te vinden…



Conclusie

In dit boek worden de hoofdstukken afgewisseld met het onderzoek waarin Winter en Sophie een grote rol spelen en wat Rachel moet doorstaan vanaf het moment dat ze ontvoerd is. Alle medische aspecten worden tot in de puntjes vertelt en ook nog enkele andere weetjes zoals de wetenschap van ballistiek.


Jefferson Winter wordt beschreven als de beste profiler die er is en heeft een verleden dat hij met zich mee moet dragen. Weliswaar kiest hijzelf om op het goede pad te blijven en er alles aan te doen om het kwade in de mens te bestrijden. Hij moet voor zichzelf bewijzen dat hij een beter mens is.
Hij heeft een onorthodoxe manier van denken en handelen maar wel eentje die effectief werkt en hij werkt dan ook niet altijd volgens de regels van het boekje. Stapsgewijs volgt hij de dader’s acties wat een merkelijke manier van denken is.
Dit boek wordt gelezen in een vlot tempo en de spanning stijgt ten top naarmate je het boek verder leest. Het aantal personages blijft heel beperkt en je komt niet echt veel te weten over hen maar dat stoorde mij in ieder geval niet, de hoofdmoot was de manier waarop het onderzoek verliep en hoe hij zich in de gedachtegang van de moordenaar kon verplaatsen.
Ook het vleugje humor dat erbij te pas komt vind ik gewoon geweldig, een beetje op een onderduimse manier wat mij wel kan bekoren.

Beoordeling

Dit is echt een boek dat elke thriller liefhebber kan bekoren met verrassende plotwendingen en hoog gehalte aan spanning. Ook wat betreft Rachel die in gevangenschap zit, hoe de radeloosheid er bij haar inhakt.
Door één zinnetje in het boek dat de moordenaar zei tegen Rachel kwam onmiddellijk een scene uit de film van “Silence of the lambs” in mijn gedachten en wist ik dat deze persoon een wel echt ziekelijke geest had en wat me nog meer nieuwsgieriger maakte om het boek verder te lezen.
Dit is een echte pageturner die je nu zeker kunt mee nemen op vakantie, dan ben je tenminste verzekerd dat je toch al één goed boek bij hebt en waar je zeker geen spijt van gaat krijgen. Dit geldt ook voor de thuisblijvers, uren leesplezier verzekerd!
Ik hoop dat we nog meer boeken van James Carol mogen lezen en hopelijk houdt hij het hoofdpersonage aan want zoals gezegd seriemoordenaars vind je overal ter wereld.

Dit boek krijgt van mij 4 welverdiende sterren!