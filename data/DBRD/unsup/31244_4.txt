Het nieuwst boek van Sarah Pinborough is Belofte maakt schuld, een boek verdeeld in drie delen, waarin de personages Lisa, Ava en Marilyn centraal staan.

In het eerste deel maken we kennis met Lisa, Ava, Marilyn. De hoofdstukken wisselen van perspectief, Lisa die als overbezorgde moeder Ava grootbrengt en een goede baan heeft. Ava die samen met drie andere meiden in een zwemclub zit, zich op het liefdespad begeeft, zoweel in real life als op Social media en zich begint af te zetten tegen haar moeder. En Marilyn, collega en beste vriendin van Lisa, die het thuis niet makkelijk heeft met een jaloerse man.

Na het tweede deel is er een omslag, de opbouw van het verhaal blijft hetzelfde, maar door 1 gebeurtenis veranderd alles en wordt het verhaal grimmiger. Wat is er vroeger gebeurd en welke invloed heeft het op het nu?
De spanning wordt goed opgebouwd, delen van informatie worden in precies de juiste doseringen prijsgegeven. Langzaamaan wordt duidelijk waar het gevaar vandaag komt en wat er in het verleden precies is gebeurd. Dan blijkt de kracht van vriendschap van groot belang te zijn.

De prettige en duidelijke schrijfstijl en de afwisseling in de hoofdstukken zorgen ervoor dat er een constante spanning blijft in het verhaal, die aanhoudt tot het einde.
De personage en karakters zijn goed uitgewerkt en neergezet en zijn bepalend voor het verhaal. Het einde is verrassend en spannend op een bijzondere locatie en de epiloog sluit het op juiste wijze af.

Saraj Pinborough heeft een bijzondere thriller afgeleverd, die de moeite van het lezen zeker waard is.