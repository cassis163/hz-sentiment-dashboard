Op FB stond een oproepje om de drie boeken uit deze serie te downloaden in ruil voor een review. Het plot klonk leuk en ik besloot daarom om mee te doen.

Dit was echt een leuk boek, lekker verfrissend met tal van nieuwe dingen. Wat het nog leuker maakt is dat het van een Nederlandse schrijfster is. De hoofdstukken zijn vrij kort en het verhaal leest vlot. Het plot zelf is niet bijster origineel, maar ik denk dat dat tegenwoordig ook vrij lastig is bij een Young Adult boek. Door de vele andere originele elementen in het boek, is dit toch wel een uniek verhaal geworden.

Het enige wat een beetje aan me knaagt, is dat het lijkt alsof er krampachtig moeite is gedaan om Ã¡lles origineel te krijgen, waardoor de namen van de personages niet zo lekker in de mond liggen. Van mij hadden die iets normaler mogen blijven ;-), de rest van het verhaal is interessant genoeg.

Ik weet niet of het aan mijn versie ligt of dat alle exemplaren dit hebben, maar er zaten wat kleine spelfoutjes in en zelf een paar onafgemaakte zinnen. Dit was helaas niet eenmalig en daarom geef ik wel een half minpuntje. Een spelfoutje kan voorkomen, een drukfout bij een zin natuurlijk ook, maar dit was een keer of 3 en werd wat vervelend. Hoop dat het alleen mijn versie was!
3,5* door de foutjes, anders 4*.