Ik ben verliefd op Q en ik ben verliefd op de boeken van Jackie van Laren, zoals je misschien al hebt kunnen lezen als je mijn recensies van Zin of Lief hebt gelezen. Zin eindigde met een open einde, waardoor ik niet kon wachten tot Lief uitkwam. Lief eindigde geweldig hartbrekend en dus moest ik Ziel gewoon lezen. Zouden Q en Nina nog bij elkaar komen? Natuurlijk hoopte ik van wel, maar daarvoor moest ik natuurlijk Ziel lezen.

Net als Zin of Lief kon ik Ziel niet uit mijn handen leggen. Ik las het boek dan ook weer in een dag uit. Je valt hard voor Q of niet. Ook in Ziel had Jackie van Laren me vanaf de eerste pagina te pakken. Ik werd ook nu weer in het boek gezogen en kwam er pas uit toen het uit was. Jackie van Laren zorgde met de Q-serie dat ik even kon ontsnappen aan de werkelijkheid, en hoe kan dat nou beter dan met een episch liefdesverhaal. Dat is de liefde tussen Q en Nina zeker weten, een episch liefdesverhaal.

Het laatste hoofdstuk, OMG. Ik heb echt wel een traantje weggepinkt toen het uit was en viel wel even in een zwart gat. Wat moet ik nu zonder Q en Nina?

Met Ziel heeft Jackie van Laren een mooi slot aan de Q-serie geschreven, met voor mij het perfecte einde. De Q-serie is echt een aanrader om even heerlijk weg te duiken in een prachtig, hartverscheurend en kwaad-makend liefdesverhaal.