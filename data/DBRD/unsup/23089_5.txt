Houvast is alweer het derde boek van Linda Jansma. Mijn verwachtingen waren hoog gespannen na de vorige twee successen en: ik werd niet teleurgesteld. Ook nu weer de lekkere vlotte, goed leesbare schrijfstijl en de humor die we uit haar vorige twee boeken kennen.
Ze zet levensechte personages neer. Anouk sluit je onmiddellijk in je hart. De twee pubermeiden, Amy en Katja, zijn zo uit het leven gegrepen, inclusief hun ruzies. Zelfs de honden zie je voor je, zo liefdevol en herkenbaar worden ze neergezet.
Het is allemaal zorgvuldig en met veel plezier aan het papier toevertrouwd en dat enthousiasme en die vakkundigheid spatten van elke bladzijde af. Direct op de eerste pagina word je in het verhaal getrokken, of je wilt of niet. Wegleggen is geen optie meer want het verhaal, de spanning, je nieuwsgierigheid  het zakt nergens in. Het boek is lekker dik, dus je kunt er uren van genieten.
Wat ik in dit boek zo goed vind is dat je, als lezer, met Anouk aan het puzzelen bent wat er nu toch aan de hand is. Zijn de gebeurtenissen toevallige omstandigheden of is er een verband? En als er een verband is, waarmee en met wie dan? Anouk worstelt ook met die vragen en maakt ons daar als lezer deelgenoot van.
Hoe kun je als schrijfster (die immers precies weet hoe de vork in de steel zit) Anouk zoveel vragen laten stellen en  al dan niet deels - beantwoorden, zonder de plot van het verhaal weg te geven?
Ik vind dat erg goed en knap gedaan. Het tekent de meester.
5 sterren, natuurlijk!