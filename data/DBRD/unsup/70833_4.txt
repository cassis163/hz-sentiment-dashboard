Wie bepaald of je leven klaar, voltooid, af is? Dat is het centrale thema in het tweede boek van Mariska Overman. Ik vond het jammer dat het begin zo duidelijk terug greep op deel 1. Die had ik nu net niet gelezen en dat vond ik een geweldige teleurstelling. Het voelde haast een verplichting om deel 1 aan te schaffen en te lezen en dat is een soort dwang waar ik niet van houd.
Maar goed eenmaal doorgelezen werd het toch wel een spannend boek. De schrijfstijl is prettig en goed te volgen met af en toe prachtig mooie zinnen. Het gekozen thema en de diepgang in de schrijfstijl maken het een uniek spannend boek en doet me vergeten dat ik deel 1 (nog) niet gelezen heb. Uiteindelijk blijkt de dader meerdere motieven te hebben om te komen tot de keuze van het slachtoffer en motief voor de daad. Dat maakt het boek extra interessant.
Mocht je de keuze hebben, dan zou ik zeggen lees eerst deel 1 en dan deel 2 er achteraan. Hoop dat er nog meer boeken van haar mogen volgen!