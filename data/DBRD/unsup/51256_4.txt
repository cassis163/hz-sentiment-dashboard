Via vele kilometers meer te weten gekomen over het minder dichtbevolkte deel van Nederland. Een reis door het land, door de tijd en door de herinneringen van verschillende (markante en alledaagse) personen die de auteur tegenkwam of met een doel opzocht. Inmiddels is de inhoud wel wat gedateerd, maar dat bracht juist weer een nieuwe dimensie toe. Een bevestiging van het feit dat niets blijvend is. De kaartjes met de wandelroute erop aangegeven is zeker een meerwaarde. Leuk om stukjes te lezen over delen van Nederland waar ik zelf ook ben geweest. Het is ook uitnodigend om opnieuw Nederland te ontdekken.