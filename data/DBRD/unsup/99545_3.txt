Weer eens een verhaal over pesten, je kunt met van alles gepest worden dit is meestal omdat juist jij niet voor jezelf opkomt en zo een makkelijke prooi bent voor de rest. Gevoelige mensen zijn sneller slachtoffer. De pesters, daar moet je eigenlijk medelijden mee hebben, ze kunnen absoluut niet trots zijn op wat zij doen.

Xinia wordt gepest omdat ze "dik" en "bruin" is. Één BFF Britt houdt haar op de been als ze weer eens uitgescholden wordt voor Bossche bol. Wanneer ook Britt zich afkeert is ze alleen. "Nu heeft ze nul vriendinnen. De hele klas is tegen haar". Niemand praat meer tegen haar, ze is onzichtbaar ze draagt haar "onzichtbaarheidsmantel".

Tijdens een schooluitje blijft Xinia alleen achter, ontmoet Turine die haar in eerste instantie helpt maar later laat ook zij haar vallen. "Ergens vind ik het niet zo gek dat jij het pispaaltje van de klas bent. Laat toch niet alles van een ander afhangen. Doe zelf eens iets! Wees iemand". Uiteindelijk komen haar broer en Britt haar ophalen en gaat Xinia aangifte doen tegen de twee grootste pestkoppen. "Klantjes voor HALT".

"Niemand zal haar ooit meer pesten. Ze heeft haar leven omgedraaid".

Dit boek lees je in no time uit, is makkelijk leesbaar en de boodschap komt duidelijk over. Een goed boek voor de jeugd.