Pjotr Vreeswijk, deze auteur kende ik nog niet. Dwaalspoor is zijn tweede boek, zijn debuut: Masterplan verscheen in oktober 2016.
Ook in dit boek maak je kennis met Alex De Klerck een agent van de geheime Europese antiterreureenheid OPERATIONS.
Beide verhalen zijn afzonderlijk te lezen.

Dwaalspoor gaat over terrorisme, een onderwerp waar ik normaal geen boeken over lees. Aangezien ik van LetterRijn een recensie exemplaar kreeg heb ik me ondergedompeld in de wereld van terreur.
Mijn mening is positief, het is een actiethriller maar het verhaal blijft te begrijpen voor de leken onder ons. Een boek vol spanning, goed neergezette hoofdpersonages Alex, Suzanne en Natalia.

Het verhaal begint gelijk met een cliffhanger: "Steden zullen verdwijnen, bloed zal vloeien......."
Ik begon nieuwsgierig te worden, wie kan je vertrouwen, is er een dwaalspoor, wat gaan ze doen met het nucleaire materiaal?
Sommige gedeeltes zijn luguber, iets dat je kan verwachten van dit soort genres.
Dit boek is zeker de moeite waard om te lezen ook al is dit niet jouw genre.

Pjotr Vreeswijk is in het dagelijkse leven bekend met politiezaken. Dit is te merken aan hoe hij actiescenes beschrijft. Realistisch.