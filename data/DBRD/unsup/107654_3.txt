Het was warm, net als nu. De ramen stonden open en de achterdeur ook. Ik dacht dat Elyse wel in de tuin zou zitten, dus ik ging naar buiten. Daar, aan de perenboom, hing ze. Haar magere handen tikten bij ieder vlaagje wind tegen de stam van de boom, spierwitte handen.

Dit staat op de achterflap van deze literaire thriller van vader en dochter Terlouw. Hem ken ik als politicus en schrijver van jeugd boeken. Van haar had ik nog nooit iets gelezen. 
Het was een kennismaking die ik niet vervelend vond. 

Het gaat over een man Job Reders die 7 jaar onterecht heeft gezeten voor de moord op zijn oom.
De rechercheur die naar hem het onderzoek deed, waardoor hij in de gevangenis kwam, is ook degene die zich hard maakte dat hij onschuldig was. Reders heeft een dochter Leonie, die hij niet heeft gezien tijdens zijn detentie. Dit door toedoen van haar moeder. Na terugkomst in de maatschappij gaan vader en dochter in een huis wonen. De dochter heeft een vriendin Sophie die aan hen vraagt een "ongeluk" te onderzoeken van een kennis van haar. Zij vermoed toch opzet. Vader en dochter accepteren de opdracht. Er ontknopt zich een heel duidelijk verhaal. De spanningsopbouw is wel goed. Je kunt verschillende verhaallijnen terug vinden in het boek zonder dat ze storend zijn. Ik vermoedde wel wie de dader was maar werd toch steeds weer op het verkeerde been gezet.  In mijn optiek een "Engelse" who-don-it". Benieuwd naar volgend boek van Renders & Reders.