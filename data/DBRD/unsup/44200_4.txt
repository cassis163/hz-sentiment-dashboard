Anna is psycholoog, heeft iets traumatisch meegemaakt en zit daardoor met agorafobie aan huis gekluisterd. Om haar tijd te doden kijkt ze naar zwart-wit films, schaakt ze op het internet, drinkt ze (veel) wijn en bespiedt ze haar buren. Op een dag loopt dit helemaal uit de hand als ze iets vreemds ziet gebeuren bij de buren aan de overkantâ€¦

De opbouw van het boek is vrij traag. In dat opzicht is het echt een literaire thriller waarbij de auteur in het begin ruim de tijd neemt op de karakters te introduceren en een bepaalde sfeer neer te zetten. Naar het midden van het boek begin het tempo op te pakken en bouwt de spanning zich echt op. Wel merk je vanaf het begin gelijk dat er iets onder het oppervlak ligt wat niet direct naar boven komt, maar wel duidelijk voelbaar is. Iets wat er toch ook in het trage begin voor zorgt dat je het boek niet weglegt.

Anna is nu niet bepaald de doorsnee persoon dat je normaal gesproken tegenkomt in een boek. Ze heeft bepaalde eigenschappen die haar een prettig karakter maken. Ze doet vaak wat vreemde dingen, maar deze zijn dan ook vaak wel weer te verklaren vanuit haar achtergrond.

Het plot zit goed in elkaar. De opbouw naar de uiteindelijke gebeurtenissen is duidelijk, maar ondanks dat zie je het einde niet van mijlenver aankomen.

Al met al een spannend boek, maar verwacht geen boek waarbij je vanaf het begin af aan op het puntje van je stoel zit.