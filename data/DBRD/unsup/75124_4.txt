Ik ben gek op girlpower verhalen en dat is ‘Sneeuw als as’ van Sara Raasch echt wel. Maar omdat het zich in een compleet nieuwe fantasy wereld afspeelt, duurde het voor mij wel even om in het verhaal te komen. Dat ligt meer aan mij dan aan de scchrijfstijl van Sara Raasch, omdat ik daar altijd wel moeite mee heb. Ik moet niet alleen de personages maar ook de wereld leren kennen en daardoor duurt het wat langer om in het verhaal te komen.

Ondanks dat ik de ontknoping al ver van tevoren aan zag komen, heb ik wel met volle teugen van het verhaal van Meira genoten. Het feit dat Meira doet waar ze zin in heeft en probeert zichzelf te bewijzen, vond ik geweldig. Daarnaast is ze lekker eigenwijs en koppig en dat zorgt wel voor leuke en spannende situaties.

Meira heeft flinkt wat girlpower en dat vind ik tof. Ook vind ik de wereld van ‘Sneeuw als as’ geweldig, deze is namelijk gebaseerd op de seizoenen. Dat vind ik origineel en draagt bij aan het toffe verhaal. Qua verhaal deed het me overigens wel een beetje denken aan de ‘Hof van mist en woede’-serie van Sarah J. Maas, maar dat was wat mij betreft alleen maar goed, aangezien ik een grote fan ben van die serie.

Ik ben nu al benieuwd naar het volgende deel van ‘Sneeuw als as’ en die gaat zeker op mijn verlanglijstje. Meira is veelbelovend en ik ben benieuwd wat Sara Raasch voor haar in petto heeft.

‘Sneeuw als as’ van Sara Raasch is origineel qua wereldopbouw. De hoofdpersoon Meira is een eigenwijs en koppig meisje en dat zorgt voor spannende momenten. Een aanrader als je van Sarah J. Maas houdt.