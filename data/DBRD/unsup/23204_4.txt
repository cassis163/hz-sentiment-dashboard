Het boek de afwezige beschrijft het verhaal over Joshua. Het is een jongen die een passie heeft voor muziek. Deze passie is ontstaan door zijn buurman Frank, die hem na het overlijden van zijn moeder heeft opgevoed. Hij leert muziek spelen en dat is wat hem vrolijk maakt. Dit thema blijft ook het hele boek zeer actueel.
Als hij wat ouder is wordt hij opgepikt door een producer en wordt hij beroemd. Maar is dit eigenlijk wel wat hij echt wil?
In zijn leven heeft Joshua met veel verschillende personen te maken gehad. Maar eenzaamheid blijft tot het eind een grote rol spelen.

Het boek neemt je mee in het leven van Joshua en de mensen die het dichtst bij hem staan. Het neemt je mee in een boek waarin muziek centraal staat. Ook wel een beetje het seks, drugs en rock en roll leven.
Het boek wordt vertelt eigenlijk vanuit een buitenstaander, je staat er eigenlijk continu bij. Het boek beschrijft het leven van een klein jochie tot een volwassen vent. Dit maakt het boek soms wat lastig leesbaar omdat er dan, in een hoofdstuk ineens een tijdsprong van jaren inzit. Je kunt dit boek niet even lezen, je moet er wel echt bij zijn om ook echt alles goed te kunnen begrijpen.
Ik vond het een zeer indrukwekkend boek, met veel mooie aspecten om ook over na te denken.