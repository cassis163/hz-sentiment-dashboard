Meneer Wrobleksi leeft aan de rand van de stad in een groot verlaten industriëel pand waar hij ruimte heeft voor zijn passie: hij heeft iets met landkaarten.

Zak is verkoper in een winkel waar men kaarten verkoopt, wegenkaarten, landkaarten, kortom alles wat met cartografie te maken heeft. De winkel draait niet goed, maar daar heeft de eigenaar precies geen probleem mee. Zak verveelt zich en staart veel naar buiten. Op een dag ziet hij hoe een vrouw ontvoert wordt in een Cadilac. Maar niet voordat Zak de rug van de vrouw gezien heeft, die is volledig getatoeëerd met een landkaart. Zak denkt er het zijne van maar heeft niet de intensie zich ermee te bemoeien. Hij is echter niet de enige die de ontvoering gezien heeft, ook Marylin heeft het gezien en die wil het zo niet laten. Ontvoering is toch een misdrijf of niet.

Dan is er nog Billy Moore. Billy is een beetje een crimineel, niet erg en rijdt in een Cadilac. Hij baat een parking uit en woont zelf samen met zijn dochter in een caravan aan de rand van de parking. Zijn dochter heeft een huidaandoening.

Ergens komen al deze mensen bij elkaar. Het is een zoektocht naar wat er nu eigenlijk aan de hand is met die vrouw met de getatoeëerde rug, vrouwen moet ik zeggen.
Het boek is niet echt heel spannend, het is eerder een vreemd verhaal met droge humor.