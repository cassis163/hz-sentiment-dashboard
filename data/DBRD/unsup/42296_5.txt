In Op grote hoogte beschrijft Tanis Rideout de tocht van George Mallory in 1924
naar de top van Mount Everest, Himalaya. Gesteund door Everest Comité is hij met Andrew Irving in juni 1924 begonnen aan de laatste klim. Zijn lichaam werd in 1999 ontdekt, Sandy (Andrew)Irving is nooit gevonden.

Op grote hoogte is een waargebeurde geschiedenis, geschreven volgens
de authentieke briefwisseling tussen het echtpaar Ruth en George Mallory.
Vertrouwen, kameraadschap, liefde vormt de basis, er omheen een prachtig avontuurlijk, fascinerend en emotioneel verhaal.

De schrijfwijze van Tanis Rideout is soms bijna poëtisch, de strijd van Mallory heroïsch en de mijmeringen, herinneringen van Ruth Mallory aandoenlijk.
De treffende sfeerbeelden van het door de Eerste wereldoorlog geteisterde Engeland, het landschap van Himalaya, de extreme en hallucinerende omstandigheden op Everest geven de roman een toegevoegde waarde.

Ik heb genoten van Op grote hoogte. In het boek wordt een interessant tijdsbeeld met de juiste details beschreven, het heeft mij meer verteld over de Eerste Wereldoorlog, meer over de strijd om te overleven, meer over het lot van Mallory en zijn mannen en vooral meer over de barre maar ook sprookjesachtig wereld van de hoogste berg ter wereld.