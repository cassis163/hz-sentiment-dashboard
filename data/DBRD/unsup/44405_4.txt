Jackie van Laren schrijft als - soort van - vervolg op Vallen het boek Opstaan.
Een boek dat een vervolg is, maar op zich zelf ook prima te lezen is... zo heb ik mogen ervaren.

Opstaan vertelt het verhaal van Anne. Een jonge dame die na een liefdesavontuur met rockster Rory Maquary zich terug trekt op Scilly. En alleen nog contact heeft met Rory zijn zoon Rowland. Een eiland waar haar verleden niet bekend is, de pers haar met rust laat en ze haar hart en haar persoonlijkheid tot rust kan manen. In de hoop haar schrijverstalent weer op gang te krijgen en een boek te schrijven, na haar eerste boek 'Vallen'. Een scherpzinnig gevonden overeenkomst. Mooi hoe Jackie van Laren op die manier Anne de schrijver maakt van haar eigen verhaal.

Anne werkt samen met Georgie, in een klein eettentje. Al snel komt daar tvkok Woz bij kijken. Een man die overkomt als iemand vol liefde en een zekere bravoure. Hij weet het hart van Georgie te stelen. Als Woz per toeval in aanraking komt met Rory, en hem uitnodigt, is een romance geboren.

Row weet als eerste dat ze elkaar weer gaan zien en brengt met de hoop van een kind en zijn eerlijkheid een bepaalde kracht met zich mee. Een oprecht toevoegende waarde aan dit boek. Na het weekend maakt Rory de beslissing van zijn leven. Hij gooit het roer om, koopt een vervallen huis op Scilly, haalt zijn zoon op en besluit op Scilly te gaan wonen. Zijn ultieme doel, het hart van Anne terug veroveren... al gaat het hier niet zozeer om het hart, maar om het doorbreken van wat het verstand hier over zegt.

Een roman met meerdere verhaallijnen die hun eigen verhaal vormen en toch ook steeds weer terug bij elkaar komen. De prachtige omschrijving van Rowland die is beschreven zoals een kind is. Met kinderlijke onschuldigheid brengt hij Rory en Anne dichter bij elkaar. Zijn missie lijkt geslaagd, maar dan komt nepmoeder Mel weer om de hoek kijken... als dat maar goed gaat!

Rowland die met kinderlijke eerlijkheid het hart van Anne heeft gestolen, steelt ook het hart van de lezer. Liefde, de strijd tussen het hoofd en het hart, de strijd waarmee de liefde soms samen gaat. Een verhaal dat alle ingredienten met zich meebrengt voor een goede zomerroman.

Na vallen komt Opstaan... maar in dit geval is het anders...
Opstaan smaakt naar meer... Na Opstaan, komt vallen... en dan waarschijnlijk nog een keer Opstaan.