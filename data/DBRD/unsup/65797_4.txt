Jeugdzonde is voor mij de eerste kennismaking met het werk van Almar Otten.
De goede proloog, die jou onmiddellijk terugvoert naar 1656, maakt de lezer nieuwsgierig om verder te lezen.
Nadat er een aantal personen verdwijnen en ontvoert worden, maakt Lineke Tesinga haar opwachting in het boek. Samen met haar vriendin Laura, zijn zij één van de enigen die een samenhang tussen de verdwijningen en de ontvoeringen zien. Alles draait blijkbaar rond een verboden godslasterlijk boek.
Naarmate Laura en Lineke de waarheid aan het licht brengen ziet het er meer en meer naar uit dat beide dames ook hun aandeel in het verhaal hebben. Bepaalde dingen uit hun verleden blijken ook hun verhaal mee te bepalen in het heden.
Jeugdzonde is een zeer goed in elkaar gezet verhaal waarbij de verhaallijnen netjes naast elkaar lopen en de ontknoping misshien net iets te snel wordt weggegeven aan het eind. Niettegenstaande was dit boek voor mij zeer aangenaam om te lezen en heeft het mij veel leesplezier bezorgd. Almar Otten heeft een prettige en vlotte schrijfstijl. De spanningsboog wisselt soms wat in het boek!
Bij tijden had ik het wel een beetje moeilijk om de beide vriendinnen uit elkaar te houden.
Jeugdzonde heeft mij nieuwsgierig gemaakt naar de eerdere werken van Almar Otten.

Els