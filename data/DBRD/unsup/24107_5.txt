Wat ik nu toch gelezen heb. Echt mooi. Kort maar beslist mooi, want mooi hoeft niet lang te zijn. Terra Nova is een science fiction short story van Nederlandse bodem, door Ursula Visser.

Over het verhaal ga ik natuurlijk niet teveel van vertellen. Lees het zelf maar als je nieuwsgierig bent geworden (en dat ben je, geef het maar toe). Laat ik stellen dat hetgeen in Terra Nova wordt geschetst zo de werkelijkheid kan worden als wij met z'n allen lekker doorgaan.

Het verhaal is vlot geschreven met precies genoeg details om een goed beeld van de omgeving te krijgen en genoeg vrijheid om er zelf het nodige bij te bedenken.