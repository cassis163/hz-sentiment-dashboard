In 2003 worden in Noorwegen drie skeletten gevonden en even later wordt een man vermoord aangetroffen. Rechercheur van dienst is Tommy Bergmann. Zijn zoektocht brengt hem naar gebeurtenissen tijdens de tweede wereldoorlog.

‘De doden hebben geen verhaal’ is geen dertien-in-een-dozijnboek, de combinatie van thriller en oorlog is vrij uniek. Het boek kent een aantal goed opgebouwde verhaallijnen en leidt naar een spannende ontknoping, met name de rol van sommige personages is verrassend. Een makkelijk boek is het echter niet, het kent immers veel personages en de relaties tussen hen zijn niet altijd meteen duidelijk.

Gard Sveen heeft met ‘De doden hebben geen verhaal’ een debuut afgeleverd om trots op te zijn. Getuige daarvan de vele Scandinavische prijzen die hij in de wacht wist te slepen.