Het getuigt van groot talent om een zo complexe dramatiek als verhaald in “Vrij zwemmen”, in een notendop te comprimeren. Alhoewel de lezer reeds vanaf de eerste alinea’s weet heeft van de noodlottige afloop, worden de verschillende taferelen als door een trechter naar het macabere orgelpunt gecentrifugeerd.
Deze minithriller schetst op markante wijze de destructieve kracht van de menselijke gedragingen door zelfgenoegzaamheid, egoïsme en malafide manipulaties tegenover zijn soortgenoten. Isa Maron geeft hier een staaltje ten beste van haar uitzonderlijk psychologische inzicht en doorzicht.
Neemt en leest dit boekje… het is groots in zijn bescheidenheid.

Hugo