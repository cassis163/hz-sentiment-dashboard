Dit is het debuut van deze auteur. Ondertussen zijn de twee opvolgers ook al op de markt.

Het verhaal gaat over de inwoners van het Franse dorpje Fogas. In "hun" Auberge komen nieuwe eigenaars. Dat vinden ze niet zo erg, maar wel dat het Engelsen zijn. Enkele inwoners zijn er radicaal tegen en doen er alles aan om het koppel te hinderen. Gelukkig zijn er ook enkele inwoners die hen wel hartelijk welkom heten. Maar dan wordt de Auberge gesloten door de burgemeester. De nieuwe vrienden van het Engelse koppel doen er alles aan om het koppel te helpen en de Auberge terug te openen, maar ondertussen staat de wet hen in de weg. Wie trekt uiteindelijk aan het langste eind?

Het verhaal wordt verteld vanuit verschillende perspectieven. Af en toe was dit wel verwarrend, maar als je de personages beter leert kennen, vormt dit geen probleem meer.

Het is een verhaal met een lach en traan, blijdschap en verdriet, maar ook met een onderliggende boodschap. Wanneer men de handen in elkaar slaat, kan men heel ver komen.

De schrijfstijl van Julia Stagg is prima. Enkel had ik gehoopt op een "zonnig" boek, aangezien ik Frankrijk nog steeds associeer met de zon. Julia Stagg heeft echter gekozen voor de koude, stormachtige winter. Aan de ene kant is dit weer wat anders, maar aan de andere kant wil ik in boeken die afspelen in Frankrijk vooral zon. ;-)

Kortom, prima boek. De opvolger ligt ook klaar om gelezen te worden. :-)