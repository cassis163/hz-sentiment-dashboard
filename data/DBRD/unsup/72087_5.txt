Mijn leeservaring:
Sluit alle deuren en ramen en check dat dubbel, doe dan je gordijnen stijf dicht en houd je oren ten alle tijden gespitst ….. want je voelt de aanwezigheid van de stalker!! En dat meen ik bloedserieus!
Voor de mensen die niet zo van het thrillergenre houden – blijf uit de buurt van dit boek want je wordt meegesleurd in een angstaanjagende klopjacht die behoorlijk op je zenuwen zal werken.
Oké, overdrijven is natuurlijk ook een kunst maar het is denk ik toch wel het spannendste boek dat ik dit jaar gelezen heb ;-)

De zoektocht is er een die bijna onmogelijk is, op hetzelfde tijdstip als de politie een link naar een YouTube filmpje krijgt, wordt er een moord gepleegd. De moorden hebben verband met elkaar en lijken op dezelfde manier te zijn gedaan als enkele moorden die jaren geleden zijn gepleegd. Maar die dader zit toch vast? Of zit hij toch onschuldig …

Hypnose moet uitkomst brengen maar het blijft allemaal vaag, piepkleine aanwijzingen moeten resultaten opleveren, de houvast dat ze op het goede spoor zijn.
Zeker een aanrader, ik kreeg er echt de kriebels van!