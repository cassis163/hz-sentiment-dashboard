De Genezer speelt zich af op een achtergrond van verval. Door de klimaatverandering lijkt het einde van de wereld nabij en 2 dagen voor kerstmis verdwijnt de vrouw van Tapani Lehtinen spoorloos. Al snel merkt Tapani dat hij, in die wereld van chaos, alleen staat in zijn zoektocht. Een zoektocht die mogelijks in verband staat met De genezer, een radicaal milieuactivist naar wie zijn vrouw journalistiek onderzoek deed.

Het uitgangspunt van dit debuut van de Fin Antti Tuomainen klinkt alvast veelbelovend.

Al snel wordt duidelijk dat Tuomainen over een vlotte pen beschikt. De sfeerschepping van een apocalyptische wereld is goed, maar helaas is dit van korte duur.

Vanaf het tweede deel (het boek bestaat uit 3 delen), verdwijnt de apocalyptische setting naar de achtergrond. Wat overblijft is de zoektocht van een radeloze man naar zijn verdwenen echtgenote, een verhaal dat zich om het even waar zou kunnen afspelen. Die zoektocht verloopt dan ook nog weinig origineel en voorspelbaar. Door de beperkte uitwerking van de personages blijft je bovendien met heel wat vragen zitten.

Tuomainen won met dit boek de Clue Award voor de beste Finse misdaadroman. Mij heeft hij in elk geval niet kunnen overtuigen. Voorspelbaarheid, gebrek aan originaliteit en bijgevolg gebrek aan spanning maken dat ik dit boek niet meer dan 2 sterren kan toekennen.