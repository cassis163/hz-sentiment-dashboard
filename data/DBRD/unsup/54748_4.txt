‘Twaalf’ gaat over een jongen van 12 jaar die het thuis moeilijk heeft. Zijn ouders maken niets anders dan ruzie of zwijgen tegen elkaar. Het voelt alsof hij niet meer bestaat voor hen. Op een zaterdag besluit hij om het huis te verlaten. Hij is zijn hele thuissituatie beu.
Tijdens zijn tocht komen we te weten wat een rotjaar 2012 voor hem was. De onenigheden tussen zijn ouders, een verhuis naar een moderner huis, een nieuwe school, de vreselijke reis naar Kreta en het verlies van zijn beste vriend, zijn opa. Hij neemt ons mee naar vele herinneringen aan zijn opa en hoe hij zijn verlies verwerkt.

‘Twaalf’ is het debuut van Gerrit Janssens (1975). Eerder schreeft hij kortverhalen in 2 verhalenbundels.
Hier gebruikt hij een duidelijke schrijfstijl gezien vanuit het perspectief van een 12-jarige. Dit merk je vooral aan het scheldwoord ‘fakking’ dat veel voorkomt.
Janssens beschrijft ook zeer goed wat er in de jongen omgaat. Er is een zeer groot inlevingsvermogen. Het voelt aan alsof je met de jongen mee op weg bent.
De cover van het boek is heel simpel maar twaalf speelt dan wel een rol in dit boek. Zo zijn er 12 hoofdstukken, de jongen is 12 jaar, het speelt zich af in 2012, hij woont op huisnummer 12 en zo zijn er nog meer opvallendheden met het nummer 12.

Het is een dun boek maar daarom niet minder goed. Het is een realistisch en hedendaags verhaal. Ergens een beetje ontroerend met een vleugje humor erbij. Een mooi debuut, richting een young adult verhaal.