Het boek gaat over Josta die is opgegroeid in de DDR en nu in Nederland woont. Op een ochtend wordt ze wakker en ontdekt dat haar nier is gestolen. Iemand probeert haar ook nog te vermoorden. Dit alles blijkt voort te komen uit Het Dossier dat Josta heeft gestolen. In een zoektocht naar de daders komen alle herinneringen uit haar DDR-tijd weer boven.

Het is een zeer spannend boek. Als het over Josta's tijd in de DDR gaat voel je gewoon de beklemming en de paranoia van die periode. Dit is heel realistisch geschreven. Het lijkt me verschrikkelijk om niemand te kunnen vertrouwen. Deze tijd heeft Josta ook gemaakt tot de vrouw die ze nu is. Het boek is spannend en vlot geschreven en heel erg moeilijk weg te leggen. Het zit zeer ingenieus in elkaar en je weet tot het laatst niet hoe het af zal lopen. Ik heb het met heel veel plezier gelezen. Ik zal Anya Niewierra zeker in de gaten houden.