Dit is het tweede boek van Jenkins Reid en w√°t voor een!
Het verhaal gaat over de 29-jarige Hannah Martin, die eigenlijk nog steeds niet weet wat ze met haar leven wil. Ze is net verhuisd van New York naar Los Angeles , waar ze geboren is. Ze logeert zolang ze nog geen eigen huis heeft bij haar beste vriendin Gabby Hudson. Op de eerste avond gaan ze stappen en Hannah komt haar ex Ethan tegen. Ze hebben het leuk samen. Aan het eind van de avond heeft ze de keus met Ethan mee te gaan of gewoon met Gabby.. De rest van haar leven wordt bepaald door de keuze van die avond. Wat is haar lot?
In het boek lees je het verhaal van Hannah als ze meegaat met Gabby en in een parallele verhaallijn dat ze met Ethan meegaat. In beide verhaallijnen lees je wat er gebeurt nadat ze deze beslissing heeft gemaakt. Beide verhalen zijn anders en hebben allebei een ander plot.
Hannah leer je kennen als een dame die geen keuzes kan maken maar in de loop van het boek gaat het haar beter af, in beide verhalen krijgt ze nogal wat dingen te verwerken waardoor ze keuzes moet maken. Je kan je goed in haar verplaatsen Gabby is een echte vriendin, die haar in dik en dun steunt en andersom is Hannah dat voor haar.
De opbouw van het boek is goed, in chronologische volgorde. Beide verhalen hebben een eind dat ik niet zo had bedacht.
Er zit behalve romantiek, liefde, vriendschap en keuzes maken ook behoorlijk wat humor in .
Het is een roman die in de smaak zal vallen bij chicklit liefhebbers en bij liefhebbers van romantische verhalen.
4 sterren .