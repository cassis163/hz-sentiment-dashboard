Het is lang geleden dat ik voor het laatste een Cornwell oppakte. Op de één of andere manier was Patricia Cornwell me onderweg verloren met een aantal mindere boeken rondom Kay Scarpetta. Is het haar gelukt me met Rood Waas terug te halen?

Rood Waas heeft duidelijk weer trekken van de spanning die Cornwell voortreffelijk kan neerzetten, maar deze blijft helaas ondergesneeuwd door de langdradige dialogen in de eerste helft van het boek. Pas als Kay Scarpetta iedereen om zich heen heeft verzameld, breekt de spanning echt los. Tot die tijd is het doorbijten.
Toch weet Cornwell met het laatste gedeelte veel goed te maken. Het is spannend, intens en bij momenten zelfs gruwelijk. Ook zet ze aan tot nadenken, want wat vind je nu eigenlijk van de doodstraf?
*** is het hoogst haalbare voor dit boek, wat al weer op de goede weg is voor Cornwell.