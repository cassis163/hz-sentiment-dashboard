Nooit eerder las ik een YA boek dus ik wist niet zo goed wat ik kon verwachten. Ik ben normaal van de thrillers dus dit is wel even iets anders. Het was prettig dat de meiden Kate en Olivia om beurten in het verhaal naar voren kwamen in hun eigen hoofdstuk maar het verhaal was wel één geheel. Het verhaal ging allemaal wat langzaam tot dat Mark in het spel kwam en er op een gegeven moment toch wat spanning bij kwam kijken want dat miste ik wel in de rest van het verhaal. Gedurende het verhaal worden er steeds meer geheimen prijsgegeven maar er blijven altijd geheimen.

Het verhaal ziet er in het kort zo uit:
Als Kate en Olivia elkaar ontmoeten op Waverly worden ze vriendinnen. Het zijn twee tegenpolen, want Kate komt uit een achterstandsmilieu en Olivia is welgesteld. Beide ouders van Kate zijn overleden en Olivia’s moeder is overleden. Kate wil graag naar Yale en heeft daar iemand voor nodig en dat is Olivia. Ze trekken naar elkaar toe. Omdat Kate achteraf woont is ze erg blij dat ze bij Olivia in mag trekken, want haar vader is veel weg en Olivia kan wel iemand om haar heen gebruiken. Kate werkt op school bij de administratie en als de knappe Mark Redkin daar komt te werken is Olivia in de wolken. Kate en Olivia komen in de PR commissie en krijgen veel met Mark te maken. Kate zorgt ervoor dat Olivia weer vaker lacht. Ze schaft zelfs een hondje Bruce aan. Als Olivia en haar vader naar Cabo zijn ziet Kate dat Mark omarmd met Serena op straat loopt. Als Olivia dit hoort is ze boos. Ze wist dat er hobbels waren maar deze? Kate komt er achter dat Mark een antisociale persoonlijksheidsstoornis heeft en wil voorkomen dat ze ook met haar aan de haal gaat. Tijdens haar werk op school zoekt ze de pagina over de antisociale persoonlijksheidsstoornis op laat deze open staan zodat Mark weet zij het weet. Mark weet Olivia weer helemaal in te palmen en Olivia is tot over haar oren verliefd op Mark en zet er alles voor op zij. Kate begint de waarheid steeds meer te achterhalen van zowel Olivia als Mark. Als Mark eist van Olivia dat ze Kate bij Mark brengt begint het aan haar te knagen. Olivia en Kate maken een plan om Mark te ontmaskeren maar dat loopt anders dan gepland.

Een boek vol geheimen dus met een psychologisch tintje, want je gaat er wel over nadenken. Teresa Toten heeft het goed geschreven en een tweede deel van Pas op breekbaar zou zomaar eens kunnen. En als die verschijnt ga ik het boek zeker lezen.