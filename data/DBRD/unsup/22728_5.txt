Ik lees veel thrillers dus op een gegeven moment moet een schrijver van goede huize komen om me te verrassen zodat ik niet al halverwege weet wie het heeft gedaan. Dit boek heeft eigenlijk twee verhalen, het ene verhaal gaat over de zoektocht van de hoofdpersoon naar de waarheid, het andere geeft een heel goed beeld over wat er omgaat in het hoofdpersonage tijdens de zoektocht. Ook de andere personages worden goed uitgediept. Het moment waarop het hoofdpersonage gaat twijfelen aan de schuld van zijn vader is bijna voelbaar. Het verhaal heeft een heel spannende ontknoping en zet je even op het verkeerde been. De omgeving (het eiland Fidra) spreekt mij ook aan. Leuk om te weten is dat het eiland echt bestaat. Kortom, een aanrader. Zeker als je eens een totaal andere thriller wilt lezen.