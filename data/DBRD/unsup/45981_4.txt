Glashard is het tweede deel van de serie psychologische thrillers van Corine Hartman. Bloedlijn heb ik nog niet gelezen.

Jessica Haider gaat aan de slag bij het Elitekorps Saligia. Na een aantal zware tests wordt ze aangenomen. Al snel krijgt ze haar eerste opdracht en komt in contact met de Antwerpse diamantair Baruch Salomons (55 jaar).

Op datzelfde moment vlucht een gezin uit Harare, Zimbabwe naar België. Assia en Itai zijn hun oudste zoon Ian James verloren en willen nu meer veiligheid voor hun jongste zoon Ruben. Althans, zo lijkt het..

Halina, de vriendin van Baruch, wordt gevangen gehouden in de werkplaats van Jessica. Jessica heeft het woord bloeddiamanten op haar arm getatoeëerd.

Deze verhaallijnen lopen, samen met het verhaal over haar vader en zus, op prima wijze door elkaar. Omdat ik het eerste deel niet heb gelezen, is niet alles even duidelijk voor mij, maar het stoort me niet. Hoe verder je in het verhaal komt, hoe meer alles op zijn plek valt.

Het verhaal over Jessica is in de ik-vorm geschreven. De overige verhaallijnen worden door de schrijfster verteld in korte hoofdstukken. Dit leest erg prettig.

Ik vond het een heftig, maar goed boek om te lezen en ga nu Bloedlijn ook zeker lezen!

Ik geef het boek de 4 sterren.