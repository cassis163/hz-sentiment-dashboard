Miriam Lancewood groeide op in een liefdevol gezin in Nieuw Wehl, een klein dorpje in de Achterhoek met haar twee zusjes Hanna en Sofie. Toen Miriam 10 jaar was verhuisde het gezin naar Assen (Drenthe). Na het behalen van haar diploma ALO (Academie voor lichamelijke opvoeding) ging Miriam naar Zimbabwe om les te geven op een school voor speciaal onderwijs. Na een jaar in Afrika vertrok ze naar India om daar rond te reizen. Na 5 maanden kwam ze daar Peter tegen. Een avontuurlijke man uit Nieuw-Zeeland, die zijn baan als docent op de universiteit had opgezegd, en als een moderne nomade al 5 jaar in India leefde., toen hij Miriam ontmoette. Eerst trokken ze door Zuidoost-Azie tot ze na een paar jaar uiteindelijk in Nieuw-Zeeland aankwamen. Na een jaar besloten ze hun huis in te ruilen voor een tent en te gaan leven op de mooiste plekken van het land: in het hart van de Nieuw-Zeelandse wildernis.

De cover is precies zoals Miriam op jacht ging. Ze leefden voornamelijk van de dieren, die toch maar gedood worden zonder ze op te eten, omdat Nieuw-Zeeland de dieren van vroeger zonder menselijke inbreng terug willen.

Er staat een korte voorwoord in. Daarna gewoon het verhaal van hoe ze eerst begonnen tot ze de trail gingen lopen. Daarnaast staan er een paar foto's in en een kaartje van de trail. En aan het einde een kort stukje epiloog. Floortje Dessing heeft een kort stukje meegelopen van de trail en heeft dit gefilmd. De serie heet Floortje Dessing naar het einde van de wereld.

Ik moet bekennen dat ik eerst de aflevering van Floortje Dessing heb gekeken en een interview bij RTL late night. Normaal doe ik het niet, maar ik kwam bij toeval bij RTL night terecht en zag ik haar. Een inspirerende vrouw.

Ik heb het boek met plezier gelezen. Hoe ze het overleven steeds verder uitbreidde. Zo apart dat er zulke mensen nog bestaan. Ze leven letterlijk zoals we vroeger deden. Heel erg bijzonder! Peter heeft Miriam heel veel geleerd en komt op mij over als een wijze man, maar af en toe ergerde ik mij dat hij soms heel cool deed tegen Miriam. Maar al met al vond ik het een inspirerend verhaal! Ik weet wel dat ik er niet geschikt voor zou zijn! Dus mijn petje af voor Miriam en Peter!