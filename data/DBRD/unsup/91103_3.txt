"Het vijfde Evangelie" is het tweede boek van Ian Caldwell. Hij heeft veel research gedaan en dat zorgde ervoor dat de schrijftijd zo'n tien jaar in beslag nam.

Het verhaal gaat  over de Grieks-Katholieke priester Alex Andreou en zijn broer Simon die een Katholieke priester in Turkije is. Na lange tijd zal Alex zijn broer weer zien. Ze zijn opgegroeid in het appartementencomplex aan de Palazzio del Belved√®re in Vaticaanstad. Alex woont er nog steeds met zijn vijfjarige zoon Peter. Daar zullen ze elkaar ontmoeten. Beide broers zijn betrokken geweest bij de voorbereiding van een expositie van hun vriend en curator Ugolino Nagara.

Dan wordt Ugolino vermoord aangetroffen in de tuin van Castel Gandolfo. Simon die de politie van Vaticaanstad belt, wordt gezien als mogelijke dader.
De moord zou alkes te maken kunnen hebben met de vondst en restauratie van een belangrijk document het Diatessaron. Hierin staat een aanwijzing over de echtheid van de lijkwade van Turijn.

Er komt een kerkelijk rechtszaak maar Simon wil zich niet verdedigen, en Alex weet ook niet waar zijn broer vastgehouden wordt. Alex wil bewijzen dat zijn broer de dader niet kan zijn maar hij stuit op erg veel tegenwerking. Zo zijn er bewijsstukken verdwenen. Toch blijft hij zoeken naar de waarheid.

Het boek krijgt de naam "literaire thriller" maar voor een thriller zit er toch te weinig spanning in.
Ook de Bijbelse Wetenswaardigheden, die voor het verhaal nodig zijn, halen de vaart uit het verhaal.
Ik besef dat het boek niet anders geschreven had kunnen zijn. Het verhaal is goed en daarom krijgt het drie sterren.