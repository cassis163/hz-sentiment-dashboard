Wat een goed verhaal is dit. Het boek is opgedeeld in twee stukken, in het eerste gedeelte lees je het verhaal van Jaap-Jan (J-J) in het heden maar ook van vroeger door de verschillende flashbacks. Vooral die stukken van vroeger spraken me erg aan, stukje bij beetje kom je te weten wat er nou precies allemaal gebeurd is. Ik vond het jammer dat de stukken in het heden overheersten, had graag meer van vroeger gelezen. Het tweede gedeelte speelt zich geheel af in het heden om uiteindelijk tot een spannend einde te komen. Ik vond het tweede gedeelte van het boek lekkerder lezen dan het eerste. Het eerste gedeelte is soms wat langdradig maar aan de andere kant ook weer boeiend genoeg om door te willen blijven lezen. Hoofdpersoon J-J leren we goed kennen, zijn gedachten worden goed verwoord. En gedurende het verhaal blijf je je maar afvragen wat er nou toch precies allemaal gespeeld heeft in het verleden, wat is er nou eigenlijk precies gebeurd? Knap van de auteur dat hij dit voor elkaar weet te krijgen. Ik begreep dat Buddy Tegenbosch nog een boek geschreven heeft, Pokerface, ik denk dat ik maar eens op zoek moet naar dat boek. Van mij krijgt Oog om oog vier dik verdiende sterren.