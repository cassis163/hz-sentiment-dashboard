In Amsterdam wordt Annie Schrijver ontvoerd. Zij is de dochter van een bloemenhandelaar op de Albert Cuypmarkt in Amsterdam. Meer dood dan levend wordt zij op Zorgvlied, de bekendste begraafplaats van Amsterdam, aangetroffen. Bij haar ook een dode man. Op hem wordt een tattoo aangetroffen met de tekst Slaap kindje slaap. Deze tekst verwijst naar een oude zaak, die de Schone Slaapstermoorden werd genoemd en destijds niet in zijn geheel is opgelost. Rechercheur van politie Pieter Vos stelt met zijn pupil Laura Bakker een onderzoek, als vervolg op die zaak, in.
Vos, door zijn collegaâ€™s een mafkees genoemd, is een oudgediende aan bureau Marnixstraat en kent de klappen van de zweep in het Amsterdamse.

De leiding van het onderzoek berust bij commissaris Jillian Chandra. Zij is een instromer zonder politie en recherche ervaring. Als immigrantendochter heeft zij het uiteindelijk geschopt tot commissaris van politie in Amsterdam. Zij is een bureaucraat en dat leidt tot een gespannen verhouding tussen haar en rechercheur Vos.
De tijd legt op Vos een grote druk om de zaak van de Schone Slaapstermoorden tot een goed einde te brengen.

DE STENEN ENGEL, opvallend goed geschreven door David Hewson betreft een bijzonder boek. Volgens Vrij Nederland zijn de dialogen en de beschrijvingen zo levensecht dat het haast niet te geloven is dat dit boek door een buitenlandse auteur geschreven is. Dat wordt duidelijk als blijkt dat David Hewson veel tijd heeft doorgebracht in Amsterdam. Hij heeft zichzelf zeer goed laten informeren over de werkwijze bij Amsterdamse politie. Alles klopt.