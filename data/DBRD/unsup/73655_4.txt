Tonk van Lexmond komt na 5 jaar Ecuador weer terug naar Nederland. Hij moet flink wennen en als je het zo leest is dat ook niet zo gek. De schrijver schetst een scherp maar niet veroordelend beeld van de Nederlandse tuttigheid anno nu, inclusief drones, taalverloedering en mannen hobbies. Knap is dat de wat absurditische gegevens uit het verhaal juist normaler uit de verf komen dan de schoolpleinscenes en dorpse intriges. Mooi met elkaar verweven, niks is wat het lijkt. Ieder dorp zou een Tonk & een Staal moeten hebben en misschien is dat ook wel zo. Bij het lezen regelmatig plaatsvervangende schaamte, maar zeker ook ontroering en hardop lachen. Prachtige karakters en geen woord teveel, alles raak. Aanrader!