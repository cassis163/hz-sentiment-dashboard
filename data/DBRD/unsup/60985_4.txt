Dit derde deel, het slotboek, is een waardige afsluiter.
Zoals ik al eerder meldde heeft de auteur een aparte schrijfstijl, maar dit deel is niet minder interessant dan de vorige delen.

Karoliena is een vrouw van en uit het bos. In hart en nieren en dat proef je in de manier waarop zij haar leven wil leven, uniek, niet volgens de geijkte principes.
Daarom houdt ze het niet uit in haar huwelijk met Johannes. Met Johannes in het dorp wonen is voor haar een brug te ver.
Het bos trekt nog teveel aan haar en zij gaat weer in het bos wonen.

Hoe de regering omsolt met de bosarbeiders en houthakkers is meer dan zij kan verdragen en ze wordt niet begrepen in haar pogingen om de autoriteiten duidelijk te maken, hoe de bosmensen zijn behandeld en benadeeld.

Het treurige einde..............de regering geeft de oudere bosmensen een pensioen en dumpt ze in een gebied totaal tegengesteld aan het bos, waar deze mensen hebben geleefd. Bos overal om hen heen......en dan moeten ze nu wonen in een kaal gebied, waar totaal niks staat of groeit.
Dit is de doodslag voor velen en Karoliena zal doen wat ze kan om de mensen daar te helpen.
Dan breekt de Tweede Wereld oorlog uit en gaat Karoliena terug naar Johannes, zij moet immers ook voor de winkel zorgen nu Johannes moet vechten.

Ik heb genoten van deze indrukwekkende trilogie.