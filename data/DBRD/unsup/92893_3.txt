Jackie van Laren schreef met Vallen een typische feelgood roman, waar inmiddels een vervolg op is gekomen met het boek Opstaan.

Journaliste Anne besluit mee te gaan op tour met een rockband. Een baan waarbij ze de hele tour mag beschrijven, onder voorwaarden dat ze oppast op het zoontje van leadzanger Roar. Anne laat haar vertrouwde situatie en haar degelijke vriend Ian achter en gaat de uitdaging aan.
Wat volgt is een spel van liefde, aantrekkingskracht, vriendschap en loyaliteit. Van Laren weet dit op een bijzondere manier, met een gezonde dosis humor , te beschrijven. Waarbij ze zich opstelt als alwetende verteller en wisselt met de perspectieven. Hierdoor ben je zowel goed op de hoogte van Anne haar gedachten en gevoelens, als van die van Roar. Waardoor een compleet beeld ontstaat.

Waar het boek ongetwijfeld goed geschreven is voor de feelgoodlover, viel het mij een beetje tegen. Voor mij kwam opstaan voor vallen, in tegenstelling tot hoe het bedoeld is. Hierdoor mist onder andere de spanning over de afloop. Het is een voorgeschiedenis die ik niet had willen missen, maar tegelijk was er al teveel informatie. Beide titels zijn zeker een aanrader, maar dan wel in de juiste volgorde.