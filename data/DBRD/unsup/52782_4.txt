Een fantastisch mooie cover die een naald en rode draad toont waarbij de rug de voor- en achterkant van het boek aan elkaar naait. Origineel. Net als het verhaal van de lappenpopmoordenaar.

Zes doden, die met grove steken aan elkaar genaaid zijn tot één lijk. Dit is de insteek van het verhaal. Dit samen met een dodenlijst waarbij het team van Wolf een race tegen de klok moet houden om diegene die op de lijst staan, proberen in leven te houden.
De ene moord al gruwelijker dan de andere maar de grootste vraag is waarom. Wat hebben deze mensen met elkaar te maken? Wat is het motief? Waarom is de moordenaar iedere keer een stapje voor op het team dat de klok rond werkt?
Zoveel vragen, zoveel informatie en dan denk je “ja, ik had het bij het rechte eind” en dan stort je beredenering weer totaal in.

Een debuut waar je u tegen kan zeggen. Een pageturner van jewelste. Een brainteaser waar je bijna een punthoofd van krijgt. Maar desalnietemin, een origineel verhaal met heel veel twists dat je van de eerste tot de laatste bladzijde weet te boeien.

Voor diegene die het boek nog niet gelezen hebben geef ik een kleine betekenis mee van een woord dat meermaals in het boek voorkomt maar dat toch van grote betekenis is.
Faustisch of faustiaans: in de trant van de legendarische figuur Faust, die in veel sagen en verhalen zijn ziel aan de duivel verkoopt in ruil voor kennis of macht.
Wat het inhoudt, zal je zelf moeten ondervinden als je het boek koopt, krijgt of leent.

Rating 4,5/5