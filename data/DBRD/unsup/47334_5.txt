"Waarom zou iemand een tasje met een ouderwetse agenda aan zijn fiets hangen?" ~ p18.

Dit boek weet, bladzijde voor bladzijde, heel subtiel in je hart te kruipen en voor je het goed en wel beseft ben je verloren. Chatlotte Lucas gaat vanaf nu op mijn favorieten lijst! Met dit soort boeken mag je me elke nacht wakker houden.

"Stel je nou eens één seconde open voor het idee dat niets in dit leven toevallig gebeirt, en vraag je vervolgens af waarom je op dit moment tegenover mij zit." ~ p108.

Op nieuwsjaarsmorgen, na zijn vaste hardloop ronde, vindt Jonathan aan het stuur van zijn fiets een tas. Hierin zit een volledig ingevulde Filofax, geschreven in een prachtig handschrift dat warme herinneringen bij hem oproept. Elke dag is gevuld met alleen maar fijne afspraken. Hij besluit opzoek te gaan naar de eigenaar, dat moet toch niet al te moeilijk zijn? Het is moeilijk om meer te vertellen over dit boek zonder te veel te spoileren, ook omdat er voor is gekozen niet te veel in de flaptekst te vermelden. En logisch. Dit is echt een boek dat je zelf moet beleven, letter voor letter. Elk kleine beetje info zou je gedachte of verwachtingen een richting kunnen sturen, die je juist zelf moet ervaren terwijl je leest. Laat je fantasie de vrije loop! Het boek wordt aangeraden aan liefhebbers van PS I love you, van Cecilia Ahern. En laat dat nu net een van mijn favoriete boeken zijn! Ik begrijp de vergelijking, al zat in PS de emotie er al vrij snel in en wordt er in dit boek langzaam naar toe gewerkt, het geeft je een zelfde soort leeservaring.

"Soms zijn dingen die zo vreselijk lijken dat we ze niet kunnen geloven, toch waar." ~ 193

Ik heb echt genoten van dit boek. Het verhaal wist me echt te grijpen en ik wilde blijven lezen om te weten hoe, wat, wie, waarom, en nu?! De personages zijn verre van perfect, en juist daardoor erg herkenbaar. Het weet je te laten lachen, te raken met emoties, je adem in te laten houden en mee te laten leven. En het paars op de snede was een extra kadootje tijden het lezen, waar ik elke keer weer vrolijk van werd.