Als Edward Lane, hoofd van een wereldwijd operende paramilitaire organisatie niet in staat is zijn ontvoerde vrouw terug te vinden, schakelt hij Reacher in. Reacher kan echter niet voorkomen dat er tweemaal losgeld wordt betaald zonder dat de ontvoerde vrouw (met haar dochter) worden vrijgelaten. Reacher besluit om het onderzoek op zijn eigen kenmerkende wijze te vervolgen en ontdekt dat Lane geheimen heeft. Geheimen die verband houden met de kidnapping van Kate Lane en haar dochter én van invloed zijn op het vervolgonderzoek van Reacher. Reacher ontdekt verbazingwekkende feiten en deze feiten zorgen ervoor dat Reacher het recht in eigen hand neemt en hij schuwt niet om daarbij het nodige geweld te gebruiken.
Het is prachtig zoals Lee Child schrijft. Alle details, ook de schijnbaar onbelangrijke details, blijken aan het eind van het boek niet alleen waardevol te zijn maar in combinatie zelfs een prachtig geheel te vormen. En passages die je bij de eerste lezing op een bepaalde wijze hebt geïnterpreteerd blijkt achteraf, als je ontdekt hebt hoe het in elkaar zit, een geheel andere betekenis te hebben. En toch klopt het allemaal !
En toch: een paar –korte- passages in het boek vond ik niet echt sterk. Lee Child heeft de lat hoog gelegd met zijn eerdere boeken over Reacher en net als in het vorige boek “Voltreffer” kon ik bij betreffende passages een gevoel van lichte teleurstelling niet onderdrukken. Gelukkig gaat het ook echt maar een paar passages. Voor de rest: een aanbeveling waard !