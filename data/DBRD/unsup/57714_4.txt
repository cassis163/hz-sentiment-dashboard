Een vrouw die met een gevangene schrijft onder een valse naam.

Een vrouw die werkt in een mortuarium en het contact met haar kinderen kwijt is. 

Een vrouw die overvaLLen wordt in haar huis.

En een vrouw die samen met haar vriend een zwerversbestaan leeft.


Wat hebben deze vrouwen met elkaar te maken?  En hoe past de moord in de parkeergarage in het hele plaatje?


In korte hoofdstukken worden lijntjes uitgegooid die je bijna weer vergeet, tot het moment dat Craenbroek besluit er een visje in te laten happen.

Een 'o ja natúúrlijk'- moment later is het visje biNNengehengeld en klopt het verhaal weer helemaal.


Wat zit dit boek waanziNNig goed in elkaar! 

De spaNNing wordt fantastisch opgebouwd en de personages zijn goed uitgewerkt; je verbaast je over JeNNa en leeft mee met KeLL.

Je begrijpt de woede van Lilith, en hebt bewondering voor de manier waarop Caroline, Mona en Tamara hun uitdagingen tegemoet treden.


In ieder mens schuilen meerdere kanten; een moeder, een dochter, een echtgenote. Maar ook een gekwetst iemand, een gelukkig iemand, een boos iemand. Soms krijgt de één de overhand,  en soms de ander. Net wat nodig is om te overleven. 


En wat is de grens die een vriendschap aankan? Hoe ver ga je om je beste vriendin te helpen? En waNNeer vind je het geoorloofd om je eigen belang boven dat van die vriendin te zetten?

Of, for that matter, boven je familie?


Wetende dat dit het debuut van deze auteur is, ben ik érg benieuwd naar wat zij verder nog op papier gaat zetten, want dat belooft wat!


Het enige minpuntje vond ik de nieuwe relatie van Tamara, ietwat ongeloofwaardig en nét even een tikkeltje 'te mooi om waar te zijn' binnen het hele verhaal.


Desondanks wil ik het boek belonen met de mooie score van 4,5 duim

Meer recensies van mijn hand op www.watiknouvind.com