Op knappe wijze weet Littell de gruwelijkheden die zich tijdens WOII hebben afgespeeld door de ogen van een SSer weer te geven. De twijfels en weerzin bij Aue die toch weer worden overheerst door het plichtsbesef. Het moeten meedoen anders zou je zelf wel eens slachtoffer kunnen worden. Hoewel er begrip wordt getoond voor de persoon Aue worden zijn daden en die van zijn strijdmakkers absoluut niet goedgepraat of gebagatelliseerd. Een lezer met een beetje inlevingsvermogen heeft aan de beschrijvingen van de gruweldaden meer dan genoeg om zich een beeld en waardeoordeel te vormen over hetgeen er toen is gebeurd.
Het is een lijvig boekwerk dat ook nog eens niet makkelijk leest, maar wat is het goed geschreven. Het houdt je vast van begin tot eind.