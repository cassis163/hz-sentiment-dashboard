De tweede zonde van Asa Larsson is mijn eerste kennismaking met deze auteur. In het noorden van Zweden wordt een moord gepleegd. Hierbij is een kleine jongen getuige. Rebecka Martinsson, officier van justititie, duikt in de zaak. Zij stuit op bizarre sterfgevallen die haar uiteindelijk naar de moordenaar leiden.
In ruim 300 bladzijden krijg je als lezer een boeiend verhaal voorgeschoteld. De spanning is hoog. Het boek bestaat uit twee verhaallijnen die naadloos op elkaar aansluiten. Mijn ervaring is dat bij meerdere verhaallijnen meestal de vaart uit het verhaal wordt gehaald. Niets is echter minder waar. Dit verhaal is boeiend vanaf de eerste pagina! Het verhaal is goed opgebouwd. De personages in het boek zijn goed uitgewerkt, ook in relatie tot hun rol in het verhaal. Zeker een auteur om rekening mee te houden. Ben benieuwd naar haar volgende boek!