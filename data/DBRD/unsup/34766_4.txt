Vorig jaar las ik ‘Passagier 23‘ als kennismaking met Sebastian Fitzek en daar was ik behoorlijk door omver geblazen. Zijn nieuwe boek ‘Het Joshuaprofiel’ heeft weer een behoorlijk heftig onderwerp en eigenlijk vanaf het eerste hoofdstuk zit je met open mond te lezen. Ik begon met lezen op eerste Paasdag en baalde tweede Paasdag eigenijk een beetje dat ik weer weg moet.

De eerste paar hoofdstukken zijn een grote mindfuck en dat blijft wel een beetje zo gedurende het hele boek. Sebastian Fitzek weet je weer met zijn gruwels in zijn greep te houden en hij laat je niet meer los tot je het boek uit hebt.

‘Het Joshuaprofiel’ is gruwelijk, heftig en ook iets dat zo zou kunnen gebeuren. Op sommige momenten deed het me een beetje denken aan de tv-serie ‘Person of Interest’, maar dan iets heftiger. Als het een serie was geweest, had je op het puntje van je stoel gezeten en dat het gehele boek lang.

Sebastian Fitzek had er vorig jaar al een fan bij, maar nu helemaal, want ik vind de combinatie van heftige onderwerpen en de gruwelijk gedetailleerde manier van schrijven echt geniaal. Je moet er wel van houden, want het kan soms best heftig zijn, maar ja, ik hou ook van horrorfilms en daar is ook niet iedereen fan van.

Jup, Sebastian Fitzek doet het weer. Met ‘Het Joshuaprofiel’ zet hij opnieuw een ijzersterke en gruwelijke thriller neer waarbij je op het puntje van je stoel zit.