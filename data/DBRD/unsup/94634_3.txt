Ik heb dit boek in het engels gelezen.
Dit boek mag oprecht weer een echte Kinsella uit de Shopaholic serie worden genoemd. Becky is weer terug, maar nu met kind. Dit levert stukken op waarbij je toch wel weer even moet glimlachen. Ook Luke, de familie en vrienden van Becky zijn weer van de partij. En Hoe! Becky wordt als moeder ook goed neergezet, met de dagelijkse zorgen en plichten als moeder van tegenwoordig. Alles bij je kind moet perfect zijn, want als moeder wordt je erop aan gekeken als het niet zo is. Dat komt mooi naar voren in dit boek. Becky wordt hierin op een leuke manier neergezet, en er komen ook weer lachwekkende en genante situaties uit. Wat me overigens opviel bij mezelf was dat ik me, ondanks dat ik soms wel moest lachen, soms toch wel irriteerde aan Becky. Ze heeft weinig geleerd van de vorige rariteiten, en verzint nu ook weer leugentjes om de bestwil. Ook te begrijpen, want anders zou het boek vrij saai worden. Maar misschien is dat ook de reden dat ik een beetje uitgekeken raak op het principe van Shopaholic. Becky werkt zich nog steeds in de problemen, terwijl het ook veel gemakkelijker kan. Hierin maakt ze als karakter weinig ontwikkeling door. Helaas scoort dit boek daarom ook niet hoog. Maar het blijft een leuke chicklit voor tussendoor.