Sinds het uitkomen van de Hongerspelen trilogie van Suzanne Collins zijn er heel wat YA (Young Adults) boeken verschenen. Niet allemaal zijn ze zo geweldig. De Labyrint renner van James Dashner valt daar echter niet onder.

De voorkant van het boek ziet er goed uit en geeft waar het in dit boek om draait goed weer.
Het verhaal wordt verteld door de ogen van Thomas, die zonder herinneringen in het donker wakker wordt en totaal niet weer waar hij zich bevindt. Als het lichter wordt, wordt duidelijk dat hij, samen met andere jongens, zich in een labyrint bevindt, maar waarom en wie zit hier achter? Wat betekend het labyrint en hoe komen ze er uit, als er tenminste een uitweg is. Het is in ieder geval levensgevaarlijk om je in het labyrint te begeven, want â€¦. Tja, om dat te weten te komen moet je dit boek gaan lezen. Het is een spannend verhaal, wat zeer goed wordt verteld, voor alle leeftijden.

Het verhaal leest heerlijk weg, iedere keer is er een cliffhanger aan het eind van een hoofdstuk en wil je verder lezen hoe het Thomas vergaat.
Een cliffhanger is er ook aan het eind van het boek, natuurlijk omdat dit boek deel 1 is van een trilogie en de volgende twee delen ga ik zeker lezen. Wel jammer trouwens, dat het tweede deel pas in 2015 verschijnt (in Nederland). Het einde heeft mij wel verrast, ik wordt tenminste erg nieuwsgierig naar het volgende deel 2 in deze spannende serie.
Het verhaal is inmiddels ook verfilmd en ik ben ook benieuwd naar de verfilming.

Dit boek, en de serie in totaal, is een echte aanrader. Lees dit boek en ik weer zeker dat je het met mij eens zal zijn.