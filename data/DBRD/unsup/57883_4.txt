Mirjam Hildebrand is in het kinderboekenland een bekende naam en maakt nu met Voorlopers haar debuut op de markt van Young Adultboeken. Niettegenstaande de klassieke elementen die wel vaker in dit soort verhalen voorkomen, brengt ze ons met Voorlopers een uiterst originele insteek binnen het YA fantasygenre, waarbij een crossover tussen pseudo-superhelden en een geÃ«volueerde mensheid de rode draad vormen. De schrijfster toont dat ze ook in dit genre best haar "mannetje" kan staan en levert een strakke verhaalstructuur met voldoende aandacht voor de interne logica en geloofwaardigheid van de verschillende plotelementen. De verhaallijn vangt aan met een gestaag tempo dat naarmate de gebeurtenissen vorderen, naar een hogere versnelling schakelt. Ze slaagt erin om door middel van beeldende beschrijvingen haar lezers een projectie voor ogen te houden met toch voldoende ruimte voor je eigen verbeelding. Voorlopers is geen foutloos boek, zo zijn de personages niet allemaal voldoende uitgewerkt en voelt de opbouw naar de climax van dit eerste deel licht rommelig aan, maar het geheel bevat zoveel charme en de schrijfstijl van Hildebrand leest zo makkelijk weg, dat het geen enkele lezer onberoerd zal laten.