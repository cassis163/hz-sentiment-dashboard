Het moment dat het sprookje haar entree maakte, was ik verkocht! Wat een bijzonder, maar mooi boek is dit! En prachtig geschreven, een beetje dromerig denk ik...

Eigenlijk zijn het twee verhalen die op elkaar slaan: eentje in de realiteit en eentje in een sprookje. Het verhaal in real life pakte me wat minder dan het sprookje en het duurde eventjes voordat ik ook dat gedeelte van het boek mooi begon te vinden.

Het is een prachtige mix van ontdekkingsreizen, een bad boy met een gigantisch groot hart, verdriet, liefde, vriendschap, wanhoop en een vleugje mysterie. Doordat het verhaal op een soort dromerige manier geschreven is, is het mysterie voor mij als een soort waasje langsgedreven in plaats van op de voorgrond (zoals bij thrillers enzo). Ik vind het lastig uit te leggen, ik denk echt dat je dit boek hiervoor moet lezen. Maar ik vond het echt de kracht van het boek, echt een uniek boek!

Her en der zijn niet alle personages even goed uitgewerkt en er zijn ook wat kleine dingetjes waar ik me gaandeweg in het verhaal een beetje aan stoorde. Ik moest op het begin even inkomen en het was even wennen aan de Duitse namen en plaatsen, maar over het algemeen vond ik het een pareltje om te lezen. Het einde was een absolute verrassing voor me. Zeker 4* verdiend!

"Ik beantwoord geen vragen. Ik ben de sprookjesverteller." -Abel