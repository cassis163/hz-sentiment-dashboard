De uitgever noemt dit boek een spannende liefdesroman. Ik vind dat de lading niet dekken. Ik verwacht dan toch een heel ander boek, dan dit boek. Ik zou het een thriller noemen, met romantische elementen. Maar het spannende gedeelte heeft de overhand. Het romantische deel heft net genoeg de gruwelijkheden op om het verhaal niet te heftig te maken.

Het gaat over 2 Julia’s, eentje in Nederland en eentje in Australië. Dat zou verwarrend kunnen zijn, maar boven elk hoofdstuk staat duidelijk bij welke Julia je bent. Het is allemaal goed te volgen.

Naast dat het een spannend verhaal is, werpt het boek ook een ethisch vraagstuk op. Namelijk: hoe ver kan, mag en wil je gaan om perfectie te bereiken? En waarom zou je af willen van imperfectie? Een onderwerp waar nog lang geen antwoord op is, maar wel heel interessant en intrigerend is. En ook actueel. Wat dat betreft slaat Gaby met dit boek precies de spijker op de kop.

Het boek heeft mij op sommige momenten verrast met plotwendingen die ik niet aan zag komen. Dat vind ik altijd fijn, verrast worden in een boek.

De daden zijn werkelijk afschuwelijk en gaan mijn verstand, gelukkig, te boven.

Door dit alles is dit wel een boek dat ik, eenmaal begonnen, moeilijk kon wegleggen. Ik moest weten hoe of wat. Wat mij betreft zeker een aanrader.

Mijn oordeel: GOED