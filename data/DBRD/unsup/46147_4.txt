Dit verhaal volgt de zoektocht van een Londense poltie-eenheid in de jacht op een serie-moordenaar, die zijn slachtoffers nogal lelijk toetakelt. Alle ingrediënten van een goede policier komen aan bod : de inspecteur in een slechte relatie; de ego-tripper, de geweldadige agent, de agent die verliefd wordt op een getuige, de racist, ...

Het hoofdpersonage en de dader worden vrij goed uitgediept. De rest van de cast wordt vrij vlak gehouden. Toch is dit boek een echte aanrader, want alles wordt geloofwaardig naar voren gebracht in een zeer vlot leesbaar geheel. Ook wordt je als lezer enkele malen serieus op het verkeerde been gezet. Dit is een boek dat me heeft slaap kost, omdat ik, door 449 blz spanning en 1 blad romantiek, het niet kon dichtslaan, éénmaal ik erin begon.