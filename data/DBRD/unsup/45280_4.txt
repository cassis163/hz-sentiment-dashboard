Een klein boekje maar groots in taal. Het gebied in Idaho waar Robert Grainier een bestaan probeert op te bouwen, wordt verwoest door een bosbrand. Toch keert hij terug en probeert het nog eens. Zijn tragische leven wordt op sobere wijze verteld. Het is een hard bestaan zoals dat van veel pioniers, maar ook een spijkerhard, meedogenloos en eenzaam leven voor deze man in het bijzonder.

Het grimmige landschap, de grauwe en beklemmende sfeer van het platteland, de wereld van treinen zijn beschreven in een, daarmee in tegenspraak zijnde, prachtige poÃ«tische taal. Dit maakt het samen met wonderlijke gebeurtenissen, met jankende wolven en fluitende treinen tot een bijzonder verhaal. Indringend en beklemmend.