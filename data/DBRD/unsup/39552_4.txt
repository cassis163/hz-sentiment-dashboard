Bas heeft een brief in een fles gestopt en in zee gegooid. En wat een verrassing. Na een half jaar wordt er op die brief gereageerd! Hij was het alweer vergeten.

Bas woont samen met zijn ouders en oudere zus Lisa. Bas heeft een droom: een hond. Zijn vriend Thomas heeft een hond. Een hond waarop hij wel eens mag passen. Nu komt er een vakantieweek aan en hij heeft afgesproken op de hond te passen. Maar zijn ouders boeken een week weg met het vliegtuig. Nu kan hij zijn afspraak niet nakomen!

Hij schrijft het zijn nieuwe penvriendin Marije die op een van de waddeneilanden woont op een camping boerderij. En ook dat hij een hond heeft gevonden Boris. Die mag hij niet houden van zijn vader. En hij moet hem naar het asiel brengen, en dan gaat hij misschien dood.

Met zijn zus Lisa maakt hij een plan en als deze bijna in duigen valt en Boris toch naar het asiel moet gaat Bas met hem naar.......... ja dat ga ik niet verklappen dan is het boek niet meer leuk.

Een goed geschreven verhaal voor jongens en meisjes vanaf ongeveer 9 jaar.
Het nederlands wat gebruikt wordt is duidelijk maar niet kinderachtig.
Het beschrijft ook heel goed de veranderende houding van een kind ten opzichte van zijn ouders.
Zeker als er allerlei veranderingen in het gezin zijn (bijvoorbeeld een van de ouders gaat meer werken) waardoor er een beroep wordt gedaan op de zelfstandigheid van het kind.
En dat is niet altijd makkelijk, veranderingen.

Enige minpunt vind ik dat het heel abrupt eindigt.
Je moet zelf maar bedenken hoe de relatie tussen vader en zoon en de verhouding met de hond Boris gaat verlopen. Eerst wordt alles heel duidelijk uitgeschreven en dan stopt het ineens.