Het verhaal begint pakkend. Vivian, analiste bij de CIA, staat voor een groot dilemma; haar man blijkt een Russische spion te zijn. Kiest ze voor haar gezin of blijft ze trouw aan haar vaderland? Deze vraag blijft gedurende het hele boek aan de orde. Bij vlagen is het spannend en bedacht ik me wat ik zou doen als ik in zo’n soort situatie zou belanden. (Alsof ik ooit analist bij de geheime dienst zou worden).
Op andere momenten vond ik verhaal erg zoetsappig, typisch Amerikaans. Met enige regelmatig dacht ik ‘Maak gewoon een keuze! Je vertrouwt hem of je vertrouwt hem niet.’ Naarmate het einde van het boek naderde, werd de spanningsboog alsnog sterk opgebouwd. Het verhaal ging weer boeien en zorgde ervoor dat ik het laatste gedeelte in één ruk uitlas. En dan die twist op het einde, totaal niet verwacht!