Op de een of andere manier had ik meer van dit boek verwacht. Meer spanning, meer inhoud, meer verrassing. De lezer weet al vrij vlug hoe de vork in de steel moet zitten en Finder weet het dan niet een extra dimensie mee te geven waardoor het de diepte ingaat en je toch verrast wordt. Dit boek blijft hangen op het niveau: lekker boek, vlot leesbaar, prima om een paar uur mee stuk te slaan als je niks beters te doen hebt. Dat maakt het trouwens niet tot een slecht boek; ik heb het met plezier gelezen en dat is ook wat waard.