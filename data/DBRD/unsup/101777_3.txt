In de naam van de vader, ik vond het een intrigerende titel en vroeg me af in welk verband dit terug zou komen in de thriller. Ik ken het vanuit mijn geloof /de kerk. Nu daar had het helemaal niet van doen mee. Het is het verhaal van een rijke familie uit 't Gooi. De buurt waar ik nu woon en dat vond ik wel erg leuk. Een advocatenfamilie, waarbij het traditie is dat de zoon de vader opvolgt. De vader, de zoon en later wordt van diens zoon ook weer verwacht dat hij advocaat wordt. De vader is een echte patriarch die alle problemen oplost (of moet ik zeggen lijkt op te lossen) die binnen de familie worden gemaakt. Dit verhaal gaat over zijn zoon, Francis, getrouwd met Renée en samen hebben ze kinderen onder andere een zoon Ties. Wat deed Francis en zijn broer daar 's nachts in de tuin denkende dat niemand hen ziet? Wat doet Ties zo laat s avonds nog op de hei? Wat is er met Renée aan de hand, waarom is zo afwezig? Iedereen heeft geheimen voor elkaar binnen dit gezin en dekken de ene leugen met de andere toe. Maar ook de vader van Francis heeft van alles te verbergen. Dit alles zorgt voor een heerlijk spannend verhaal, lekker op vakantie op het strand even alles vergeten en alle tijd om verder te lezen.

De schrijfstijl is simpel, je hoeft niet echt na te denken. Het einde vond ik wat gekunsteld alsof alles ineens opgelost moest worden. Ik had daar iets meer van verwacht.

Het was een heerlijk boek om te lezen maar niet echt uniek en dat is wel jammer.