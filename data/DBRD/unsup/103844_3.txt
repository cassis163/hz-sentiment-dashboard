Wat heb je nodig? Dat vraagt de nieuwe social media site voor de leerlingen van Nottawa High. Kaylee weet het wel, Ze heeft een nieuwe nier nodig voor DJ, haar broer die ernstig ziek is. Een voor een sluiten de leerlingen zich aan bij Nodig. Maar na een tijdje blijkt dat om te krijgen wat je nodig hebt, je ook iets moet doen. Iets wat in eerste instantie heel onschuldig lijkt, maar wat het absoluut niet is.
Tot dit gedeelte van het boek vond ik het ontzettend leuk, het is superspannend geschreven en je kunt niet wachten om verder te lezen, echt een pageturner. Maar dan beginnen er heftige dingen te gebeuren, mensen gaan dood en dieren worden mishandeld en vermoord. Vanaf dat moment begon het boek me tegen te staan, het ging me allemaal veel te ver. Ik kan er niet bij dat zoveel onschuldige high school kinderen dit soort dingen zomaar zouden doen. Dat vond ik echt jammer. Het eerste deel van het boek krijgt van mij 4 sterren en het tweede deel 2 sterren, dus dat worden er dus 3. Neemt niet weg dat het echt een super spannende thriller is. Als je een beetje houdt van moord en doodslag moet je dit boek dan ook zeker lezen.