Een boek waarin bijna niets meer overeind blijft, maar waar alles tot de kern wordt afgebroken. De taal die meer en meer begrensd wordt in Nieuwspraak. Vrij in het begin van het verhaal wordt verwezen naar het Aanhangsel achterin het boek, waarin Nieuwspraak wordt uitgelegd. Na het lezen ervan, werd al duidelijk hoe Grote Broer zijn macht doorvoert. Mijn advies is om direct deze uitleg te lezen, als de verwijzing in het verhaal dit aangeeft. Hierdoor beland je direct in de sfeer van de totalitaire staat. Orwell heeft mij echt mee kunnen nemen in de angst voor en strijd tegen het systeem waarmee de hoofdpersoon worstelt. Vragen zoals wie is te vertrouwen en wie niet? Wat kan nog wel of niet voordat Grote Broer je doorheeft en oppakt, geven het gehele verhaal door een voelbaar en beklemmende sfeer. Een boek voor en van alle tijden.
Als je 1984 als boek kunt waarderen dan heb je kans dat "Het laatste woord" van Alena Graedon ook iets voor je is.