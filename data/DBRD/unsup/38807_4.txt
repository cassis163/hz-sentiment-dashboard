Het boek Fauna neemt je mee naar Canada en laat je kennismaken met mensen maar ook met verschillende dieren.
Het verhaal speelt zich merendeel af in en rond de Don Valley in het Canadese Toronto

Edal Jones is eigenlijk wel de hoofdpersoon,ze is een ambtenaar bij de Canadese natuurbeheer en met ziekteverlof.
Ze fietst wat rond in de omgeving, als ze een meisje volgt komt ze terecht bij de autosloperij van Guy Howell.
Bij het bedrijf is niet alleen een autokerkhof maar er is ook een gedeelte dat wordt gebruikt om dode dieren te begraven,ook vangen ze zieke dieren op.
Edal heeft er soms moeite mee om te zeggen dat de opvang eigenlijk niet mag en het tegen de regels is,maar ze laat het toe.
De mensen die elkaar ontmoeten hebben allemaal wel wat meegemaakt in hun jeugd,je leest over hun verleden maar ook het heden komt goed aan bod.
Zelfs de dieren komen aan het “woord”,zodat we ook kunnen meebeleven hoe of de dieren het zien,vond ik erg leuk.
Stephen ,ook een van de personen die er een rol speelt,komt via internet een jongen tegen die de mensen oproept om coyotes te doden en wil er een goede prijs voor betalen.
Wat kunnen ze er aan doen,hoe is dit te stoppen?

Het boek nam me mee de natuur in en liet me kennismaken met de verschillende dieren.
Op een hele prettige manier van vertellen wist Alissa York me te boeien en liet me meegenieten van mens en dier.
Leuk punt vond ik ook hoe Guy iedere avond na het eten voorleest uit Junglebook van Kippling.
Alissa York sleepte me helemaal mee in het verhaal en het is een boek dat ik met heel veel plezier gelezen heb,vond het een prachtig verhaal.