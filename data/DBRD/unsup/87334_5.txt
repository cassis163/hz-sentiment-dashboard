De schrijfster van het boek verscheen de afgelopen maanden/jaren regelmatig op TV als directrice van de VVV Zuid-Limburg en als één van de touwtrekkers om Parkstad als beste toeristische bestemming ter wereld uit te laten roepen. Dat maakte haar al enorm sympathiek. De recensies van haar boeken waren ook lovend, waardoor ik toch overstag ben gegaan. Het onderwerp DDR sprak mij namelijk niet onmiddellijk aan. Heeft wellicht met mijn leeftijd te maken. Ik heb er amper iets van meegekregen.

Ik werd zeer aangenaam verrast door het boek. Na een paar bladzijdes zit je helemaal in het verhaal. Geen enkel moment worden de terugblikken naar de DDR-periode saai. Het verhaal blijft spannend en interessant. Het is geen pageturner die mij m'n nachtrust kostte, maar ik pakte het boek wel telkens weer op om verder te kunnen lezen. Zeker een aanrader!