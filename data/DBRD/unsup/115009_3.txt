Op een dag besluit Emily om haar gezin achter te laten en te kiezen voor een nieuw begin. Ze heet vanaf dan Cat en vertelt niemand iets over haar verleden. Dit was voor mij voldoende om ge√Øntrigeerd te raken wat er dan precies met Emily/Cat gebeurd is.

Emily vertrekt naar Londen en komt terecht in een huis samen met Angel. Zij helpt haar om zich aan te passen naar haar nieuwe leven, zonder te weten wat er gebeurd is. Binnen een jaar weet ze zich op te werken bij haar nieuwe baan en lijkt alles naar wens te gaan. Toch blijft haar verleden knagen.

De hoofdstukken zijn niet allemaal vanuit dezelfde persoon geschreven, of op chronologische volgorde, waardoor het verhaal soms warrig overkomt. Maar het geeft uiteindelijk wel meer informatie over Emily en haar keuze om haar leven achter te laten om verder te gaan als Cat.

Het boek wordt gekenmerkt als literaire thriller, maar daarbij denk ik toch aan een spannender verhaal.
De hoofdstukken zijn vrij kort en de schrijfstijl is vlot, waardoor het makkelijk wegleest. Al had ik wel een periode dat ik het boek weglegde omdat het verhaal soms wat langdradig werd. Uiteindelijk heb ik het boek toch weer opgepakt en werd ik toch verrast door de wending in het verhaal.