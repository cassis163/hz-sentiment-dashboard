Lucyâ€™s leven in de Korf gaat gewoon door, ook al ziet ze Max de Kraai regelmatig. Niemand weet hier verder iets van af en dat moeten ze ook zo zien te houden. Al is het behoorlijk moeilijk omdat ze inmiddels stapelverliefd is op Max, maar met J.J moet trouwen.

Ze probeert er zo weinig mogelijk aan te denken en zoveel mogelijk van haar tijd samen met Max te genieten. Over een tijdje is ze jarig en ze wil haar verjaardag dolgraag met Max vieren. Maar het allerliefst zou ze weer dolgraag willen vliegen, maar zonder haar vleugels is dat niet mogelijk.

Terwijl ze de dagen naar haar verjaardag af telt probeert ze zich bezig te houden met het werk in de Korf om zich af te leiden van de trouwerij die zich enkele dagen na haar verjaardag zal afspelen.

Wanneer Lucy erachter komt dat iemand erop uit is om haar en de andere Engelen kwaad te doen besluit ze zelf in actie te komen. Zal het haar lukken om iedereen te redden en nog heerlijk met Max van haar verjaardag te kunnen genieten?

Na deel 1 heb ik dit 2de deel er direct achteraan gelezen. Ik wilde, nee ik MOEST weten hoe het verder zou gaan met Lucy en Max en het ingewikkelde gedoe rondom hun verborgen liefde. Dit deel heeft aan al mijn verwachtingen voldaan. Het sloot goed aan op deel 1, zit vol spanning, liefde en bomvol avontuur. Ook deze keer zag ik het verhaal voor mijn neus afgespeeld worden. Een prettige schrijfwijze waardoor je als het ware in het boek gezogen wordt. Een echte aanrader.

Helaas is deel 3 op dit moment nog in de maak. Maar zodra deze beschikbaar is, duik ik met veel plezier weer het verhaal van Lucy en Max in.