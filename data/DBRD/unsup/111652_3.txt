(Recensie komt oorspronkelijk hiervandaan: https://nlboekenrecensies.wordpress.com/2015/11/09/strandwacht-mariette-middelbeek/)

Anne en Emma zijn met hun ouders op vakantie op een Zuid-Franse camping. Hoewel ze een tweeling zijn en qua uiterlijk erg op elkaar lijken, is dat vanbinnen helemaal niet zo. Emma is de vlotste van de twee, maakt makkelijk contact en heeft al snel een vriendje. Anne heeft zich voorgenomen ook te zoenen deze vakantie, maar verder dan de praatgrage en irritante Pascal komt ze niet. Anne en Emma sluiten zich aan bij het animatieteam en doen mee met allerlei leuke activiteiten. Als ze Simone, een van de begeleiders, willen verrassen met een blind date, lijkt dat een perfect idee. Maar op de avond van de date gaat er iets gruwelijk mis.



Meer als hierboven beschreven staat, ga ik niet doen. Waarom? Omdat hierboven al ¾ van het boek beschreven staat. Dat is erg jammer.

Het is misschien wat moeilijk om over een dun boek een betere achterflap tekst te schrijven, maar het is dan wel erg jammer dat het wel gaat over ¾ van een boek wat even samengevat wordt. Dit is dus mijn eerste punt, wat betreft het boek van Mariëtte Middelbeek.

De spanning komt naar mijn mening ook wat laat, ik had liever gehad dat ongeveer in het midden van het boek de spanning zou beginnen, dan duurt het ook wat langer. De spanning is namelijk van erg korte duur, terwijl het altijd wel wat leuker is als de spanning wat langer is.

Het boek is ook wat voorspelbaar, maar erg storend is het niet bij dit boek. Het is namelijk meer een “wegleesboek”. Je hoeft alleen na te denken bij de karakters, want persoonlijk verwarde ik de tweeling meerdere keren. Misschien las ik het boek iets té relaxed.

Het is wel een lekker boek om ook even terug te denken aan die lekkere vakantie periode, zeker als het voor jou buiten toch iets té koud wordt!

Ik geef het boek 3/5 sterren.