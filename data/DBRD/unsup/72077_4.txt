In Vrij spel maak je kennis met Bella die halsoverkop vertrokken is uit haar oude woonplaats wegens een onbeantwoorde liefde.

Als makelaar in haar nieuwe woonplaats streeft ze naar kwaliteit in haar dienstverlening en het zoeken naar de perfecte woningen voor haar klanten. Haar baas, tevens haar verloofde, heeft echter dubbele agenda’s en in Vrij spel ontdek je samen met Bella wat belangrijker is in het leven.

Vrij spel is vlot geschreven, bevat vele gebeurtenissen en hoewel het einde voorspelbaar is, toch heerlijk om te lezen. In 1 adem uit!

Persoonlijk miste ik voor een feel good roman wel de verdieping in de romantische scenes. De tijd van schaamte zijn we toch wel voorbij in deze tijd. Nu kusten we en werden we de volgende ochtend meteen weer wakker.
Het is natuurlijk geen Bouquet, maar verdieping in de romantische relaties onderling had het boek denk ik wel sterker gemaakt.

Al met al, een heerlijk boek om even bij weg te dromen als je behoefte hebt aan een “alles komt goed” verhaal!