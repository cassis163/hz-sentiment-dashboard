Roderick Macrae is een boerenjongen, een puber die verliefd wordt op de dochter van de nieuwe rentmeester, een liefde die niet wordt beantwoord, en dat heeft te maken met de vader van de dochter.
De nieuwe rentmeester terroriseert het moederloze gezin Macrae tot op het bot, hij treitert tot de maat vol is en Roderih besluit tot een gruwelijke daad, een daad die helaas tot nog meer drama leidt als wat zijn plan was.
Uiteindelijk volgt er een indrukwekkende rechtsspraak, waarin je hoopt als lezer dat Roderick er positief zal uitkomen, dat is de kracht van het boek je kruipt in de huid van de dader maar voelt gaandeweg alle sympathie voor hem.
Een buitengewoon origineel boek, staat als thriller aangemerkt, maar het is een spannende roman in mijn ogen, maar wel eentje die de volle 5 sterren waard is, je vergeet tijdens het lezen dat het verhaal zich in een ver verleden afspeelt, je voelt je medebewoner van het kleine dorp, topboek!