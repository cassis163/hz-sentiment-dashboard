Het boek "Laat licht" heeft een donker randje...
De karakters zijn goed uitgewerkt! Je probeert mee te leven met Nina en Timo en hun twee zonen, maar dat gaat moeilijk, omdat Timo wel heel erg deprimerend is...
Er gebeurt veel, het ergste is de zelfdoding van Timo...een man die het verleden van zijn ouders als een zware last droeg. Een man die geloofde dat hij er voor gestraft moest worden. Een man die moeilijk liefde kon geven en ontvangen...

Nina gaat door een ellendige periode als blijkt dat ze erg gepest wordt..Ze heeft geregeld de dominee op de koffie en ze vermoed dat het pesten daarmee te maken heeft. Er wordt enorm in het dorp over haar geroddeld en men geeft haar de schuld van de zelfmoord, omdat ze - volgens de dorpsgenoten -  graag van Timo afwilde. De vernielingen rondom haar huis loopt de spuigaten uit. Iemand heeft duidelijk een grote hekel aan haar.. Voordat ze de politie inschakelt, gaat ze eerst zelf op onderzoek uit wie de boosdoener is.

Ook haar zoon Teun en schoondochter Lianne zijn boos omdat ze, naar het lijkt, een goed contact heeft met de dominee en waar ze zich beiden enorm aan storen. Teun breekt zelfs met zijn moeder...

Het boek heeft mij wel kunnen boeien, al werd ik hier niet vrolijk van! De gebeurtenissen hebben wel indruk op mij gemaakt en ik wil het boek waarderen met 4 *