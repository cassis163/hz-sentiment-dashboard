'' Een goed boek is het kostbare levensbloed van een meesterlijke geest, gebalsemd en bewaard voor een leven na dit leven.''

Engeland, jaren zestig. Het geïsoleerde kustplaatsje Hardbourough wordt continu geteisterd door overstromingen en wateroverlast. Een weduwe van middelbare leeftijd koopt een prachtig historisch pandje in de hoofdstraat van het dorp. Florence is haar naam en ze is vastbesloten een boekwinkel te beginnen en daar een succes van te maken. Maar waar Florence geen rekening mee heeft gehouden is iedereen in het dorp een mening heeft over haar onderneming

Dit boek is door Uitgeverij Karmijn, terecht, opnieuw uitgegeven. Penelope Fitzgerald heeft een eigenzinnige schrijfstijl, die doet denken aan Jane Austen of Bronte. Dit is klassieke Engelse literatuur.
Prachtige volzinnen die een beschrijving geven van een klein dorpje aan de kust waar Florence, een eigenwijze dame met doorzettingsvermogen, een boekhandel wil beginnen. De tegenwerking van sommige bewoners, de liefde voor het lezen, onmacht en kracht worden op een prachtige, ironische en hier en daar humoristische wijze beschrijven. Geen woord is teveel of te weinig. De personages worden volwaardig neergezet. Een absolute aanrader

De schrijfster, Penelope Fitzgerald, groeide op in een excentriek Engels milieu, dit milieu laat ze in dit boek goed naar voren komen. Ze schreef haar eerste boek pas op haar 58e en op haar 78e haar laatste. Ze stond vier keer op de bekende shortlist van de Booker Prize en won deze één keer.
Dit boek laat zien dat een kort verhaal veel te vertellen kan hebben.