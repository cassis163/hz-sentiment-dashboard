Josie krijgt bericht dat Oz overleden is als gevolg van een vliegtuigongeluk. Omdat niet zeker is of het een ongeluk of een aanslag is, wordt ze samen met de tweeling in veiligheid gebracht. Maar wie brengt haar eigenlijk in veiligheid en wat deed Oz op die plaats in een vliegtuig? Oz liegt constant over zijn werk en Josie is dat behoorlijk beu.
Oz is niet dood, het is opgezet spel. Wanneer hij verneemt dat zijn familie verdwenen is, zint hij op wraak.
Tyler en Charlie proberen de draad weer op te pakken nadat ze in het eerste deel behoorlijk in de problemen waren gekomen. Charlie was ontvoerd, daarna door haar moeder bevrijdt. Er is veel veranderd voor zowel moeder als dochter, maar ook onderling. Tyler moet beslissen of ze de erfenis van Gar aanvaardt en wat de mogelijke gevolgen daarvan zullen zijn. Het houdt een grote verantwoordelijkheid naar Rebound in. Als ze aanvaardt, wordt ze een ringdrager en moet ze mee kandidaten beoordelen om te zien of ze in aanmerking komen voor een nieuw leven.
Alain is een klant van Rebound die een nieuw leven opgebouwd heeft, maar een heldendaad brengt zijn gezicht op de voorpagina van kranten en zijn vijanden zijn hem nog niet vergeten.
Veel verhaallijnen en soms is het moeilijk te volgen, maar wel boeiend.
Wie wil Rebound en zijn geheimen voor veel geld kopen? Wie probeert Rebound onderuit te halen? De koper zelf om de prijs te drukken of is het iemand van binnenuit, is er een mol?
Het idee van een tweede kans krijgen is leuk, maar wat doe je met moordenaars, hebben die recht op een tweede kans? En wat doe je dan met ik zeg maar iets, Hitler, zou je die accepteren als klant?