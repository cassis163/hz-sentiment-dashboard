Als een van de eersten mocht ik dit boek lezen, en wat was dat een verrassing! Heerlijk, een spannend verhaal dat boeide tot het laatste moment.
Lana en Kitty, vriendinnen sinds ze beiden hun moeder verloren hadden op jonge leeftijd, besluiten hun thuisland Engeland te verlaten voor Zuidoost-AziÃ«, waar ze aanmonsteren op een mooi jacht dat van Aaron is. Daarnaast wonen Denny, Shell, Heinrich en Joseph op de boot. Ze varen enkele maanden mee en genieten van de boot, het weer, het snorkelen, en het oneindige niets-doen. Prachtige beschrijvingen waarin je wordt meegenomen op een zeewaardige boot waarop 7 jonge mensen genieten van het leven en elkaar.
Maar de spanning wordt tussen de regels door steeds voelbaarder: iedereen heeft geheimen en langzaam maar zeker worden deze bekend gemaakt.
Een bemanningslid verdwijnt plotseling midden op zee, wat tot een grote omslag in het verhaal leidt. Moet dit nu wel of niet aan de autoriteiten worden doorgegeven? De spanning op de boot onderling stijgt en Lana besluit de boot te verlaten zodra ze de kans krijgt. Ze gaat niet terug, maar blijft in de buurt, want ze ziet daar haar toekomst. Als het 'toen' en het 'nu' bij elkaar komen, worden de laatste vragen beantwoord en zijn tenslotte alle geheimen onthuld.
Een gemakkelijk leesbaar boek, dat ik iedereen kan aanraden, die van spanning houdt. Moorden worden gelukkig niet gepleegd, het blijft bij ongelukkige samenlopen van omstandigheden. Hoogtepunten zijn de momenten waarop steeds weer een geheim wordt onthuld, gedurende het hele verhaal.
Een verfilming? Lijkt me genieten...