Lekker spannend boek vol intriges. Mooi geschreven en vol van emoties en dorpsgedrag, kortzichtigheid maar ook van liefde. De lesbische inslag in het verhaal is een goed onderdeel.

Bij het landhuis in de buurt staat een heuvel, en dat is een "ijshuis". In de tijd vóór de koelkasten werd daar 's winters ijs opgeslagen, dat door de sterk geïsoleerde werking van de heuvel daardoor koel bleef. Geschikt om dingen te bewaren, ook ijsblokjes voor in de whisky.... (voor wie zo banaal is überhaupt ijs in deze godendrankt te doen). In dat ijshuis vindt de tuinman een vervreten lijk. Die vondst heeft veel zaken tot gevolg. Een verbeten politieman die 10 jaar eerder probeerde de vrouw des huizes op te pakken voor de moord op haar man, wiens lijk nooit gevonden is, volgens de vrouw omdat hij is weggelopen. Een ondergeschikte die verliefd wordt op de tweede vrouw in huis, van de drie die samenwonen, een verdwenen zwerver, en barkeeper die zijn eigen bier maakt voor zijn klanten en ook iets speciaals in de aanbieding heeft voor de dames, al mag zijn vrouw dat niet weten. En de opgefokte gemeenschap die voor de ingang samenkomt om de lesbische vrouwen op voorhand te veroordelen, massahysterie op plattelandsschaal.

Maar van wie is het lijk in het ijshuis? En waarom is de inspecteur van politie zo gebeten op de vrouw des huizes? Wat is er nu eigenlijk wel gebeurd, en wat gebeurd er nog?

Minette Walters schreef een prachtig boek, dit is haar eersteling, velen volgden deze trouwens, die door de prestizieuse BBC ook prachtig verfilmd is!

ZEER SPANNEND, aanrader dus!