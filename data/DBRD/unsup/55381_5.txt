Dit verhaal gaat over Amanda, die als begeleider met haar 12 jarige dochter Ellie mee gaat op schoolreisje. Haar nachtmerrie wordt waarheid als het beste vriendinnetje van Ellie, Sarah, ineens verdwijnt in het moerasland van Louisiana . Amanda’s wereld stort in, ze denkt dat het haar schuld is. Iedereen helpt met zoeken ,ze moet toch ergens zijn? Sarah’s familie is erg gelovig en blijft hopen dat God hun dochter thuis zal brengen. De zeer omvangrijke zoektocht wordt voor Amanda ook een persoonlijke zoektocht naar hoop en de zin van het leven. Wat moet ze met haar man aan, niet echt een fijn type. Ellie kan het allemaal maar moeilijk bevatten dat haar vriendinnetje verdwenen is. Dat merkt Amanda enkel jaren later , als er weer een drama gebeurt…
Het verhaal speelt zich af in USA in de periode van de orkaan Katrina(2005), in deze regio zijn veel mensen dakloos geworden. Iedereen hoopt dat Sarah veilig is of in elk geval ooit wordt gevonden, levend of dood. Ze blijven hopen.
Het boek leest vlot, het is een roman met veel spanning. Je blijft je afvragen wat er gebeurt is met Sarah. Deze verteld het verhaal vanuit haar kant in een soort dagboek door het hele boek heen. In haar kan je je zo goed inleven. In Amanda ook, je voelt haar worsteling met het leven. Het karakter dat me het meest verbaast, is Ellie.
Door het hele boek heen merk je wel dat het een christelijk boek is, er staan verwijzingen naar bijbelteksten in en de ouders van Sarah blijven geloven dat God een doel heeft met de verdwijning van Sarah. Toch is het niet storend om het boek te lezen als niet gelovig bent.
Er zijn een paar wendingen in het verhaal die je niet ziet aankomen. Dit maakt het spannend, meeslepend en soms zelfs hartverscheurend.
Geloof, hoop , liefde en moed zijn de sleutelwoorden in dit boek.
5 sterren.