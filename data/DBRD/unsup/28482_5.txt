Na Caleidoscoop en Tweestrijd heeft Linda Jansma weer een geweldige thriller op haar naam met Houvast.
Je zal maar in de schoenen staan van dierenarts Anouk van Merwede. Als zij samen met haar dochter Amy na de dood van haar man Thijs haar leven weer probeert op te pakken, gebeuren er vreemde zaken, die haar doen belanden in een spannende rollercoaster. De personages zijn stuk voor stuk prachtig neergezet en bijzonder goed uitgewerkt. Door de verschillende verhaallijnen, die op het einde fantastisch in elkaar samenvloeien, is Houvast het bewijs dat Linda zich tot de top van de Nederlandse thrillerschrijfsters mag rekenen. Houvast is een spannende pageturner, die je van het begin tot het einde niet meer loslaat.