Ik mocht dit boek lezen van Uitgeverij Querido. Dit boek verteld het verhaal van verschillende jongeren die op de één of andere manier met elkaar verbonden zijn door de Lovebus. de Lovebus is een bus die je kan huren voor stiekeme seks. Veel jongeren maken hier dan ook gebruik van. Maar een combinatie van tienerhormonen, lust en jaloezie kan een giftige cocktail worden…

Je leest dit boek vanuit verschillende perspectieven vanuit de derde persoon. Je hebt J.J, de jongen die de Lovebus verhuurd. Cathelijn een meisje wat de bus bij hem wil huren, Tammo, de jongen die Cathelijn mee vraagt naar de Lovebus en een meisje dat jaloers is op het feit dat Tammo mee gaat naar de Lovebus.

Het is een dun boek en het verteld het verhaal van de betrokkenen en slachtoffers die deze avond zijn gevallen. De personages zijn dan ook niet echt diepgaand. Wat het verhaal wel heel interessant maakt is dat je verschillende situaties vaker dan één keer leest, steeds vanuit een ander perspectief. Dit zorgt soms voor hilarische pubermomenten en laat ook zien dat iedereen een situatie totaal anders kan ervaren. Als er een vechtpartij uitbreekt dan lees je ook welke motieven persoon 1 heeft, maar de bijstander ziet dit weer heel anders. De ene persoon vindt iets heel raar, terwijl het voor de ander heel logisch is. Zo zie je dus hoe miscommunicatie voor jaloezie, geweld en onbegrip kan zorgen en hoe het tienerbrein soms raar in elkaar kan zitten.

Als je eens uit je comfortzone wilt stappen en even iets anders wilt lezen dan de bekende YA boeken, is de Lovebus heel geschikt. Je vliegt door dit boek heen, het is bijna een thriller te noemen omdat het psychologisch heel goed in elkaar steekt en je ook steeds benieuwd bent hoe het nu verder gaat. Welke actie heeft welke consequenties?
Houd je echter echt van boeken met world building, character ontwikkeling en diepgaande personages dan is dit boek niet geschikt voor jou. Ikzelf vond het een leuke afwisseling vol verrassende wendingen…