Sara runt samen met haar zus Mia een hotel in Amsterdam en heeft alles goed voor elkaar. Alleen wil ze heel graag een baby. Op haar dertigste maakt ze een plan om stiekem zwanger te worden van haar beste vriend in Mallorca.
Je zit vanaf het begin meteen goed in het verhaal. Natuurlijk kun je bij deze verhaallijn wat voorspelbaarheid verwachten, maar er zit absoluut een onverwachte plot in, die ik niet aan had zien komen. Ik had echt zoiets, hmmm wat gaat er allemaal nog komen dan als ik nog zoveel pagina's moet lezen? Ik had dat dus niet aan zien komen en het raakte me ook echt.

Wendy Louise schrijft beeldend en met veel humor. Ze neemt je echt mee naar Mallorca of Amsterdam, je kunt het zo voor je zien. Zelf ben ik ook regelmatig naar Mallorca geweest, dus sommige dingen waren voor mij herkenbaar. Een zeer leuke bijkomstigheid. Ik hou van dat eiland!

Je wordt ook echt in de wereld van Sara getrokken, ik heb erg met haar meegeleefd. Ik heb moeten lachen, maar ook moeten huilen!
Absoluut een fijne feel-good om te lezen!