Verschillende verhaallijnen in verschillende tijdsettings. Eerste wereldoorlog, tweede, tussenin, koude oorlog, nu. Je moet goed opletten waar je precies zit. Bovendien speelt het verhaal zich ook op verschillende plaatsen af, waarbij vooral Duitsland en Siberië het belangrijkst zijn.
Ergens in Siberië worden massaal mensen ziek. Niet alleen ziek, maar ze sterven ook snel en het percentage dat overleeft is klein. De WHO stuurt er iemand op af, maar het samenwerken met de russen verloopt stroef, om niet te zeggen dat er tegenwerking is.
Het virus is in het drinkwater gebracht, maar dat mag niet bekend worden want zal massale paniek veroorzaken. Maar er is al paniek, zeker wanneer het virus in andere grote steden uitbreekt.
Er moet een antivirus gevonden worden en snel. Bovendien moeten de dader tegengehouden worden voordat er van de mensheid helemaal niets meer overschiet.

Vermakelijk boek dat helemaal niet zo ver gezocht is. Wat ik gelezen heb kan allemaal zomaar gebeuren. Er zijn nog zoveel virussen waarvoor geen remedie is, door het kappen van het regenwoud weten we niet wat er nog allemaal vrij kan komen. De mensheid is soms toch meer mensdom.