De narrige en naar de kelder verbannen brigadier Carl Mork is met zijn collegas Rose Knudsen en Assad bij de vaste fans van Jussi Adler-Olsen wel bekend. Meestal wordt Carl belast met cold case zaken en is het aan zijn kundigheid te wijten dat hij nog onderdeel van het korps uit maakt. Verder wil er niemand met hem samenwerken en met hem op dezelfde kamer zitten. Maar toch..

Marco Jameson maakt deel uit van een team professionele zakkenrollers die in opdracht van Zola mensen beroven en alle baten aan de almachtige Zola geven. Marco is daar zeer bedreven is maar ontdekt dat de bedoelingen allemaal wat minder charmant zijn dan hem wordt verteld. Hij ontdekt dat Zola ook niet terugdeinst voor een moord in opdracht en probeert uit de groep te vluchten. Op dat moment is voor Zola duidelijk dat Marco informatie bij zich draagt die voor veel vooraanstaande mensen grote gevolgen kunnen hebben.
Onlangs is namelijk ontdekt dat er wordt gesjoemeld met grote bedragen ontwikkelingsgeld die spoorloos zijn verdwenen zonder de projecten waar het voor bestemd was, zijn uitgevoerd. De jacht op de jonge Carl wordt geopend.

Het Marco-effect is een weergaloos goed geschreven verhaal waarin feitelijk drie verhaallijnen zich parallel aan elkaar ontwikkelen. Marco die uit handen van zijn jagers wil blijven, een vooraanstaand groepje notabelen die zich op een onwettige manier aan het verrijken zijn en een politiekorps dat een moord op moet lossen.
In licht hellende lijnen naderen deze drie verhaallijnen elkaar nauwelijks merkbaar. Met de spanning die je van Adler-Olsen kunt verwachten en waar je ook niet in wordt teleurgesteld. Dat maakt Het Marco-effect een duivels spannend boek met een hoog gehalte aan psychische spanning waarvan je alleen maar mag hopen dat het Marco lukt om uit handen van zijn jagers te blijven.

Eindoordeel: 4 sterren

Spanning: 4 sterren
Plot: 5 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 5 sterren