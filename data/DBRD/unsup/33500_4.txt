Robin en Kai zullen over een paar dagen op kamp naar de Ardennen gaan, maar vlak voor vertrek wordt Kai van school gestuurd vanwege agressief gedrag. De leraar die deze straf heeft uitgedeeld is al niet bijster populair en deze maatregel doet er geen goed aan. Robin en zijn vrienden zullen deze leraar wel eens een lesje leren! Als de leraar spoorloos verdwijnt tijdens een moordspel in de Ardennen wordt het nog echt spannend. De ontknoping zag ik niet aankomen en geeft wraak een dubbele bodem.

Cis Meijer geboren in 1970 woont in Amsterdam. In 2014 verscheen haar eerste jeugdthriller verdoofd en in 2015 haar tweede Val. Voor deze thriller heeft ze gedegen onderzoek gedaan in Rotterdam en voert ze gesprekken met leerlingen. In de eerste druk van de jeudthriller Val verwerkte ze een schrijfwedstrijd, deze tekst komt terug in moordspel.

Het was voor mij het eerste boek van Cis Meijer en vond het een geweldig spannend boek, eenvoudig geschreven met de nodige vaart. Ik vind het lastig te beoordelen of dit soort boeken ook gaan aanslaan bij het publiek waar het voor bedoeld is, de jeugd. Spannend is voor mij anders dan voor een 14 jarige. Toch geef ik 4 sterren en ga toch eens kijken of ik de andere boeken van haar ook kan lezen.