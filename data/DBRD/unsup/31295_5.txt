Kind 44 van Tom Rob Smith is een geniaal boek. Het blijft tot op het laatst spannend. Het gaat over Leo Demidov, een toegewijde officier van de geheime dienst. Er worden kindermoorden gepleegd, waarvan het lijkt dat ze met Leo te maken hebben. Leo probeert deze moordenaar op te sporen, maar wordt hier in alle opzichten in tegengewerkt door de autoriteiten. Buiten het feit dat het een erg spannend boek is om te lezen, krijg je een stuk inzicht (en begrip) in de situatie van de Russische bevolking. Hoe zij zich staande moest houden tijdens het Stalinistische regime. Hoe je als onschuldig burger zaken in je schoenen kreeg geschoven zonder dat je schuldig was. Geen eerlijk proces, geen uitweg! Ik kon het boek niet wegleggen. Steeds weer verbaas je je over het onrecht dat deze bevolking is aangedaan. Het boek wordt in 22 landen uitgebracht en verfilmd door Ridley Scott, de regisseur van Hannibal en Gladiator. Een echt aanrader!