Het duurde even voordat dit boek en de hoofdpersonen daarin mij in hun greep kregen, daarom 3 sterren. De sfeer van het boek sprak mij echter wel meteen aan, evenals de boekwinkel die geschetst wordt. Deze kon ik bijna ruiken (en wat teleurstellend die verbouwing, is later mooi verwoord door Nikola).
De verwijzing naar veel boeken en citaten uit de Russische literatuur gingen mij persoonlijk een beetje boven de pet, maar uit dit boek spreekt zeer veel liefde voor boeken in zijn algemeenheid en de Russische literatuur in het bijzonder. En dat maakt Gorski alleen al de moeite van het lezen waard!