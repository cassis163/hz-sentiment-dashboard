Over de inhoud hoef ik niets te zeggen. Die is genoegzaam bekend
Ik wil die ook niet weggeven. Dat is zonde.Ik lees zelden thrillers, omdat ik niet zo van dit genre houd. Maar het lezen van Fotomodel gezocht heeft dat veranderd, in ieder geval zeker voor dit boek. Dat ik dit ter hand nam, kwam door de intrigerende verhalen die ik erover las in de sociale media. Het was een genot om te lezen, en lang niet alleen door de verrassend moderne inhoud. Ik heb het in één adem uitgelezen. De auteur schrijft vlot ; goede, korte, duidelijke zinnen, en is wars van tierelantijnen : strak en helder, goed te begrijpen taal. Het maakt het verhaal aantrekkelijk enloopt hierdoor als een trein. Zo haakt de lezer niet af. De enige oneffenheid die ik tegenkwam,nam ik daardoor voor lief. Dat waren de de Engelstalige songs die de ze uitschrijft. Ze geeft een helder inzicht in wat er met meisjes gebeurt die zich gek laten maken, in dit geval door de modellenwereld waarin hen gouden bergen beloofd worden. Hoewel de hoofdpersoon Jolien haar bedenkingen heeft, geeft ze toe aan de verleidingen van een crimineel. Deze maakt er gebruik van dat ze niet goed in haar vel steekt en kwetsbaar is. Het lijkt op de praktijken van de loverboys. Het boek is een waarschuwing aan jonge meisjes, verpakt in een spannende thriller. De gewetenloosheid van de vrouwenhandelaren, komt goed uit de verf : ze zet hen perfect neer. Meisjes pas op is de boodschap die de auteur ons meegeeft. Een belangrijke boodschap omdat deze praktijken nog schering en inslag zijn. Vooral meisjes die niet sterk in hun schoenen staan,
of thuis problemen hebben, vormen een gewild doelwit. Helaas is het de bittere realiteit. Conclusie, een fijn boek, fijn tussen aanhalingstekens gezien de narigheid waarmee de lezer geconfronteerd wordt, maar het is de realiteit en daar mogen we onze ogen niet voor sluiten. Daarom raad ik een ieder aan het te lezen, het is beslist de moeite meer dan waard. Chapeau Aloka Liefrink