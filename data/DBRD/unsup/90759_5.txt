Paddy Buckley is weduwnaar en werkt al jaren voor Gallagher’s. Gallagher’s is een uitvaartonderneming in Dublin die zeer gerenommeerd is en daarom ook hoog staat aangeschreven. Op een dag rijdt hij
‘s nachts naar huis van een amoureuze ontmoeting ven een cliënte wiens man onlangs is overleden. Paddy rijdt een overstekende voetganger aan als Paddy uitstapt om te kijken herkent hij deze man. Het is Donal Cullen een broer van de beruchtste maffiabaas uit Dublin. Gallanger’s wordt benaderd om de uitvaart te gaan regelen en Paddy krijgt de opdracht om dit te gaan doen. Vincent de broer van het slachtoffer is witheet en verzekert Paddy ervan om er alles aan te doen om de dader te vinden en dan heeft diens laatste uur geslagen....
Nadat ik de achterflap had gelezen die me wel aantrok wist ik eigenlijk niet wat ik van het geheel moest verwachten van dit debuut maar je wordt direct gegrepen door het verhaal als je begint te lezen. Het verhaal is meeslepend ,aandoenlijk,humor en spannend. Jeremy heeft een schrijfstijl die vlot is en makkelijk leest. Mooie zinnen die regelmatig vol zitten met zwartgallige humor. Ik denk dat dit soort humor in dit vak nodig is om met al het leed van ander om te kunnen gaan. Tevens heeft Jeremy veel informatie over het uitvaartondernemingsvak prijs hierdoor krijg je een duidelijk beeld van wat er allemaal bij komt kijken en het verhaal intenser maakt. Veel werkzaamheden zijn logisch maar ook worden er dingen verteld en dan denk je wel zal het echt zo gaan. Tragisch is hoe Paddy de laatste vier dagen beleeft maar ook dit is prachtig weergegeven door de onderliggende hoop die erin is verwerkt om te overleven. Er wordt duidelijk naar een plot gewerkt en men wordt als lezer verrast hoe het verhaal verloopt. Spanning komt regelmatig de kop op steken waardoor je maar wilt blijven doorlezen om te zien en ervaren wat het verhaal nog meer in zich heeft.
Jeremy Massey heeft een debuut neergezet die staat als een huis en smaakt naar meer.