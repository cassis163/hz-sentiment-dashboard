Tijdens een wandeling in het Vogelparadijs ontdekt Pauwtje Pio een ei in het zand. Even later barst het ei open en komt er een klein uilskuiken tevoorschijn.
Het kleine vogeltje weet niet waar het vandaan komt. Pauwtje Pio en zijn vrienden sluiten vriendschap met het uilskuiken, maar al snel blijkt dat het uilskuiken niet ze veel kan. Gelukkig ziet Pauwtje Pio wel iets waar uilskuiken goed in isâ€¦
Ontdek in dit prentenboek dat iedereen kwaliteiten heeft. Dat je niet overal evengoed in kan zijn. Dat je trots mag zijn op wie je bent en wat je kunt.
Kinderen kunnen en willen altijd veel. Ze zijn soms bang om fouten te maken en om anderen teleur te stellen. In het verhaal Pauwtje Pio en het uilskuiken
benoemt Pauwtje Pio de sterke kanten van het uilskuiken en laat ze zien dat uilskuiken er mag zijn, dat ze trots mag zijn op wie ze is.
Na het lezen van dit prentenboek is het leuk om met de kinderen in gesprek te gaan en elkaars kwaliteiten te benoemen. Je doet verrassende ontdekkingen wat ze van elkaar de sterke punten vinden.
De illustraties bij het verhaal zijn sfeervol. Het gevoel van de dieren is prachtig weergegeven. Kijk naar de dieren hoe verbaasd ze zijn en naar het verdrietige uilskuiken.
Pauwtje Pio en het uilskuiken, een prentenboek waar Ruth Brillens en Rik De Wulf trots op mogen zijn!