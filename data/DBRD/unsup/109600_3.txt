De ouders van Jasmine sturen haar naar Ierland naar een huis waar ze samen met nog drie anderen komt wonen. Ze wordt hierheen gestuurd omdat ze over magische krachten beschikt die ze moet leren beheersen. De anderen in het huis (David, Marjolein en Adam) hebben eveneens magische krachten. Het blijkt dat ze ieder de kracht van een van de elementen beschikken (Aarde, Water, Lucht en Vuur).
Dan komt de demon Diablo opdagen en hij wil proberen om de krachten bij de bewoners weg te halen om zo almachtig te worden. Er ontstaat een strijd om dit te voorkomen.

De cover van het boek vind ik prachtig. Mooie warme kleuren en een beetje mysterieus. Dit nodigt uit tot lezen. Het boek leest wel makkelijk weg. Er vinden veel discussies/gesprekken plaats in dit boek en dan moet je wel even goed opletten wie wat zegt of doet. Soms heeft dat bij mij wel tot verwarring geleid. De laatste helft van het boek vond ik wat minder. Naar mijn gevoel veel herhalingen van zetten zij het in andere bewoordingen waardoor ik dat deel van het boek wat minder aantrekkelijk vond om te lezen.