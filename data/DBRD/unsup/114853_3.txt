Waardering ***

Het debuut van Sam Christner, een auteur waar weinig tot niks over bekend is. Een internationaal bekend auteur die dit pseudoniem gebruikt en zijn naam niet bekend wil maken. Maakt het uit welke foto er bij het boek hoort? Nee, want een boek lees je voor de inhoud en als die goed is maakt de auteur niks uit. De vraag is nu, is het stonehenge ritueel goed?
Als zijn vader zelfmoord pleegt gaat Gideon terug naar het huis van zijn jeugd, waar hij vercijferde dagboeken vind. Megan Baker onderzoekt de zelfmoord, maar krijgt al snel ook brandstichting van het ouderlijk huis en mishandeling van Gideon op haar bordje erbij.
Als Gideon al lezende in zijn vaders dagboeken zicht krijgt op de volgelingen van de heiligen en dan ontdekt dat er nog altijd mensenoffers gebracht worden gaat hij op onderzoek uit.
Dochter van de vicepresident van de VS, Caitlin Lock, doet alles om haar beveiliging te omzeilen voor een avondje uit met Jake.
De volgelingen van de heiligen zijn toe aan hun ritueel, dat plaatsvindt bij Stonehenge. Er mag niets tussenkomen

Christer heeft gekozen voor korte hoofdstukken waarbij regelmatig van perspectief gewisseld houdt en daarmee weet hij de aandacht goed vast te houden. Met zijn zeer gedetailleerde taalgebruik echter zorgt hij ervoor dat je als lezer letterlijk alles voorgekauwd krijgt. Daarnaast lijkt Christer vooral in het begin van het verhaal regelmatig via de thesaurus zijn woorden te hebben gekozen, een woordenboek bij de hand houden is geen slechte actie.
Toch is het een boeiend verhaal, een prima avontuur en zeker geen tijdsverspilling.