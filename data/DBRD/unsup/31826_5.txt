Bij het zien van de cover krijg je een idee waar het boek over zou kunnen gaan. De zee laat je even wegdromen naar de leuke momenten van afgelopen zomer, je wilt er weer even naar toe.
Het boek begint met een heel mooi voorwoord van de zoon van Maarten Barok waarin hij verteld hoe dit boek tot stand is gekomen.
Het boek is opgedeeld in 7 thema's: Zelfreflectie en Introspectie, Indonesië, Familie, Ouderdom, Liefde, Natuur & Cultuur, Levensbeschpuwing- en ervaring. Het geloof loopt als een rode draad door de gedichten. In bijna elk gedicht wordt wel iets over het geloof genoemd. De auteur weet zijn gevoelens goed te verwoorden in de gedichten zoals in 'Meer bewust', waarin hij verwoordt hoe hij het leven nu leeft en 'Soldaat in Indië - 1948/1950'. De liefde voor zijn moeder en dochter stralen in de gedichten over hen ervan af zoals in 'Zachtmoedig' en 'Een moedige vrouw'. Maar je voelt ook het verdriet om zijn overleden tweelingzusje zoals in 'Tweelingzusje'. De auteur laat je anders naar de nautuur kijken, maakt van vervelende dieren leuke dieren zoals in 'Warm' en 'Avonddans'. Het gedicht 'Koren' zie je voor je als in een schilderij. Het gedicht 'Dordrecht´ is een schitterende ode aan die plaats.
Het zijn niet alleen gedichten uit het verleden, er staan ook een paar gedichten in die dit jaar zijn geschreven zoals bijvoorbeeld 'Zeezicht', een melancholisch gedicht.
Kortom; in deze bundel lees je een heel leven van de auteur uitgedrukt in schitterende, melancholische en sfeervolle gedichten. Gedichten waarin hij zijn gevoelens uit, waarin hij terugblikt op zijn (werkende) leven, zijn warme gevoelens uit voor bepaalde personen zoals zijn moeder, zijn tweelingzusje en zijn dochter, maar ook voor de natuur. De auteur laat je op een andere manier naar bepaalde dingen kijken, laat je verlangen naar de seizoenen.

Lees verder op https://surfingann.blogspot.nl/2017/11/er-is-een-droom-in-mij-maarten-barok.html.