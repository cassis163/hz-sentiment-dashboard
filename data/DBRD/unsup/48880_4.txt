Dit keer geen fysiek exemplaar in mijn handen maar een documentje op mijn telefoon. Het nadeel ik kan niet oordelen hoe het boek eruit ziet en ik vind het altijd wel fijn om een boek te lezen wat ik echt in handen heb. Het voordeel van een ebook ik kan het overal lezen wanneer ik maar wil als ik mijn telefoon maar bij me heb.

De voorkant ziet er aantrekkelijk en sexy uit, zal het verhaal ook zo zijn vraag ik me af. Ik begin te lezen. Vanaf de eerste pagina leest het boek vlot en makkelijk weg. Hoe meer ik in het verhaal kom hoe minder ik het weg wil leggen. Het verhaal speelt zich grotendeels af in Rotterdam. Dit vind ik een super leuk detail. Ik kan me plekken nog beter inbeelden hoe het zal zijn en vooral toen ik dit stuk las; Iedere boom op de Coolsingel hing vol met minuscule lichtjes en de gevels van de winkels waren al voor een groot deel versierd voor de naderende feestdagen. Er verscheen een beeld in mijn hoofd en ik kon me echt voorstellen hoe Angel ernaar keek.

Het boek sleepte me echt in het verhaal en Angel was grappig, leuk en ik kon me goed inleven in haar waardoor het nog lekkerder leest. Er zitten stuken in waar je echt je lach niet in kan houden. Een ander moment was ik zelf een beetje boos want waarom gebeurt het nou niet tussen die twee? Het is een Jill Mansel meets E.L. James. De zoen scenes zijn al erg passioneel en sexy dus dan kan je denk ik wel indenken hoe de sex scene is. Hoe meer ik naar het einde van het boek kom hoe minder ik het weg kan leggen. Wanneer ik uit de auto stap pak ik dan gelijk het stuk er weer bij waar ik gebleven was en heb ik de laatste ongeveer 100 bladzijdes aan één stuk uitgelezen.

Het is een heerlijk boek wat je met een glimlach op je gezicht gaat lezen. Zelf ga ik de andere boeken van Conny Regard op mijn to read lijstje zetten.