Vrijwel elke auteur heeft minstens één bepaald kenmerk waar je meteen aan moet denken zodra je hun naam hoort. Voor mij is dit bij Robyn Carr de manier waarop ze haar personages uitwerkt. Ik zie misschien niet meteen de omgeving voor me waar ze wonen, maar ken wel al hun twijfels, angsten en zorgen.

Andere schrijvers zoeken het misschien wat verder weg, maar de problematiek in de boeken van Robyn Carr ligt net heel dichtbij. Het zijn problemen waar jammer genoeg veel mensen mee te kampen krijgen én net die nabijheid zorgt er voor dat het vrijwel onmogelijk is om niet met haar personages mee te leven.

...

Er zijn ook enkele andere aspecten die onlosmakelijk verbonden zijn met de boeken van deze auteur. Zo speelt vriendschap opnieuw een heel belangrijke rol in dit verhaal. Zowel tussen koppels, maar ook bij vriendinnen, jongeren, … Robyn Carr slaagt ons niet om de oren met wijsheden, maar dit boek bevat wel heel wat wijze woorden – die het leven mooier kunnen maken maar niet altijd even makkelijk uit te voeren zijn. Ik heb zonder twijfel met veel plezier dit ontroerende boek gelezen.