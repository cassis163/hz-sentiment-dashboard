Speel met vuur is de uitgebreide versie van het boek Incendio dat het geschenk is geweest in de maand van het spannende boek  in 2014. Het verschil met Incendio is dat er nu een extra verhaallijn is toegevoegd, namelijk die van Lorenzo een Joodse muzikant.  In eerst instantie lijken deze twee niks met elkaar te maken hebben maar dat heeft het wel degelijk.


Doordat ik Incendio heb gelezen was het gedeelte over Julie lang niet meer zo spannend als de eerste keer dat ik het las. Toch had ik steeds in mijn achterhoofd, wat als ze er nu iets anders van heeft gemaakt? Dat was niet het geval. Het verhaal van Lorenzo is triest maar toch ook wel weer spannend, overleeft hij de Jodenvervolging? Je merkt duidelijk aan het verhaal dat ze goed research heeft verricht over o.a. de deportatie van de Joden en het leven in een concentratie kamp. Ik kan me namelijk voorstellen dat dit in Amerika toch minder bekend is dan hier in Europa. 

 
Kortom het is weer een spannend verhaal met een vleugje liefde, romantiek en verdriet. Het is vlot geschreven waardoor je het boek moeilijk weg kan leggen en dus snel uit hebt.