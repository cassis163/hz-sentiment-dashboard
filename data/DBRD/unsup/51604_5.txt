Wat een mooi verhaal!! Laat dit boek niet aan je neus voorbij gaan omdat je wat “bang” bent voor het woord literatuur (in combinatie met de dikte van dit boek) want dat zou echt zonde zijn, ik vloog er doorheen! Dit boek heb ik mogen lezen voor de leesclub en ik ben zo blij dat ik me toch heb opgegeven,ondanks dat ik zelden literatuur lees! Het verhaal over Metin die opgroeit in de Bijlmer verveelt geen moment. Zijn leven is niet altijd makkelijk als immigrant op de middelbare school en met een dominante vader thuis die nogal wat onrust in het gezin brengt. ‘Het was niet te voorspellen wanneer mijn vader het zou laten donderen in huis’.
Het boek maakt indruk met zijn bijna 600 pagina’s maar het verhaal steelt je hart en laat niet meer los. Wat mij betreft had het boek twee keer zo dik mogen zijn, want ik had graag nog meer over Metin gelezen.