Hmmmm...dit tweede boek van Kate Mosse is een mengelmoesje van allerlei ingrediÃ«nten zoals interessante stukjes geschiedenis, een liefdesverhaal, wat spanning, speciale tarotkaarten, onverklaarbare zaken etc. maar het is 'm niet helemaal.

De auteur weet de omgeving mooi te schetsen, ook geeft het verhaal een goed beeld van hoe de gegoede klasse leefde in Parijs en omgeving van Rennes-le-Chateau rond 1891-1897 maar dat is helaas niet voldoende om mij bij het 'over the top' gevoel weg te nemen. Het boek leest plezierig, toch een leuk gegeven om de twee verhaallijnen (verleden en heden) naar elkaar toe te laten werken en her en der steek je nog eens wat op maar niets van dit alles zal echt beklijven. Ik zal niet snel nog een boek van Kate Mosse lezen alhoewel ik een paar jaar geleden toch echt wel genoten heb van haar debuut 'Labyrinth'.