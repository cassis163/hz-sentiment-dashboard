Genoten van dit spannende en realistische boek... een realistisch en moderne techno thriller. Het leuke is dat Brad Thor begint met de opmerking dat alle technologien (op vlak van data en internet) reeds bestaat en/of in ontwikkeling is. En met dat in je achterhoofd plus alle recentelijke afluisterschandalen van de NSA (ook in Nederland!) wordt het behoorlijk eng.

Pluspunten: Je wordt vanaf hoofdstuk 1 meteen in het verhaal getrokken, hoofdstukken zijn relatief kort dus wegleggen wordt mogelijk gemaakt, veel details omtrent de technologien en organisaties die genoemd worden, goed verhaal en genoeg actie.
Minder: qua personages soms te oppervlakkig, geen meesterlijke plots en wendingen.

Na 'Ik ben Pelgrim' te hebben gelezen kan ik deze geen 4 sterren geven maar desondanks heb ik genoten van het verhaal en de achtergronden achter de technologien en organisaties die worden genoemd. Van dit soort spionage boeken hou ik wel, het is gewoon geloofwaardig.

Eigenlijk zet het je wel aan het denken, de bekende reactie van de gemiddelde burger "ik heb toch niks te verbergen" wordt ontkracht.