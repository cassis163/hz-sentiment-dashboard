Wat een topboek! Heel spannend verhaal over Amber, die in een coma ligt maar toch een soort van wakker is, alleen kan ze dat niet duidelijk maken. Ze hoort alles wat om haar gebeurt. Ze probeert de puzzelstukjes in elkaar te passen en erachter te komen waarom ze daar ligt, en hoe dat gekomen is. Wat is er gebeurd? In eerste instantie herinnert ze zich niks, maar langzaam maar zeker vallen dingen op hun plaats. Heeft haar man, die niet van haar houdt, dit gedaan? Maar waarom dan?
Het verhaal speelt op drie tijdstippen, het TOEN van een week voor het onbekende incident, het TOEN uit haar kindertijd, en het NU van de huidige situatie.
Het verhaal had mij onmiddellijk in zijn greep. Dan volgt er op driekwart wat "huh?.... maar.... en.... eh... ja maar... hoe-zit-dat-dan?.....hm...." en dan komt het AHA-moment! En dan denk je: wauw! Dan in een stroomversnelling naar een spannend einde met een twist, en nog een creepy laatste ademzucht. Van genoten!