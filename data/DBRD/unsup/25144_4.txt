"Ongeveer een half uur nadat mijn broertje zijn eerste zoen kreeg, is hij onder de Van Marelbrug op het wateroppervlak te pletter geslagen." De eerste zin van dit boek, een die je meteen bij de keel grijpt, en je vervolgens niet meer loslaat. Dit boek is een rollercoaster van emoties, van iemand die probeert verder te gaan met zijn leven, maar hoe doe je dat? Waar ga je naartoe? Hoe kan je verder wanneer iedereen rondom je niet lijkt te beseffen hoe diep het zit.

Vanaf de eerste zin beloofd dit boek eigenlijk een goed verhaal te worden, en dat blijft het tot de laatste pagina. Het boek is opgedeeld in 3 hoofdstukken, wat het vlot lezen maakt. Heel veel verschillende hedendaagse thema's komen aan bod. Feesten, drugs, geweld, IS, vluchtelingen. Toch voelt het helemaal niet aan alsof het boek overladen is. Het boek leest vlot weg terwijl je mee gaat op de gedachtenstroom van het hoofdpersonage en haar zoektocht naar 'een oplossing' voor haar verdriet en haar schuldgevoel.