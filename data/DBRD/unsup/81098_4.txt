Het verhaal van Olivia, Dan en hun tweeling heeft een onderliggend geheim, waarbij Francesca, een oude studie-vriendin van Dan, betrokken is. Olivia kreeg door de jaren heen niet echt hoogte van de band tussen haar echtgenoot en Cheska. Tijdens een re√ºnie komt een en ander bovendrijven, maar de ware toedracht komt ze pas later te weten.
Een tweede verhaal gaat over het landgoed Renniston Hall, een voormalige kostschool, gekocht door Francesca's echtgenoot. Olivia en Dan mogen er gratis wonen, maar moeten er de aanwezigheid van Francesca en haar obsessie voor hun kinderen bijnemen. Het blijft een mysterie wat beide verhalen met elkaar te maken hebben, met een verrassend plot.
Een psychologische thriller die je meermaals naar adem doet happen. De relaties tussen de verschillende personages geeft soms een beklemmend gevoel. De epiloog is een mooie afsluiter.