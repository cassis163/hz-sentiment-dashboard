Daisy heeft het niet gemakkelijk gehad in haar leven. Een dronken vader die zijn dochters mishandelt, een moeder die haar kinderen verwaarloosd, een overleden zus, een vriend die haar het ziekenhuis in heeft geslagen, de zoon van de baas met heel eigen ideeÃ«n over omgaan met vrouwen.

Maar na al die ellende heeft ze het eindelijk goed voor elkaar. Samenwonen met een leuke vriend, en via het werk een geweldige vriendin Femke.

Dan blijkt haar leuke vriend toch niet zo leuk te zijn en schopt ze hem het huis uit. Als ze vervolgens in haar huis een heuse schatkamer ontdekt, heeft ze ineens de middelen om te doen wat ze wil. En ze weet wat ze wil, ze wil wraak!

Een boeiend gegeven, maar de uitwerking is nogal ongeloofwaardig. Een hoop geld opent zeker bepaalde deuren, en sommige mensen zijn omkoopbaar. Maar het verhaal van de boer, en de mannetjes via Marktplaats vinden is toch niet heel realistisch.

Maar met de korte hoofdstukken is het een boek wat zich makkelijk laat lezen. De indeling is bijzonder, met een voorwoord van de hoofdpersoon en 3 nawoorden! Tussenin het verhaal in twee delen, Daisy in het hier en nu en wat daaruit voortvloeit, en het tweede deel met de geschiedenis van Daisy, wat haar daden moet verklaren.

Leuk detail: de boeken die de schrijver noemt in dit boek, zijn de boeken die hij zelf verzamelt !