Dit boek heeft me gegrepen vanaf de eerste pagina. Milou heeft een lekkere vlotte pen en het verhaal leest alsof je naar een film zit te kijken. De personages staan als een huis en het onderwerp (pedofilie) is natuurlijk erg van deze tijd maar ben ik op deze manier nog niet eerder tegengekomen in een verhaal.
Benthe Berg is een sterke onafhankelijke vrouw/journaliste die strijd tegen het onrecht wat haar dochter is aangedaan. Hierbij heeft ze niet altijd oog voor de mensen in haar omgeving en is ze niet altijd even tactisch. Toch kon ik me wel verplaatsen in haar gevoel om te vechten voor je kind.
De spanning wordt langzaam opgebouwd en voor mij kwam de dader als een grote verrassing. De kaft vind ik niet bijzonder aansprekend vooral het vele wit en dan die knalroze letters zijn niet echt mijn ding. De kooi en het vogeltje snap ik wel nu ik het boek uit heb. Ik heb dit boek met veel plezier gelezen en kan het iedereen aanraden. Ik kijk al uit naar deel 2 in de Benthe Berg serie!