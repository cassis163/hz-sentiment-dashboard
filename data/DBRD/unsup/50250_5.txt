Catelijne Elzes is schrijfster en journaliste voor oa. de tijdschriften Flow, PlusMagazine, Happinezz.
Deborah Freriks is illustrator en schrijfster van oa. kinderboeken.
De twee ontmoeten elkaar tijdens een cursus kleinkunst in hun studietijd.
Dit is hun eerste boek.

De schrijfsters zijn geen goede slaapsters net als zo'n 60% van de Nederlandse en Vlaamse bevolking.
De één slaapt minder slecht dan de andere.
De schrijfsters vallen in verschillende categorieën van slechte slapers.
Catelijne slaapt snel in maar wordt midden in de nacht wakker en blijft dan lang wakker.
Deborah ligt vaak uren te woelen en draaien voordat ze in slaap valt.
Omdat ze bovengemiddeld nieuwsgierig zijn hebben ze boeken over slapen gelezen, documentaires bekeken, mensen geïnterviewd en het internet afgestruind.
Ze zijn hierdoor een stuk wijzer geworden en zijn tot de conclusie gekomen dat de oplossing die voor iedere slechte slaper werkt niet bestaat.
In dit boek delen ze alles wat ze hebben ontdekt en ervaren.
Met dit boek zorgen ze ervoor dat de slechte slaper zich erkend en herkend.
Ze geven je het gevoel dat je niet alleen bent.

Ik zag het boek en moest meteen grinniken.
De titel maakte mij ook nieuwsgierig.
.
Het boek heeft overzichtelijke hoofdstukken met prachtige illustraties van Deborah Freriks.
Aan het eind van de hoofdstukken staan voetnoten die verwijzen naar de bron zodat je als je dat wilt nog meer kunt lezen over het onderwerp.
Er worden wetenschappers geïnterviewd.
Ze proberen technieken en middelen uit, zoals de slaaprobot, wietolie en ademhalingsoefeningen.
Ook onderzoeken ze de achtergrond van slaapproblemen zoals onze biologische klok, zomer- en wintertijd en genetische aanleg.
Het boek is zeker geen droge kost, maar is met veel vaart en humor geschreven.
Ik ben zelf een slechte slaper, ik word midden in de nacht wakker en blijf dan wakker.
Toen ik dit boek zag wilde ik het lezen, daar heb ik absoluut geen spijt van.
Ik heb diverse dingen uitgeprobeerd.
Het beste bevalt mij om ’s avonds niet te actief te zijn.
Geen tv meer kijken, wel wat lezen en muziek te luisteren.
Ik heb gemerkt dat dingen opschrijven of van mij afschrijven niets voor mij is.
Op mijn telefoon en tablet heb ik een blauw licht filter app geplaatst.
Ook ga ik voor mijn doen vroeg naar bed.
Ik ben nu al een paar nachten wel wakker geworden maar vrij snel weer in slaap gevallen.
Ik laat het boek op mijn reader staan zodat ik af en toe nog een hoofdstuk kan lezen.