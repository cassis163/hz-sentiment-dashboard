De openingszin: "Hij was de eenzaamste jongen van de hele stad, - en hij wist het niet. Hij was student en hij hoorde niet bij de studenten, omdat hij arm was en de luide vreugde van de anderen voor hem niet bereikbaar en ook niet begeerlijk was."

Eenvoudigweg een prachtig geschreven boek over de Joseph, Joodse student medicijnen, die huisarts wordt in Nederland maar door een gebeurtenis inziet dat zijn taak in Palestina ligt. Alles is zo mooi en teer beschreven. Wat een ontzettend contrast met hedendaagse literatuur. Ter illustratie de beschrijving van de huwelijksnacht nadat de dag van de bruiloft is beschreven: "Ja, - dat was de bruiloft, die de anderen met hen beleefden. De andere bruiloft, - die van Joseph en Dina alleen, - die bleef hun geheim voor hun verdere leven."

Enige minpunt van het boek vind ik het feit dat het verhaal met veel vaart is geschreven. In een vrije dunne roman volgen we Joseph van student tot vijftiger/zestiger. Van mij had het boek - zonder aan de verhaallijn iets toe te voegen - uitgebreider mogen zijn.

Het boek is overigens als pdf te vinden op joodsebibliotheek.nl