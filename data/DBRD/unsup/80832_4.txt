Diet Groothuis, o.a. bekend als poetsgoeroe, verzamelde vijf jaar lang in haar columns in Trouw wijsheden en adviezen over de schoonmaak.

Mooie en duidelijke voorbeelden uit het boek zijn onder meer:



Hoe reinig je het beste en meest effectief toilet en badkamer?

Hoe verjaag je fruitvliegjes?

Wat is de beste manier om het huis te ventileren?

Hoe verwijder je vlekken uit kleding?

Een andere heel belangrijke: hoe ruim je de zolder op?



Zomaar een greep uit de adviezen en tips die beschreven staan in het praktische en vooral ook erg leuk geschreven boek van Diet Groothuis .

Ook schema’s zijn erg belangrijk bij het schoonmaken van je huis.

Schema’s vind je dan ook volop.



Diet Groothuis heeft net zo’n hekel aan schoonmaken als de meeste mensen, maar met dit boek inspireert ze de lezer het schoonmaken vooral bij te houden, zodat het uiteindelijk minder werk is.

En misschien - wie weet - zelfs nog wel leuk wordt ook.

Werken volgens plan is erg belangrijk, om de plicht van het reinigen wat minder onaangenaam te maken.

Schoonmaken en opruimen moeten we tenslotte allemaal, dan maar het liefste zo effectief mogelijk.

Via dit boek geeft Diet Groothuis tips, kennis en wetenswaardigheden door, die ze o.a. verkregen heeft via ouders en grootouders.



Dit goede en op een erg leuke manier geschreven boek zorgt ervoor dat je het met plezier leest en - mits je er voor openstaat - het je gemakkelijker maakt om goede voornemens om te zetten in daden.

Ik heb het met veel plezier gelezen en zal het nog regelmatig weer ter hand nemen om een onderwerp nog weer eens te bestuderen en er mijn voordeel mee te doen.

Wat mij betreft is Het Grote Poetsboek het een aanrader.