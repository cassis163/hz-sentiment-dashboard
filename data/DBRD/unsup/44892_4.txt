Enkele jaren geleden las ik De Graanrepubliek van Frank Westerman. Vlak daarvoor Hoe God verdween uit Jorwerd van Geert Mak. Beide literaire non-fictieboeken gaan over onze twee noordelijkste provincies: Groningen en Friesland. Over de omstandigheden die het platteland en het leven van haar bewoners (mens en dier) voorgoed zouden veranderen. Zoals de ideeÃ«n van Mansholt, de ruilverkaveling, het instellen en verhandelen van melkquota en tenslotte de krimp. Geen vrolijk beeld, maar helaas de werkelijkheid.
Daar kan nu een derde boek aan toegevoegd worden: Boerenbloed van Kees Kooman. Het sluit er naadloos bij aan, nu per 1 april de melkquota weer zullen verdwijnen. Ook het beeld dat uit dit derde boek naar voren komt, is niet hoopvol. De ondertitel is al veelzeggend: Melkquota, megastallen en het verdwenen idyllische platteland.
..........
Begin juni woonden wij in Colijnsplaat in boerderij De Rusthoeve een uitvoering bij van het toneelstuk Mansholt (zie binnenkort op mijn weblog Verbeelding en historie). Kees Kooman was daar aanwezig omdat zijn boek naadloos aansluit bij de boodschap van het stuk. Het was er te koop en er kon van gedachten gewisseld worden met de schrijver. Omdat de problematiek (mede door Westerman en Mak) mijn interesse had, besloot ik het boek te kopen. De manier waarop Kees Kooman de bovenstaande ontwikkelingen als onderzoekjournalist verwoordde, overtrof mijn verwachtingen.
.......
Het boek leest heel prettig en dat komt vooral door de stijl van schrijven. Geen stijve krantentaal, maar mooie beeldspraken, rake sfeerbeschrijvingen en speelse humor leiden je door een materie die tot nadenken en droefenis stemt en die wijst op ontwikkelingen die onontkoombaar maar desondanks onwenselijk zijn. De balans tussen het mooie, rustieke platteland en de drang naar de meest economische productiemethoden is helemaal doorgeslagen. Ook al laat hij de tegenstemmen horen, het verdriet om wat verloren dreigt te gaan sijpelt door de zinnen heen.
....... De hele recensie lezen? Zie: http://mijnboekenkast.blogspot.nl/2015/07/kees-kooman-boerenbloed-melkquota.html