In het kader van de Nationale Voorleesdagen mocht ik zaterdag voorlezen uit de Prentenboek Top 10 bij de Bruna bij mij in de buurt. Als dank daarvoor mocht ik een prentenboek uitkiezen. Daar hoefde ik niet lang over na te denken. Ik koos voor De krijtjes staken van Drew Daywalt, met illustraties van Oliver Jeffers.

Teun haalt op school zijn krijtjes uit zijn tas om een tekening te maken, maar in plaats van de krijtjes vindt hij een stapeltje brieven. Ze zijn geschreven door zijn krijtjes en ze hebben allemaal wat te klagen. Rood krijtje is overspannen, want die heeft nooit een moment rust. Hij moet altijd maar brandweerautoâ€™s en appeltjes tekenen. Zelfs in de kerstvakantie heeft hij niet vrij, want dan moet de kerstman worden ingekleurd. Paars krijtje is een heel keurig krijtje en klaagt dat Teun te vaak met hem buiten de lijntjes gaat. Beige krijtje is het zat dat hij alleen wordt gebruikt om tarwe of een gebraden kip te tekenen. Hij zou ook weleens een pony of een puppy willen inkleuren.

Lees verder op mijn site