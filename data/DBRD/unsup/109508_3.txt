Dan Brown heeft de lat voor zichzelf ontzettend hoog gelegd door twee toppers als De Da Vinci Code en Het Bernini Mysterie te schrijven. Voor mij heeft hij zich in een positie gemanoeuvreerd die maar voor zeer weinigen weg gelegd is. Risico is dat een volgend boek minstens zo goed moet zijn om deze status te kunnen behouden.

Helaas is dat hem met dit boek bij lange na niet gelukt. Inferno is een beetje 'oude wijn in nieuwe zakken'. Een zelfde opbouw als eerdere boeken en nagenoeg dezelfde locatie. Er zit ook een hoog encyclopedie gehalte in en het is duidelijk dat het verhaal een aantal maal op een bepaalde manier aan de gang gehouden moest worden.

Eigenlijk is Inferno een boek dat je moet lezen zonder vooringetogenheid. Lekker voor op vakantie of als tussendoor. Maar verwacht deze keer geen topper maar gewoon een goed boek. Wederom met een prachtige achterliggend onderwerp (Dante''s Inferno), schitterend uitgekozen locaties en ingewikkelde puzzels te onthullen. Je zou kunnen zeggen dat Inferno een 'light' of misschien zelfs en 'ultra light' versie van De Da Vinci Code is.

Plot: 2 sterren
Schrijfstijl: 2 sterren
Leesplezier: 2 sterren
Spanning: 3 sterren
Originaliteit: 3 sterren
Psychologie: 3 sterren