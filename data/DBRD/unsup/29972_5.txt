Als schrijfster van "young addult" boeken mag je verwachten dat iemand zich in "young addults" kan verplaatsen. Dat is in Geestverwanten goed gelukt. Deze leeftijdscategorie houdt zich heel graag bezig met "occulte zaken", daar zijn ze immers puber voor. De wereld ontdekken, dingen uitproberen waar volwassenen niks van weten, vooral niet luisteren naar de goedbedoelde waarschuwingen van je ouders.... helaas laten pubers zich dus ook verleiden om glaasje te gaan draaien, je wil tenslotte niet buiten de groep vallen. Wat mij betreft; complimenten voor Hilda Spruit, dat ze op deze manier de jongeren een spiegel voor wil houden! Ik denk dat dit boek zich ook prima leent voor een verfilming aangezien dit medium jongeren nog beter aanspreekt dan lezen.