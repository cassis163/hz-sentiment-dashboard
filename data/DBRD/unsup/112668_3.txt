De vierde van Koen Vermeiren in de FAST serie is een vlot lezend en realistisch boek.
Net zoals in de andere boeken heeft hij verschillende verhaallijnen uitgewerkt en ditmaal spelen de persoonlijke problemen en situaties zelfs een nog grotere rol. Nu is dit echter als een nadeel te ervaren dat er zovele verschillende lijnen in het verhaal zaten. Je moest vooreerst goed bij de les blijven om de verschillende situaties en bijhorende namen uit elkaar te kunnen houden. Daarnaast pakte het verhaal daardoor niet. Het FAST-team kwam trouwens ook niet uit de verf als samenwerkend team bij het oplossen van de misdaden. Een téveel aan verhaallijnen dus. Elk op zich boeiend maar met een te summiere uitwerking. Minder en een betere uitdieping hadden hier op zijn plaats geweest.
Vermeiren heeft het boek wel zeer realistisch uitgewerkt. Vooral het privé verhaal van Mark Van Den Eede was interessant en aangrijpend.
Mist is een boeiend boek en een plezier om het te lezen. Vermeiren is en blijft een van de betere Vlaamse misdaad auteurs.