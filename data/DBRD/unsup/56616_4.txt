In [Over] Leven vertelt Petra De Sutter op een zeer openhartige manier over haar leven als kind, tiener en volwassene. De tegenstrijdigheid die ze voelde tussen haar jongens-/mannenlichaam en haar gevoel als meisje/vrouw wordt op een duidelijke, nooit sentimentele manier beschreven aan de hand van anekdotes en uitleg over de transgender thematiek.

Wie denkt een sensationeel, choquerend boek in handen te hebben, komt (gelukkig) bedrogen uit. Het boek gaat trouwens over veel meer dan haar genderidentiteit. Het enthousiasme waarmee ze over haar carriÃ¨re als wetenschapper spreekt is absoluut inspirerend te noemen. En ook de passages over o.a. het boeddhisme geven een inkijk in de manier waarop ze in het leven staat.

Mijn volledige recensie vind je terug op mijn blog: https://www.hebban.nl/p/smakelijk-lezen/nieuws/over-leven-petra-de-sutter-en-elke-lahousse