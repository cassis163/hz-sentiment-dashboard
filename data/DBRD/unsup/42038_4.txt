Wat een fijn boek,aangename schrijfstijl, veel achtergrond en menselijke verhalen en historische weetjes

Het plot is verrassend,en had ik op deze manier niet zien aankomen. In het begin moest ik er even in komen maar toen ik eenmaal goed in het verhaal zat wilde ik alleen maar doorlezen. Er gebeurde veel en de schrijver gaf veel achtergrond informatie.
Het begint met de duistere verkoop van een tekst uit de oud Romeinse tijd. Hierdoor zijn er diverse partijen, waaronder de Rooms-Katholieke kerk, die meer dan gezonde interesse hebben in deze tekst en die koste wat het kost het in handen willen krijgen. Ook komen we Esther van Baerle tegen, een scenarioschrijfster die betrokken raakt bij een internationaal filmproject. Dit film project is van feministische aard en of de kerk daar zo blij mee is, is de grote vraag. Wat heeft dit alles met elkaar te maken? Waarom alles zo geheimzinnig en is Esther nog wel veilig?
Tijdens het lezen ontdek je dat alles in dit verhaal met elkaar verbonden is op een ingenieuze manier
Ik vind het boek een aanrader,het boek is nergens saai en leest heerlijk weg!