Wat heb ik genoten van dit boek!
Joodse Buren, een verhaal over vriendschap en prille liefde, over verraad en schuldgevoel, over leven en overleven, over oorlog en 'Golden Sixties'. Een beetje de tijd van mijn ouders, dus veel dingen zijn voor mij als vijftiger heel herkenbaar, wat het boek een extra persoonlijke dimensie gaf. Ik kreeg gaandeweg enorm veel sympathie en medeleven voor Jozefien, de getormenteerde moeder, de onder de knoet gehouden echtgenote, de schuldbewuste vrouw. Wat een leven...