Een blind date.. een detective, ik kon en wilde het niet weerstaan.
Mijn blind date bleek Kolja te zijn. Van Japin had ik wel gehoord maar nog nooit eerder had ik wat van hem gelezen. Wat ik kon verwachten, geen idee.

Het bleek een pareltje van een historische roman. Fictie en ware feiten knap verweven en het resultaat is een prettig leesbaar boek waar ik het een en ander nog heb gegoogled om te leren wat echt zo was en wat uit de fantasie van Japin is ontsproten.

Kolja is een prachtig personage, nog mooier omdat hij echt bestaan heeft. Modja en Petja zijn intrigerend en samen zijn ze een mooi trio.
Het is ook een soort van whodunnit en dat blijft spannend tot de laatste bladzijde.