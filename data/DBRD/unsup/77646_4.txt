Wat een heerlijk ya-boek! Een sprookje in een modern jasje.
De kaft is al een plaatje, zou dit boek dus zeker oppakken. Het verhaal neemt je mee in het leven verschillende mensen die allemaal op de één of andere manier met elkaar verbonden zijn. De personages worden goed uitgediept en het trieste leven van Sam en Riddle raakt je. Toch is dit boek niet alleen maar kommer en kwel, de auteur weet er op een subtiele manier ook de nodige humor in te verwerken (Bobby Ellis) en ook een dosis spanning wanneer de jongens zoek raken. Ik heb ontzettend genoten van dit debuut en het boek met een tevreden zucht dichtgeslagen.