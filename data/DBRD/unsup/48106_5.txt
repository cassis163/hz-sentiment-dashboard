In deze drukke tijden doet het deugd om even een stapje terug te zetten, even op de rem te duwen, liefst voor je verplicht wordt om aan de noodrem te trekken... Ik las dit boek 2x na elkaar, omdat ik het belangrijk vind me de principes eigen te maken: mindful in het leven staan, wil zeggen dat je veel bewuster doet wat je doet, zonder vooraf te piekeren over "mogelijke" moeilijke momenten, of achteraf te piekeren over hoe je dingen misschien anders had kunnen zeggen of aanpakken. Om goed op het werk te kunnen presteren, en ook thuis rust te vinden, is het belangrijk zelf goed in je vel te zitten. Dit boek helpt je de nodige rust te vinden, je krijgt tips om je hoofd te leren leegmaken. Het helpt je om nadien rustiger en gelukkiger in het leven te staan. Ik ben heel blij dat ik dit boek heb leren kennen, en het zal zeker niet de laatste keer zijn dat ik het heb doorgenomen...