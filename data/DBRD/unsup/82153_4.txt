De Drakenoppasser viert feest is het derde deel in de grappige jeugdboekenserie De Drakenoppasser. Het hele verhaal bestaat uit niets anders dan een reeks e-mailberichten, heel origineel. De e-mails worden gecombineerd met de fantasievolle tekeningen van Josh Lacey en maken het boek compleet. Het verhaal begint met komische mailwisselingen tussen Eddie en zijn oom Mart die in Schotland woont. Helaas kan zijn oom niet op Eddies partijtje komen. Gordon komt gelukkig wel! Vooral Eddies moeder is daar erg blij mee want zij heeft een oogje op de Schotse Gordon. Als verrassing neemt hij in opdracht van oom Mart de twee draken Arthur en Ziggy mee. Zijn moeder is hier niet blij mee en ook Meester Mysterio, de goochelaar die op het partijtje van Eddie komt optreden, kan de twee draken niet erg waarderen.

Leuk, spannend en stoer zijn zoâ€™n beetje de trefwoorden die dit vrolijke fantasierijke verhaal van Eddie en zijn drakenvrienden het beste beschrijven. Een avontuur om van te smullen. Dankzij de grote letters prima zelf te lezen vanaf ongeveer zeven jaar, maar ook goed te gebruiken als voorleesboek voor de iets jongere kinderen.

Je hoeft de eerste twee delen die in deze reeks verschenen zijn niet gelezen te hebben om het verhaal te kunnen volgen, maar deze zijn minstens net zo leuk dus waarom zou je het laten? Aanrader, vooral voor iedereen die gek is op spannende avonturen met draken.