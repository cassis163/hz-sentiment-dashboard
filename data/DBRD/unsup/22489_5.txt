Dit ontroerend mooie boek heb ik als vooruit leesexemplaar mogen lezen voor bol.com Lees Magazine. De officiële verschijningsdatum in de boekhandels staat op 18 mei 2017.

Wat is dit een ongelooflijk heftig autobiografisch verhaal. Als lezer zijnde ben ik dankbaar dat ik dit heb mogen lezen, zo’n persoonlijk schrift. Een kijk in iemands verdriet, wanhoop, frustratie en tegelijkertijd ook kracht, zelf heling en doorzettingsvermogen.

De manier waarop vanuit moeder en kind geschreven wordt komt zo binnen. De belevingswereld van beide komt naar voren door zinnen die zo veelzeggend en klein tegelijkertijd zijn. Beide beschrijvingen tonen een andere kant van de alles verwoestende ziekte die hen overkomt. Van de volwassen krachtige moeder tot aan de onschuldige nieuwsgierige kijk op de wereld van het kind. Tevens de overeenkomsten en de zo sterk aanwezige verbindende liefde. Alles komt aan bod.

Ik kan niet anders dan dit boek de volle vijf sterren geven.