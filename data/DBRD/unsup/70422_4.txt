Dank aan Hebban Leesclub dat ik dit boek mocht lezen.

Allereerst wil ik melden dat het boek prachtige illustraties bevat. Erg mooi getekend ! Bij elk hoofdstuk een eigen tekening. Grappig gedaan. Klein nadeel daarbij is dat sommige teksten wat lastiger te lezen zijn. Maar dat is bijzaak..

In dit boek worden de kinderen op een leuke manier gewezen op de eventuele rampen die kunnen gebeuren en hoe zij hiermee om dienen te gaan. Dit wordt duidelijk gemaakt in de tekst en in de tekeningen. Van Hittegolf tot aan onderkoeling, van aardbevingen tot tornado's. Huis, tuin en keuken ongelukjes maar ook rampen. Leren reanimeren en goed voorbereid zijn op alles wat kan gebeuren.

Elke hoofdstuk begint met een eigen voorbeeld. Het benoemen van een ernstig ongeval of van een ramp. Soms iets te gedetailleerd. Door precieze doden aantallen te benoemen bijvooorbeeld kunnen de kinderen toch wat afschrikken. Dit zal per kind wel verschillend zijn natuurlijk. Mijn oudste was soms gewoon verbaasd over de impact die sommige rampen kunnen hebben.

Zelfs als ouder zijnde kun je nog een hoop leren uit dit boek ! Zelf betrapte ik me erop dat ik sommige dingen niet eens wist of niet eens klaar heb staan. Denkende aan de survival pakketen of zoiets simpels als een EHBO doos. Niet alleen leerzaam voor kinderen dus.

Persoonlijk wel een aanrader om dit boek samen met je kinderen te lezen. Zodat eventuele vragen direct beantwoord kunnen worden !

Bedankt voor de kans dit boek te mogen lezen ! Had het niet willen missen. Dit boek krijgt dan ook een mooie -meteen bij de hand liggende- plek in huis ! En zal hem zeker aanraden !