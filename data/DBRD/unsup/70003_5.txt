Alexandra Oliva beschrijft heel levensecht hoe het reality tv programma The Woods gemaakt wordt. Op welke eigenschappen de 12 kandidaten gecast zijn en hoe zo'n spel toch enigszins gemanipuleerd wordt. Hoe kunnen ze de beelden zo spectaculair mogelijk aan de kijkers tonen, dat is wat telt voor de programmamakers.

Dan is er een andere verhaallijn, één van de deelneemsters is terechtgekomen in een apocalyptische gebied. Steeds vroeg ik me af: hoe ver gaat ze om dit spel te winnen, er is de kandidaten namelijk een mogelijkheid geboden om uit het spel te stappen. Toch geeft ze niet op en dat maakt dat je als lezer ook door wilt gaan, je moet weten hoe dit afloopt. Dit gedeelte deed me heel erg denken aan "The Road" van Cormac McCarthy. Je wordt meegenomen in een onheilspellende en angstaanjagende wereld.

Als de deelneemster een jongen tegenkomt weet ze niet meer wat spel of realiteit is. Langzamerhand gaat ze toch steeds meer de waarheid onder ogen zien. Totdat aan het einde de waarheid toch anders is dan ze dacht. Dit verrassende slot maakt het boek helemaal af.

Wat mij betreft is dit boek een aanrader zeker als je Expeditie Robinson fan bent!