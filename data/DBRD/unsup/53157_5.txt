Cas zit bomvol fantasie en is een fantastische tekenaar, maar Kinderen vinden Cas behoorlijk saai. Daar komt vast verandering in wanneer Cas een monsterfeest geeft. Helaas blijkt de griezelige goochelaar die hij uit heeft genodigd voor het partijtje helemaal niet zo eng te zijn, hij is eerder slaapverwekkend. Alle kinderen vervelen zich, totdat de deurbel gaat en er een feestelijk, zachtaardig monster op de stoep staat. Dan barst het monsterfeest eindelijk losâ€¦.

Crumm is een verrassend fantasierijk prentenboek. Een extreem verhaal, behoorlijk over de top vol met eigenaardigheden maakt van Crumm een bijzonder leuk voorleesboek. De zeer gedetailleerde illustraties van Ruud Bruijn zijn stuk voor stuk een feestje om naar te kijken, op iedere pagina een explosie van kleur en details. Deze maken het fantasierijke verhaal echt compleet. Crumm is monsterlijk goed, een aanrader!