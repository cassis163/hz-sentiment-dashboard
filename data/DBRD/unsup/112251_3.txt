De Voss familie is allesbehalve normaal. Ze wonen in een verbouwde kerk, die ze de Dollar Voss noemen. De moeder woont in het souterrain, de vader is getrouwd met de voormalige verpleegster van de moeder. Met haar heeft hij een zoontje, Moby. Uit zijn eerste huwelijk komen de oudste zoon Utah en daarna Honor samen met haar tweelingzus Merit.

Merit verzamelt trofeeën die ze verdient als ze in een dip zit en als alles tegen zit.
Als ze Sagan ontmoet denkt ze dat het leven haar eindelijk een beetje meezit.

“Die onverwachte zoen gaf me het gevoel dat ik leefde, voor het eerst in… Om eerlijk te zijn kan ik me niet herinneren dat ik me ooit eerder zo gevoeld heb.”

Maar helaas lijkt hij onbereikbaar te zijn voor haar.
Ze trekt zich nog meer terug en blijft langs de zijlijn haar familie volgen.

“We hebben een moeder die in het souterrain woont en een vader die in zijn eigen wereld leeft. Niemand heeft enig idee hoe het met ons gaat.”

Als ze alle geheimen die ze voor en over haar familieleden voor zich houdt helemaal zat is neemt ze drastische maatregelen en gooit alles eruit.

“Ik bewaar Utahs geheim
Ik bewaar mijn vaders geheim.
Honors geheim.
Lucks geheim.
Dat wil ik allemaal niet meer.
Als ik al die geheimen uit, voelt het misschien niet meer als verdrinken.”

Met alle gevolgen van dien…

Met Uitzonderlijk begeeft Colleen Hoover zich in het Young Adult genre.
Zeker geen verkeerde keuze, maar wel anders dan wat je van haar gewend bent.
Ook in dit verhaal weet ze je mee te slepen en de gevoelens en denkwijze van de hoofdpersonen. Je hebt echt het gevoel dat je ze een beetje leert kennen.
Maar het verhaal is anders, apart. Zowel de gezinssamenstelling en haar leden, als hun omstandigheden. In het begin vraag je je echt even af waar het allemaal naar toe gaat.
De kracht van Colleen Hoover is dan ook dat dit stapje voor stapje steeds wat duidelijker wordt. Door de prachtige schrijfstijl van Colleen Hoover blijft dit verhaal overeind staan en word je meegetrokken in het wel en wee in het leven van Merit en haar familie.

Het sterren geven is lastig omdat het NA-genre van Colleen Hoover echt geweldig is. Maar met deze vind ik dat ze toch de plank een beetje mis slaat. Het is warrig, ongeloofwaardige situaties die elkaar in een enorm snel tempo opvolgen, gewoon allemaal net iets te uitzonderlijk. Voor mij dan toch maar 3 sterren, omdat ik weet dat haar andere boeken zoveel beter zijn.