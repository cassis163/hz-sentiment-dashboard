Ik vond de verhalen spannend! Maar helaas wel wat kort.. Je wilt gewoon weten wat er verder gaat gebeuren! Waarschijnlijk was dit nou precies de bedoeling van de schrijfsters.

Het juiste spoor
Het boek begint met 1- Hermelien, dit vond ik meteen een gewaagde keuze qua naam! Verder heb ik mij hier niet aan gestoord. Hermelien is de eerste die je leert kennen van de vrienden groep die met zijn allen naar “het eiland” is geweest. Het was voor mij duidelijk dat het een waddeneiland was in Nederland, maar welke bleef onduidelijk. Hermelien en haar vrienden zijn wezen kamperen, maar als een van de vrienden plotseling verdwijnt, slaat de sfeer helemaal om. Als blijkt dat een van de vrienden de telefoon van de verdwenen persoon heeft, wordt het helemaal ingewikkeld.

Het verhaal had een hele fijne opbouw, je leerde stuk voor stuk de belangrijkste personages kennen in het korte verhaal. Als blijkt wat er gebeurd is met de verdwenen persoon, krijgt het verhaal een nog spannendere wending, want de trein waarin ze zitten staat stil en het licht gaat uit.

En de rest van ons wacht
De aarde wordt over drie dagen verwoest. Iveta zit samen met haar familie in een bunker in Nederland om te schuilen voor de komeet die op de aarde af komt suizen. Als blijkt dat de bunker niet zo goed meer beschermt als beloof, breekt de paniek uit. Iveta probeert de mensen die er zitten nog op te vrolijken met haar muziek. Ze maakt snel nieuwe vrienden en samen maken ze muziek. Krijgen ze ooit nog de kans om naar buiten te gaan? Ze weten het niet.

In dit verhaal gebeurde meer, maar ik vond het iets minder spannend. Wel word je heel nieuwsgierig gemaakt daar wat er zal gebeuren nadat het verhaal stopt. Dit was een soort mini vervolg op “Op de rand van het niets”, dat boek had ik niet gelezen, maar dat hinderde niet.