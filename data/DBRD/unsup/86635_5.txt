De cover

Op zijn minst gezegd: zeer opvallend! Enorm grote letters met daarin zichtbaar diamanten, … een vliegtuig en een dreigende lucht. Ook de kleuren zijn goed gekozen: in een etalage of een winkelrek springt het boek zeker in het oog. Leuk aan de titel is dat bling bling niet alleen gebruikt wordt in verband met de diamanten, maar ook bijvoorbeeld om het geluidje van de laptop van Albertien weer te geven.


Het verhaal

Ontegensprekelijk speelt het verhaal zich af in het heden,het zou vandaag, jammer genoeg, zo maar kunnen gebeuren. Jan Van Der Cruysse maakt in zijn boek duidelijk gebruik van zijn ervaringen als specialist crisiscommunicatie van de luchthaven van Zaventem, een functie die hij 20 jaar uitvoerde, en daar is helemaal niets mis mee. Op de luchthaven van Delhi, India, wordt een diamantkoerier van Georgische afkomst op een spectaculaire manier beroofd en verdoofd achtergelaten.Vanaf dat moment komen er verschillende organisaties in actie. Natuurlijk is het groot alarm bij de luchthavenpolitie van Delhi. Die staat onder leiding van Aamir Singh, een nogal strenge officier die graag de puntjes op de i zet! Ook de dienst videobewaking van de luchthaven in Delhi, met als specialist Brian Holmes, van Schotse afkomst, krijgt de handen vol met de speurtocht naar de dader(s): een niet zo eenvoudige klus, zo blijkt.Maar ook elders, o.a. in Antwerpen en zelfs in Georgië gaan de poppen aan het dansen. Medusa, een Antwerpse diamanthandel, onder leiding van Viktor Gogua is de
verzender van de geroofde diamanten: ze reageren vol ongeloof wanneer ze het nieuws vernemen: dat is de tweede keer dat zij slachtoffer werden van een diamantroof in korte tijd! Er ontstaat zenuwachtigheid bij Viktor Gogua en zijn medewerkers, want in Georgië zit de grote maffiabaas Vladimir Paata, een tirranieke figuur en eigenaar van Medusa: er moeten en zullen koppen rollen.Ook bij Dia-Securis reageert men ongeloofwaardig. Dit bedrijf met aan het hoofd Jozef Merels moet zorgen voor debeveiliging van diamanttransporten. Hun beste klant is Medusa. En inderdaad: onder druk van Vladimir en Viktor rolt de eerste kop: Albertien, verantwoordelijke voor de beveiliging van diamanttransport, wordt aan de deur gezet.Dankzij haar zieke collega op kantoor wordt zij echter op de hoogte gehouden van de gebeurtenissen. Ook bij de luchthavenpolitie in Zaventem is het “ all hands on deck. “ De beroofde koerier vertrok op Brussels Airport. Beerke, pas overgekomen van de politie in Gent zit mee in het onderzoek naar mogelijke daders. Beerke is een leeftijdsgenote van Albertien en ze studeerden samen aan de universiteit, weliswaar in verschillende richtingen. Beerke zet zich vast. in het onderzoek naar dediamantroof en alle gevolgen daarvan. Als het onderzoek dreigt te verwateren neemt zij als het ware het heft in eigen handen en gaat samen met een journalist op onderzoekuit; dat wordt haar bij haar bazen niet in dank afgenomen!Aan het einde van het verhaal gaan Albertien en Beerke samen naar Parijs en overnachten in dezelfde hotelkamer, …De werkeloze Albertien blijft echter niet bij de pakken zitten. Dankzij haar intelligentie en het opzetten van een paar gevaarlijke, maar goed doordachte constructies weet zij de geroofde diamanten te lokaliseren en zelfs de daders onder druk te zetten. Zij vindt in India daarvoor een uiterst geschikte bondgenoot: Mahendra, een taxichauffeur, die een onmiskenbare hulp gaat betekenen inde constructies die Albertien heeft opgezet. Ondertussen komt de Georgische koerier terug naar België. Dat loopt voor hem en zijn nieuwe vriendin niet zo goed af: daar zorgen Mate en Boris, twee handlangers van Viktor wel voor. Ook een Franse diamantair, Jordan, wordt door Vladimir verdacht van de diamantroof, mede door een aangebracht woord in de nek van de koerier tijdens de overval. De 2
medewerker van de Fransman, Besson, en zijn echtgenote komen op gruwelijke manier om. Albertien heeft er, door allerlei technische kronkelingen voor gezorgd dat de roof in de schoenen van een Maleisische diamanthandelaar geschoven worden en daarmee is de kous voor de Indiase autoriteiten af.De samenwerking tussen de Franse en de Belgische politie verloopt vlot en men komt vrij vlug in het spoor van de Georgische maffia.


Recensie

Toen ik de kans kreeg om dit boek te lezen was het niet alleen de cover, de korte inhoud of de dikte van het boek dat mij aansprak, maar vooral de auteur: ik was wel eens nieuwsgierig naar die Jan Van Der Cruysse die ik zo dikwijls op TV gezien had in verband met zijn job bij Brussels Airport! Een aangename verrassing moet ik zeggen:wat heb ik van de eerste tot de laatste bladzijde genoten van dit boek. Ik wacht nu al ongeduldig op een nieuw boek van Jan.Schitterende schrijfstijl, zonder ingewikkelde zinsconstructies. Vlotte tekst, goed verteller en korte hoofdstukken, meestal onderverdeeld in kleine deeltjes. Het verhaal loopt altijd vlotjes in elkaar door de overgang naar diverse plaatsen en de gebeurtenissen die zich als het ware gelijktijdig afspelen op diverse plekken. Schitterend.De vindingrijkheid waarmee de auteur Albertien laat evolueren doorheen het verhaal is zonder meer een intelligente vondst: je wordt als lezer meegesleept in haar avontuur en daardoor is het boek moeilijk op zij te leggen. Dat vooral is mij opgevallen.Natuurlijk zijn er ook de gruwelijke momenten, maar daarvoor is het een thriller. Het is wel een ijzingwekkendgevoel dat wij leven in de 21e eeuw en dat mensen elkaar zoiets kunnen aandoen, alleen maar voor macht, geld en eenhandvol steentjes die toevallig zuivere koolstof zijn!Wat mij ook bijgebleven is: de manier waarop Albertien de taxichauffeur behandeld. De dankbaarheid voor zijn inbrengresulteerde bij Albertien in de zorg voor de toekomst van deze joviale man. De tegenstrijdigheid met hebberigheid en macht versus gulheid, naastenliefde en vrijgevigheid komenhier op een sublieme manier aan bod