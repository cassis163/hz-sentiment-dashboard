By Your Side gaat over Autumn die oorspronkelijk een weekend weg zou gaan met vrienden maar op het laatste moment opgesloten werd in de bibliotheek. Ze heeft het idee dat ze alleen is totdat blijkt dat ze niet alleen is. Dax, een jongen van haar school, heeft zich vrijwillig laten opsluiten in de bibliotheek. Samen hebben ze drie dagen alleen. Wat tussen hun stroef begint bloeit uit tot een vriendschap. Hoe dit ontstaat is bijzonder en prettig om te lezen. Kasie West zet beide personages neer als echte personen met hun gedachten en gesprekken. Daarnaast heeft Autumn last van anxiety panic attacks en deze moet zij onder controle weten te houden. Hoe ze hiermeee omgaat wordt goed omschreven.

Het is tijdens het lezen wel duidelijk dat het een young adult is, de auteur maakt ze niet volwassen wat ik wel eens voorbij heb zien komen. Ze gedragen zich naar hun leeftijd wat je zou verwachten. De problemen / issues / onzekerheden die rondom high school spelen komen ook duidelijk naar voren.

Ik heb er zeker van genoten. Ik had een heel ander verhaal verwacht, dat de tijd die ze in de bibliotheek vast zitten meer paginas zou bevatten en dat ze het over boeken zouden hebben. Dit was echter niet zo. Ik was positief verbaasd over hoe het verhaal is neergezet.