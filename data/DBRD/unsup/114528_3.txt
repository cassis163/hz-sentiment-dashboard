Als fervent lezer en afkomstig uit een sociaal nest was ik erg geïnteresseerd in dit boek. Geke van der Wal heeft heel wat archieven open moeten naslaan en met mensen hebben gesproken om een mooi beeld te creëren van deze flamboyante man. Zij geeft mooi de ontwikkeling weer vanaf zijn jeugd tot aan zijn dood in overzichtelijke leesbare hoofdstukken. Wel betrapte ik mijzelf erop dat ik op een gegeven moment, na de zoveelste opsomming namen, bedrijven en overspelige situaties mijn spanningsboog begon af te nemen. Ik weet zeker dat lezers die in deze periode, de jaren 60 en 70, hebben gestudeerd en gewerkt met veel interesse dit boek zullen lezen. Het is voor hen waarschijnlijk een feest van herkenning!