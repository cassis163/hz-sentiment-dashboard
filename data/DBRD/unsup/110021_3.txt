De verloren familie van Jenna Blum.

Het verhaal gaat over Peter Rashkin en zijn familie. Hij heeft de tweede wereldoorlog overleefd maar heeft Europa verlaten op de vlucht voor zijn herinneringen. Hij probeert in de naoorlogse jaren in Amerika een nieuw bestaan op te bouwen.
het eerste gedeelte van het boek gaat over Peter en hoe hij door hard te werken in zijn restaurant probeert te verdringen dat zijn vrouw en tweelingdochters zijn omgekomen in de concentratie kampen.
Het tweede deel van het boek gaat over de mooie June die ondanks het leeftijdsverschil van bijna 20 jaar een relatie krijgt met Peter. Zij wordt zijn nieuwe vrouw en schenkt hem een dochter. Doordat Peter zijn verleden blijft verdringen kan June slecht tot hem doordringen en hebben ze een moeizame relatie. Ondanks dat June een relatie krijgt met een tennisleraar blijft ze toch bij Peter.
Het boek maakt steeds een sprong van 10 jaar de derde sprong brengt je bij de dochter van peter en June. Elsbeth worstelt met een eetstoornis waar beide ouders invloed hebben gehad op de ontwikkeling daarvan.
Doordat het boek is opgebouwd uit 3 delen leer je de drie personages goed kennen. De meeste aandacht werd besteed aan June terwijl je zou denken dat het boek meer over Peter zou gaan. Met June heb ik ook het meest meegeleefd.
Hoewel oorlogstrauma een heftig onderwerp is was het geen beladen verhaal om te lezen. Het gaat meer over mensen die van elkaar houden maar niet tot elkaar weten door te dringen. De verwachting was dat het een aangrijpend verhaal zou zijn maar het heeft geen diepe indruk achtergelaten.