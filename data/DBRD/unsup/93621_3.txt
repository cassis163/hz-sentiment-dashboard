Samenvatting
Michelle van der Meent is net gescheiden van Dave en verhuist met haar twee kinderen om een nieuwe toekomst op te bouwen. Op de nieuwe voetbal vereniging van haar zoon leert ze Mo kennen. Al snel zijn ze in vuur en vlam voor elkaar. In de buurt woont Beb een enorme kattenhaatser en de poes Poekie loopt dus gevaar om aan de handen van Beb te vallen wat spanningen bij Michelle met zich mee brengt.
De relatie tussen Mo en Michelle gaat prima ze zijn vol passie voor elkaar. Lastig element in deze relatie is het feit dat Mo islamitisch is en door zijn ouders is uitgehuwelijkt. Als Michelle ook nog zwanger blijkt van Mo staat haar wereld helemaal op zijn kop.

Leeservaring
Het is een makkelijk lezend boek. In heldere taal wordt het verhaal beschreven. Je beleeft het boek door de ogen van Michelle. Het is geschreven alsof je haar dagboek leest. Alles wat ze denkt, ervaart en meemaakt zijn duidelijk verwoord waardoor je een goed inzicht krijgt in het leven van Michelle en haar relatie met Mo.
Het boek staat omschreven als thriller. Helaas heb ik dit anders ervaren. Het boek gaat uitgebreid in op de relatie van Mo en Michelle en hun seksleven. In duidelijke en recht voor de raap taal is het seksuele genot van de hoofdpersonen beschreven. Hierdoor heb ik het boek voornamelijk als erotische roman ervaren. De spanning van een thriller heb ik helaas niet mogen beleven. Dat blijft behoorlijk oppervlakkig. Goed uitgewerkt is alles wat de hoofdpersonen meemaken. Een nieuwe relatie, culturele verschillen en de zwangerschap van Michelle en de gevolgen zijn mooi uitgewerkt. Hoewel het geen straf was om dit boek te lezen heeft het helaas mijn verwachtingen als ware thrillerliefhebber niet waargemaakt.