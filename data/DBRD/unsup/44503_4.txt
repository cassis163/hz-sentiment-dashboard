Ik vond het heerlijk om weer door te kunnen lezen over Britt en hoe het met haar en haar verloofde Thomas en dochter Bo gaat. De persoonlijke ontwikkeling van Britt en Bo zijn voor mij dan ook net zo belangrijk en onderdeel van het leesplezier als de plot in het verhaal. Wat ik weer erg leuk vind is hoe van der Kemp het onderwerp van het boek combineert met het leven van haar personages. Bo is ondertussen volwassen, woont op zichzelf en slikt ook wel eens een pilletje tijdens het uitgaan. Uiteraard tot grote angst van Britt.

De start van het boek is even lastig, na de eerste herkenning en (her)kennismaking met Britt, Bo en Karim worden in een razend tempo nieuwe personages ge√Øntroduceerd. Gelukkig is het de moeite waard om door te lezen, want van der Kemp weet de verhaallijnen prachtig bij elkaar te brengen en je een paar keer op het verkeerde been te zetten wat betreft de afloop van het verhaal, en de grote vraag blijft telkens: wie kan je echt vertrouwen? Op welke vrienden kun je bouwen? Een geslaagd vierde deel uit de Britt Franken serie die volgens mij ook prima apart kan worden gelezen.