Jan Fabel, de persoonlijke held en vriend van veel fans van de Schotse auteur Craig Russell beleeft al drie boeken lang de meest spannende avonturen. Na Adelaarsbloed en Broeder Grimm zijn Jan Fabels rondzwervingen nu te lezen in De kleur van verraad.
Fabel was eerder werkzaam bij de politie, liep anderhalf jaar stage bij de politie in Hamburg en heeft een uitgesproken interesse in alles wat Duits is, mits het maar na de oorlog is. In De kleur van verraad moet Jan Fabel in Hamburg weer alle zeilen bijzetten om te overleven en een koele en wrede moordenaar te stoppen.
Kristina Dryers, een schoonmaakster, vindt de menselijke scalp van Hans Joachim Hauser, een klant van haar. Natuurlijk gaan Jan Fabel, samen met Maria Klee, Anna Wolff en Henk Hermann met volle kracht op zoek naar de moordenaar. Als Gunter Griebel op dezelfde wijze vermoord wordt aangetroffen, worden de eerste verbanden gelegd met een vroegere linkse extremistische partij waar destijds beide mannen actief lid van waren.Een partij waar Rode Franz de leider van was maar die destijds het leven liet in zijn idealistische activiteiten.
Wanneer de scalp van Paul Scheibe ook wordt gevonden, wordt Jan Fabel, die ook bedreigd wordt, ietwat zenuwachtig. Maria legt zelfs een relatie met haar grote vijand Vasyl Vitrenko.
Alle hens aan dek voor Jan en zijn team in het moordzuchtige Hamburg.
Met dit derde boek bewijst Craig Russell een auteur te zijn die met een constante kwaliteit spannende thrillers aflevert. Met Hamburg kiest hij voor een decor dat zelfs zonder spannend verhaal al tot de verbeelding spreekt.
Met het creÃ«ren van veel spannende momenten en even zoveel bloederige moordpartijen sleurt hij je mee door de donkere straten van Hamburg. Gedurende de zoektocht naar de moordenaar zet Russell de lezer meerdere keren op het verkeerde been. Hij weet de nieuwsgierigheid van de lezer zo op te voeren dat wegleggen van het boek geen optie is. Of toch wel? Maar dan niet voordat alles is opgelost en de rust is teruggekeerd. Een verhaal voor stoere lezers die van bloed niet misselijk worden.