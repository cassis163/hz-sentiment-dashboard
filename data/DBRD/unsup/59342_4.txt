Bronja Pradny is een kind van vluchtelingen. Zowel vader als haar moeder ontvluchtten hun geboorteland Tsjechoslowakije eind jaren zestig en ontmoetten elkaar in Nederland. Ook haar grootouders hebben in hun leven moeten vluchten.

Zelf heeft Bronja niet hoeven vluchten, maar ze voelt zich wel anders. Echt helemaal Nederlands is ze niet, en zo wordt ze ook door de buitenwereld niet gezien. In Tsjechië voelt ze zich ook niet thuis. De taal spreekt ze al jaren niet meer, nadat ze op 3-jarige leeftijd is gestopt heeft ze nooit meer een woord in haar moedertaal gesproken en nu ze ouder is lijkt ze de taal verleerd.

Zou het te maken hebben met haar Joodse achtergrond? Ze beseft dat ze eigenlijk helemaal niks weet over het Jodendom. Net zoals ze niks weet over haar familie. Een persoonlijke zoektocht volgt. In Verloren taal geeft ze de lezer toegang tot die zoektocht die doekt denken aan programma’s als Who do you think you are en de Nederlandse variant Verborgen Verleden.

In die programma’s gaan celebrities en BN’rs op zoek naar hun familiegeschiedenis en duiken ze dieper in hun stamboom. Dit alles om antwoord te geven op een belangrijke vraag: waar komen wij vandaan en wie wat maakt dat van ons?

Je eigen identiteit is het belangrijkste wat je bezit. Het laat niet alleen de wereld zien wie je bent, maar Het is dan ook erg begrijpelijk dat Bronja graag antwoord wil op haar vragen.

In haar zoektocht wordt ze gesteund door haar moeder. Regelmatig zitten ze samen documenten door te spitten, op zoek naar informatie. Dit zorgt niet alleen voor emoties bij haar en haar moeder, maar ook bij de lezer. Bronja weet heel goed hoe ze haar emoties moet verwoorden en dat is ook bij de lezer te voelen. De machteloosheid, als het haar niet lukt om Tsjechisch te leren is hierin een uitstekend voorbeeld. Het drijft haar tot wanhoop. De Tsjechische taal is onderdeel van haar jeugd. Onderdeel van háár. Waarom begrijpt ze de woorden niet meer die ooit haar lippen hebben verlaten?

Met haar woorden weet Bronja te raken. Ze blijven je bij. Nog lang nadat je het boek hebt uitgelezen.

Verloren Taal is een persoonlijk, diepgaand relaas over de zoektocht naar het verleden, een familiegeschiedenis, maar met name de zoektocht naar een eigen identiteit.