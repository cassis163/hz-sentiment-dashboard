Wat een prachtig en aangrijpend boek. De tranen liepen af en toe over mijn wangen tijdens het lezen, omdat ik me zo goed kon inleven in de hoofdpersoon (de grote zus) die op zoek gaat naar het werkelijke verhaal achter de dood van haar jonge zusje. De schrijfstijl is zeer literair. Daarom duurt het ook even voordat je 'erin komt'. Het is dan ook niet een boek voor iedereen. Je moet de onderliggende lagen weten te waarderen en tussen de regels door kunnen lezen. Het plot zit goed in elkaar en aan het einde komt de puzzel bij elkaar en kun je het geheel overzien. Heel ontroerend einde.