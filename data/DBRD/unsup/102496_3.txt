In het 4e deel van de Yoga Girl serie volgen we om de beurt Monet en Clayton.

Monet probeert samen met haar dochtertje Lily haar leven weer op te pakken na een heftige scheiding. Als haar ex plotseling weer opduikt en bedreigingen uit naar haar en haar 5-jarige dochtertje, komt haar wereld compleet op de kop te staan. In deze heftige situatie kan ze meteen rekenen op haar beste vrienden, Mila en Atlas. Die ze tevens beschouwt als haar familie. Door haar vrienden komt ze opnieuw in aanraking met Clayton. Een knappe man die ze een jaar eerder leerde kennen en uit het niets verdween. Zou ze deze keer wel op hem kunnen rekenen?

Clayton worstelt ook met een relatiebreuk die hem erg veel verdriet heeft gedaan. Hij heeft moeite om vrouwen te vertrouwen, na een relatie vol met leugens. Als Clayton plotseling op Lily moet passen komt hij weer terug in het leven van Monet. Hij kan niet ontkennen dat de vonk tussen hen nog steeds overspringt. Hij leert Monet en haar dochtertje Lily steeds beter leert kennen en begint steeds meer van ze te houden. Het besef wat hij mist in zijn leven word steeds groter, maar ook het besef dat hij steeds meer van deze twee vrouwen gaat houden word hem steeds duidelijker. Hij wil haar én haar dochtertje beschermen, maar kan hij hen deze bescherming ook bieden? En sterker nog kan hij Monet overtuigen voor zijn liefde voor haar?

‘Om waar mee door te gaan?’
‘Met ontdekken wat die vonk tussen ons betekent. Die aantrekkingskracht. Ik wil kijken wat er gebeurd als we die de ruimte geven’

Ik kende deze Yoga Girl serie van Audrey Carlan nog niet, ik heb zelfs nog geen andere boeken gelezen uit deze serie. Erg leuk dat je de boeken dus afzonderlijk van elkaar kan lezen. Het boek leest makkelijk weg en, omdat het eerste hoofdstuk gelijk zo spannend is wil je blijven lezen. Je voelt meteen de warme band tussen Monet en haar beste vrienden. Ook vind ik het leuk dat er word afgewisseld tussen Monet en Clayton, zodat je het verhaal vanuit beiden perspectieven kan lezen. Je leest van allebei de relatie geschiedenis, want niet alleen Monet heeft een moeilijke relatie achter de rug, maar ook Clayton. Ook al lees je daar minder over je bent toch nieuwsgierig wat er bij zijn relatie is misgegaan.

In het begin snapte ik de cover van het boek niet zo goed. Ik vond hem eigenlijk, maar saai in vergelijking tot het verhaal. Als je eenmaal het laatste hoofdstuk van het boek hebt gelezen kom je tot de conclusie dat de cover mooi bij het boek aansluit. Ook een leuk detail in het boek, wat het ook een yoga sfeertje geeft is dat er bij elk hoofdstuk verschillende chakra’s staan beschreven.

Voor mensen die genoten hebben van de vijftig tinten grijs trilogie is dit een serie die ze zeker moeten lezen. Neem in ieder geval dit boek mee op vakantie en mocht het te heet worden.. neem dan gewoon een verkoelende duik in het zwembad!

Bedankt uitgeverij: Boekerij voor het recensie exemplaar.