Dit boek is het eerste deel van de trilogie over Yougian. Ik vond het een geweldig interessant en leuk boek. Er gebeuren allerlei vreemde dingen als Allyn in het dorp komt wonen. Zij blijkt een heel bijzonder meisje te zijn. Op school wordt verteld over een harpij die gruwelijke dingen deed en daar krijgen ze later in het boek mee te maken. Het is ook een boek over jeugdliefdes en jaloezie, over het verlies van dierbaren en het wantrouwen voor vreemdelingen. Prachtig zoals er veel onderwerpen aan bod komen en er naar een erg spannende climax wordt toe gewerkt. Een aanrader voor Young Adults maar ook voor iedereen die van fantasyboeken houdt.