Als Ylva op een dag niet thuis komt begint de nachtmerrie voor niet alleen Ylva, maar ook voor haar man Mike. Nu zijn vrouw weg is moet hij alleen zijn dochtertje Sanna opvoeden terwijl iedereen hem ervan verdenkt dat hij Ylva heeft vermoord, zo ook de politie. Ylva is alleen niet dood, ze is in de buurt en wordt vastgehouden in het huis aan de overkant van waar Mike en Sanna zitten. En Ylva kan het leven van Mike en Sanna volgen via een camera die op de voordeur van haar huis is gericht. En dat is nog niet het einde van het psychologische spelletje dat gespeeld wordt met Ylva en Mike.

Het verhaal beschrijft een vrij gruwelijke periode van anderhalf jaar waarin Ylva wordt vastgehouden en Mike probeert verder te gaan met zijn leven nu zijn vrouw weg is, maar niet weet wat er met haar is gebeurd.
Het verhaal bestaat uit verschillende verhaallijnen waaronder Ylva en Mike, maar ook twee zeer onsympathieke agenten en twee heren die geobsedeerd zijn door de bende van vier van hun vroegere school. Deze laatste twee zie je niet heel veel, maar zij zijn eigenlijk wel degene, die de verdwijning van Ylva oplossen en ik vind dan ook jammer dat zijn niet meer tijd krijgen in dit boek.
Mike is het enige personage in het verhaal waar je met mee kan leven. De overige personages zijn erg onsympathiek, zelfs Ylva.

Wat ik zeker erg kon waarderen is dat de hele toedracht van het drama beetje bij beetje onthult wordt, maar het echte verhaal erachter wordt pas aan het einde van het boek in een 'flashback' hoofdstuk verteld.

Ze Komt Nooit Meer Terug is lekker vlot geschreven, met een goed verhaal en sterk plot en dit samen met de 220 bladzijdes, die boek telt, zorgt ervoor dat je het boek achter elkaar uitleest.