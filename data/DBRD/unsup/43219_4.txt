Over de eerste helft van het boek heb ik vrij lang gedaan, zeker in vergelijking met de tweede helft, dat ik in rap tempo heb gelezen. De tweede helft van het boek vond ik echt fantastisch, ik ging helemaal op in het verhaal en leefde helemaal met Nora mee. Eigenlijk bestaat het boek uit twee verhaallijnen, nu en vroeger, wat mij betreft had het stuk van vroeger een stuk korter gekund. Het voegde niet bijzonder veel aan het verhaal toe en werd erg uitgebreid beschreven. Een ontzettend goed en spannend boek, erg jammer van het trage begin.