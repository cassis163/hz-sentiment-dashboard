Wanneer De moeder van Olivia aan de telefoon haar hart lucht over het gedrag van haar dochter weet ze niet dat Olivia alles hoort. Het varkentje Olivia besluit te onderzoeken hoe haar moeder precies over haar denkt en speelt voor spion. Olivia zorgt ervoor dat ze tijdens alle gesprekken die haar moeder voert stiekem aanwezig is. Dan hoort ze dat haar moeder Olivia mee zal nemen naar een instelling. Wil haar moeder van Olivia af? Of heeft ze het toch niet helemaal goed begrepen?

Ian Falconer heeft na vijf jaar eindelijk weer de stoute schoenen aangetrokken en een verhaal rondom het grappige varkentje Olivia geschreven en ge√Øllustreerd. Inmiddels bestaat de leuke serie over de pittige Olivia uit elf titels waarvan er inmiddels zes in het Nederlands zijn verschenen. Hopelijk zullen ook de andere titels snel de Nederlandse markt gaan veroveren, want de verhalen rondom Olivia zijn erg vermakelijk. De grappige illustraties maken van het bijhorende verhaal een mooi geheel. Olivia is een spion is een fijn boek om uit voor te lezen. De eigenwijze Olivia is ook in dit nieuwe boek weer hartveroverend en vooral erg vermakelijk.