Grof Wild, een roman van Pierre Aspeslag, beter bekend als Pieter Aspe, is anders dan je zou denken. Je zou verwachten dat er een moord gepleegd wordt en dan door inspecteur Van In opgelost wordt, maar dit is niet het geval. Integendeel, het is een spannend, meeslepend verhaal van een koppel dat hun zilveren huwelijksjubileum wil vieren in de Ardennen.

Eva wil Victor een weekje meenemen naar de Ardennen. Victor is een zakenman en wil zijn bedrijf aan Japanners verkopen. Hij is er immers niet gerust in en is niet gelukkig als hij hoort dat zijn gsm thuis moet blijven. Eva doet dit niet zomaar, ze wil meer pit in hun liefdesleven en huurt daarom ook een bende in om Victor terug voor zich winnen. in het begin lijkt alles goed te gaan, maar achteraf loopt het totaal uit de hand.
Pieter Aspe (Â°1953) is in 1996 begonnen met voltijds te schrijven. Aspe heeft inmiddels al 37 romans over inspecteur Van In geschreven. Ik was dus een klein beetje geschrokken van het feit dat dit boek niet over de inspecteur gaat, maar dat het een spannend verhaal over een koppel is. In Vlaanderen zijn er in totaal al meer dan 2,5 miljoen boeken van Aspe verkocht. Zijn boeken zijn ook nog verkrijgbaar in negen andere talen. Er is ook een succesvolle tv-serie gemaakt rond de verhalen van inspecteur Van In, genaamd Aspe.
Spijtig genoeg heeft dit boek geen prijs ontvangen, want ik persoonlijk vind dit een zeer goed boek en ik vind dat dit een prijs verdient. In 2010 heeft Aspe wel de Hercule Poirot Oeuvreprijs gewonnen voor zijn hele oeuvre.
Het boek is in een personele hij- of zij- vorm geschreven waardoor het soms moeilijk is om je in de personages in te leven. Wat mij opgevallen is in het boek is dat Victor een formule gebruikt om de afstand te berekenen maar die fout gebruikt. Hij legt ze wel correct uit, maar gebruikt ze fout. Hij gebruikt ook de stelling van Pythagoras maar gebruikt die wel correct.
Aspe heeft met dit boek bewezen dat hij ook spannende romans kan schrijven die niet gaan over inspecteur Van In.
Ik denk dat Pieter Aspe met dit boek de lezer wil doen inzien dat men niet zomaar onbekenden waarmee men een afspraak gemaakt heeft moet vertrouwen. Als je iemand zomaar kan vertrouwt, kan dat serieuze gevolgen hebben. Ik denk wel dat het hiermee nogmaals bewezen is dat mensen niet zomaar anderen mogen vertrouwen. Ik heb er weinig uit geleerd, want ik wist het namelijk al dat je niet zomaar vreemden moet vertrouwen alsof je ze al lang kent.
Het boek is geschreven voor mensen die van actie en avontuur houden. Als ik er een leeftijd moet op plakken, denk ik dat dit boek geschreven is voor jongvolwassenen vanaf 16 jaar en ouder.
Ik vind dit een heel goed boek, een van de beste romans die ik al gelezen heb. Het is een boek dat vlot leest en dat je meesleept in het verhaal van Eva en Victor. Het is een spannend verhaal en het is moeilijk om te voorspellen hoe het afloopt. Er gebeuren dingen in die je niet verwacht wat ik zeer leuk vind en zeker een meerwaarde is voor het boek. De plot is heel spannend en daar hou ik van. Je moet het boek volledig tot het einde lezen voor je zeker weet hoe het afloopt. Ik heb al boeken gelezen waar je het einde al op voorhand kan voorspellen, maar dit is hier duidelijk niet het geval. Meestal, als ik een boek lees heb ik achteraf vaak het gevoel dat er weinig gebeurt in het boek. Bij dit boek heb ik dat niet gehad. Het is een verhaal waar in het begin misschien weinig in gebeurt, maar eens aangekomen in de Ardennen gebeurt er heel wat, zoals spannende achtervolgingen, een gevecht enzovoort.
Het boek is niet zo dik (123 pagina's), het is dus zeker een aanrader voor mensen die geen dik boek van meer dan 500 pagina's willen lezen. Ik vind het persoonlijk wel een gek idee van Eva om een bende naar de Ardennen te sturen om zo Victor weer voor haar te winnen en dat hij niet heel de tijd met zijn bedrijf bezig is.

Conclusie: Grof Wild is een spannend en meeslepend boek waarin veel gebeurt, wat vlot leest. Ik kan het boek aanraden aan iedereen die van actie en spanning houdt en als je niet houdt van dikke boeken. Er gebeuren dingen in die je niet verwacht en het heeft een spannende plot.