Benedict Wells neemt ons mee in het leven van Jules, een jongen die op jonge leeftijd zijn ouders verliest en in een internaat gaat wonen. Hij is een serieuze jongen en vindt weinig aansluiting in de klas. Alva ziet hem wel en ze raken bevriend. Ze worden elkaars beste vrienden, totdat ze eindexamen doen en ieder hun eigen weg gaan.
Jules probeert zijn leven op te bouwen, maar dat lukt moeizaam: hij mist zijn ouders, hij mist Alva, hij blijft op afstand van alles en iedereen. Uiteindelijk wordt Jules succesvol in de muziekindustrie. Op zijn dertigste zoekt hij weer contact met Alva, ze hadden tenslotte samen een afspraak gemaakt: als ze op hun dertigste allebei geen kinderen hadden, zouden ze samen kinderen krijgen.
Benedict Wells beschrijft in het boek op ontroerende wijze hoe jeugdliefdes kunnen ontkiemen om later uit groeien tot een echte liefde. Ook Jules zijn verdriet om het overlijden van zijn ouders en de invloed hiervan op zijn leven worden met veel liefde beschreven.
Het laatste hoofdstuk valt wat tegen vergeleken bij de rest van het boek, maar het is absoluut een aanrader.