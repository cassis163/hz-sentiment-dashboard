'Het loopt precies zoals we wilden, mensen. De ogen van de hele wereld zijn op ons gericht. Wat we nu aan het doen zijn - in New York, Chicago, Stanford, wat er al gebeurd is in Oslo - daarmee gaan we de wereld veranderen’.
Uit: ‘Gespleten’
Karin Slaughter
Uitgeverij Harper Collins
Vertaling: Ineke Lenting








De eenendertig jarige Andrea Cooper is met haar moeder in een restaurant, ze bespreken de toekomst als er plotseling schoten vallen.
Na de eerste doden dreigt de schutter opnieuw het vuur te openen. Andrea leert in die cruciale seconden die volgen haar moeder van een andere kant kennen, wie is zij?

Er volgt een gecompliceerd verhaal geschreven vanuit het perspectief van Andrea en anderzijds van de familie Queller, ook het tijdschema is wisselend.
Het is in het begin moeilijk om een samenhang te vinden, het is lang onduidelijk hoe de twee verhaallijnen in elkaar worden geschoven.
Rondom Andrea(2018) ontwikkelt het verhaal zich als in een roadtrip.
Ze volgt de aanwijzingen van haar moeder en komt in vreemde situaties terecht, ze weet niet wat ze moet denken van haar moeder, was ze een crimineel?

De andere verhaallijn(1986) gaat over een verknipt gezin waarvan de vader vermoord is, ook hier vluchten mensen, maar hun motief is anders. De groep ontvouwt zich als een terroristische cel (The army of the changing World ). Ze vormen ‘een samenzwering om de wereldorde omver te werpen’. Ze schuwen niets: bruut geweld, moord, ze zijn overtuigd en laten niets aan het toeval over.

Ik heb het boek van Karin Slaughter gelezen, de puzzelstukken zijn in elkaar gevallen.
‘Gespleten’ is een pittige, spannende en onderhoudende thriller.

Claar van Lieshout 31 mei 2018