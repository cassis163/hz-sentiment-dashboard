Zoals Silvia rietdijk zelf al zegt: “ Ik hou van verhalen met een sterke ziel die de vonk van magie in je hart tot leven blaast.” En dat lukt haar enorm goed met dit eerste deel van haar nieuwe serie!

Ik ben dan ook verrast door haar heerlijke schrijfstijl. Het leest snel en een perfect lettertype.

Het verhaal gaat over een jongen, Airyck, hij is de gezegende. De jongen heeft iets wat veel andere mensen ook willen hebben. Of ze willen hem gebruiken om zijn doel te bereiken. Hij sluit vriendschap met een tweeling. Niet zomaar een tweeling! Nee, het zijn elfjes. Hun namen zijn Kyan en Tayes. Vooral Tayes, het meisje heeft een hele scherpe tong. Ze proberen hem en de Prinsenmens (Darehk) te beschermen. Hij is de kroonprins van een rijk waar een deel van Airyck zijn lot zich zal afspelen.

Ze worden op de hielen gezeten door een krijgster, die geen genade kent. Haar naam is Yricia.

Ze kent geen angst of genade. Zullen ze uit haar klauwen blijven? Het is echt een spannend boek!

Je belandt in een wereld van jaren geleden, in een gemeente die mensen offeren op levensgrote piramides. Het is af en toe bloederig, zoals dat gaat bij offerandes. En ook echt meedogenloos tegen over de arme mensen die geofferd worden. De cover beloofd je al veel mysterie. De priesters en hun onderdanen hebben ook een grote rol in het geheel. Ze bezitten namelijk ook een vorm van magie.

Het is knap in elkaar gezet dit verhaal. Het is een mix van geschiedenis, magie, mysterie en fantasy.

Er komen veel wezens in voor, bijvoorbeeld: Mensen, Hoge Priesters, Heksen, Elfjes, een draak en nog meer bijzondere wezens. Je volgt vrij veel hoofdpersonen in een spannend avontuur.

De titel wordt je na verloop van tijd wel duidelijk. Alleen de hoofdstukken vond ik persoonlijk erg lang. Wel tussen de hoofdpersonen steeds een onderbreking, zodat je goed weet dat er iemand anders aan het woord is. Ik geef het boek een 8 (8 van de 10) oftewel 4 sterren**** En ik kijk stiekem enorm uit naar het volgende deel. Want ik wil toch echt wel weten wat er verder gaat gebeuren. Zoals met elk boek wat ik goed vind, heb ik een favoriet karakter in mijn hart gesloten. En in dit boek is dat Tayes, het stoere elfenmeisje. Haar koppigheid doet me aan iemand denken, lol!