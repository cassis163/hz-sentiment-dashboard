Het boek Eén Nacht, Markovitsj vertelt het verhaal van twee mannen, die vóór de tweede Wereldoorlog Israel verlaten om Joodse vrouwen uit Europa op te halen. Ze gaan met hen een schijnhuwelijk aan om ze uit de handen van de nazi’s te houden. Een onvergetelijk verhaal waarbij levens en huwelijken toch anders verlopen dan van te voren is gepland.
De schrijfstijl van Aylet Gunar-Goshen is verrassend en poëtisch. De personen in het boek worstelen allemaal met hun verleden, waarbij zowel de tweede Wereldoorlog als de oorlogen, die hierna ontstonden, een grote rol spelen en een grote invloed hebben op ieders leven. Ook stralen de karakters stuk voor stuk eenzaamheid uit. De terugkeer naar ‘het beloofde land’ is een desillusie.
Het boek kenmerkt zich door beschrijvingen van persoonlijke verhalen tijdens de wereldgeschiedenis van Israel. Het verhaal is origineel, heeft (af en toe) humor maar het is ook een boek waarin gevechten en wanhoop worden beschreven. En …. niet te vergeten….. sinaasappels …!
Beslist geen doorsnee-boek, wél een boek dat grote indruk op mij heeft gemaakt!
Ik geef het boek 4 sterren!