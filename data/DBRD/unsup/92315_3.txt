Dit is niet de beste thriller die ik van dit sucesvolle schrijversduo lees. Ik mag stellen dat ik een fan van Nicci French ben, maar blijf realistisch. Psychologisch zit het verhaal prima in elkaar, daar is niets mis mee. Het verhaal komt echter heel langzaam op gang en het thrillergehalte is wat aan de lage kant.
Het verhaal gaat gaat over Holly Kraus die zonder dat het in het boek verwoord wordt zeker lijdt aan ADAH, wat een stuiterbal. Ze is enorm actief, tot op het ongeloofwaardige af, alleen weet ze achteraf niet altijd wat ze precies gedaan heeft met alle consequenties van dien. Zo wordt er een keer een aangekocht kunstwerk thuis afgelevert wat ze in zo'n opleving gekocht heeft voor een prijs die ze totaal niet kan veroorloven. De rest van het boek gaar over meer van dergelijke incidenten en het oplossen daarvan, meestal door haar vriendin Meg - tevens mede-eigenaar van hun onderneming. Het kan ook niet anders dat Holly volledig instort nadat ze zaken heeft uitgehaald die ze zelfs niet bewust heeft beleefd.
Nogmaals er is in dit verhaal geen sprake van een misdaad die opgelost moet worden, tenminste niet in de klassieke zin van een misdaad.
Zeker weten dat andere boeken die nog op de plank liggen van dit duo (nog enkele in de serie Frieda Klein) veel beter zullen bevallen.