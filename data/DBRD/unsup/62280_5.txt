Een verhaal dat je meeneemt naar de verschrikkingen in Auschwitz.
Dita is een jong meisje dat samen met haar ouders in het
familiekamp in Auschwitz terecht komt. Ze wordt bibliothecaresse in
blok 31, waar ze de zorg draagt voor 8 boeken. Deze boeken en de "
levende boeken" ( die worden gevormd door mensen die de inhoud van
bepaalde boeken uit hun hoofd vertelden) worden gebruikt om de
kinderen van blok 31 enigszins les te geven. Dit is echter streng
verboden. Dita neemt haar taak zeer serieus. Het dagelijkse leven
in Auschwitz, de constante dreiging van de dood door voedselgebrek
of de selectieprocedures worden beeldend beschreven. Een vlot
geschreven fictieve roman gebaseerd op bestaand feitenmateriaal.