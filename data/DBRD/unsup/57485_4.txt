Op de allereerste pagina staat direct al; Dit verhaal is gebaseerd op ware gebeurtenissen. Zonder een regel te hebben gelezen is mijn nieuwsgierigheid dan al gewekt. In de eerste hoofdstukken maken we kennis met Mayke en haar gezin. Het verhaal wordt vanuit de ik persoon Mayke verteld. Op de boerderij gaat alles zijn gangetje. Het is winter, er ligt sneeuw en de schaatskoorts is uitgebroken, de kinderen vermaken zich dan ook op het ijs van de vaart. Tot dusver is het nog een oer-Hollands idyllisch plaatje, geen vuiltje aan de lucht. Totdat de zusjes Nadine, NoÃ«lle en de zwijgzame Nikki hun intrede doen in het gezin. Als Mayke dan ook nog de volgende morgen voetstappen in de sneeuw ontdekt bij het kippenhok die afkomstig zijn van een man is het met de rust gedaan. De personages zijn allemaal realistisch neergezet, je kan jezelf dan ook goed inleven in Mayke en haar leven met Han en de kinderen. In het begin is het wel aan te bevelen om je aandacht er goed bij te houden, in een rap tempo vliegen de diverse personages aan je voorbij, het zijn wel erg veel namen om te onthouden.

De schijfstijl is wel prettig, geen moeilijk taalgebruik zodat je al je aandacht bij het verhaal kan houden. De plot zit goed in elkaar, al vanaf het begin worden de draadjes gesponnen. In de eerste verhaallijn volgen we Mayke, Han en de kinderen een andere verhaallijn speelt zich af in de Penitentiaire inrichting te Rotterdam waar een man genaamd Mus zit. Beide verhaallijnen lopen gelijk op en je vraagt jezelf in het begin wel af wat ze met elkaar te maken hebben. Je hebt altijd wel een vermoeden, maar de vraag is of dat klopt. Linda weet dan ook de spanning aardig op te bouwen. Zo stukje bij beetje krijgt het verhaal steeds meer vorm en neemt de spanning toe. De plot houdt het dan ook tot de ontknoping toe vol. De ontknoping mag er zeker wezen, alle draadjes komen hier weer netjes samen en laten je na het lezen in verbijstering achter, is weer eens wat anders dan een happy end. Ik geef dit boek dan ook ruim 4 sterren.

Spanning: 4 sterren
Plot: 4 sterren
Leesplezier: 5 sterren
Schrijfstijl: 5 sterren
Originaliteit: 5 sterren
Psychologie: 4 sterren