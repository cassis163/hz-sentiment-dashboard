Bij het zien van de schitterende cover van De zomer dat alles anders werd van Susan Wiggs kan je alleen maar verwachten dat je een super romantisch boek gaat lezen dat zich afspeelt in de Provence. Je verlangt naar de zomer. De titel maakt nieuwsgierig. Je wilt weten wat er anders is geworden en hoe dat komt.
Het boek is opgedeeld in 7 delen die allen beginnen met een quote over de fotografie. Ze spelen zich af in het heden en verleden waar het verleden op een gegeven moment kruist met het heden.
Als je eenmaal begint in De zomer dat alles anders werd, kan je niet meer stoppen met lezen. Je wilt weten hoe het verhaal verder gaat, wat er in het verleden is gebeurd met de familie van Henry, Camille en Julie, wat er is gebeurd met Jace, waarom Camille toch zo overbeschermend, overbezorgd is naar Julie toe en of Camille het uiteindelijk aandurft om zich weer open te stellen voor de liefde. Het is een verhaal met vele verrassende wendingen, spannende momenten en ook de humor ontbreekt niet. Er zijn dingen die je ziet aankomen, maar ook dingen die een complete verrassing zijn zoals bijvoorbeeld het geheim van Henry.

Lees verder op https://surfingann.blogspot.com/2018/06/de-zomer-dat-alles-anders-werd-susan.html.