Met Cobra heeft de Zuid-Afrikaanse schrijver Deon Meyer weer een thriller van formaat geschreven. Met actuele thema's, korte hoofdstukken, adembenemende cliffhangers en een sfeer die je gegarandeerd bijblijft.
Het plot kent grofweg twee verhaallijnen die eerst nog door elkaar heen lopen maar langzaam naar elkaar toegroeien. In de ene verhaallijn volgen we de inspecteur Griessel die bij een bloedige zaak betrokken raakt met een geheimzinnig doelwit dat spoorloos verdwenen blijkt. In de andere verhaallijn volgen we een jonge zakkenroller die er alles aan doet om zijn zus een beter leven met een degelijke studie te bezorgen. Tegen de achtergrond van het hedendaagse Zuid-Afrika met alle actuele problemen rond racisme ontrafelt zich een zaak die internationale connecties heeft. Wat mij betreft d√© thriller van deze zomer!