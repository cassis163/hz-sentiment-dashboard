Als je nergens meer welkom bent, ben je altijd welkom in Nergens.

Audrey en Nathalie, twee tienermeiden met problemen, worden door een gat in de grond opgeslokt en belanden in een wonderlijke wereld. Samen met de jongens Frian en Scott gaan ze hun problemen te lijf om terug te kunnen keren in de echte wereld, daarbij geholpen door de magie van Nergens.
Een fantasieverhaal waarin Tamara Geraeds heel knap illusie en realiteit weet te mengen. Uit de vlotte dialogen blijkt dat Geraerds de taal van haar doelgroep spreekt. Ze zet in een opeenvolging van spannende scenes een verhaal van deze tijd neer. Wat vooral mooi is, is de boodschap dat er altijd een oplossing is, als je maar niet opgeeft en samenwerkt. Een boek dat veel kinderen zal aanspreken, maar dat ook veel leesplezier biedt voor volwassenen.