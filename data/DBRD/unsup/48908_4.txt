Natuurlijk is het plot voorspelbaar....
Het romantische verhaal is vlot en leesbaar geschreven en niet te vergeten grappig. Graeme Simsion beschrijft de situaties waarin hoofdpersoon Don Tillman dankzij zijn autisme terechtkomt zo nuchter, dat ze vaak hilarisch overkomen.
Een hilariteit waarvan Don Tillman zich aanvankelijk helemaal niet bewust is, want zoals sommige mensen autisme als een beperking beschouwen, beschouwt hij mensen zonder zijn gave als vreemd en beperkt. Don is zich zeer bewust van het feit dat hij moeilijk een partner zal vinden, waarmee hij zijn leven kan delen. Iemand die hem begrijpt, maar minstens net zo belangrijk iemand die hij begrijpt.
Tijdens zijn zoektocht ontmoet hij Rosie, waarmee hij "vriendschap sluit ", aangezien zij niet aan de door Don gestelde criteria voor levensgezellin voldoet.
Naarmate ze elkaar en elkaars "beperkingen" beter leren kennen, ervaart Don dat niet alles rationeel te verklaren is.....