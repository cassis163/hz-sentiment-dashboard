Eind 19, begin 20ste eeuw vertrokken veel gelukzoekers naar Amerika via de Red Star Line in Antwerpen. In dit boek wordt de reis gereconstrueerd die een jongeman Benjamin Kopp, een jood, doet vanuit het Oosten van nu Polen naar Antwerpen en zo verder naar Amerika. De schrijver en een fotograaf trekken naar Polen om de geboorteplaats van de man op te zoeken en maken meteen enkele uitwijdingen naar de geschiedenis, de tweede oorlog en dan kunnen Auschwitz en Treblinka niet achterblijven.
De armoedige omstandigheden dwongen en dwingen nog steeds honderdduizenden Polen naar BelgiÃ«, om er geld te verdienen en dat naar huis te sturen, of om hier definitief te blijven. Velen werken in het zwart als poetsvrouw, in de bouw, als goedkope transporteurs.
De link naar de huidige migratiegolf wordt ook gelegd, hoe jonge Noord-Afrikanen de oversteek wagen in gammele bootjes, veel geld betaald aan oplichters om hen naar het beloofde land te brengen. In dat opzicht is er in 100 jaar niets veranderd.
Ook toen moest men met velen overnachten op een kleine plaats, huisjesmelkers deden goede zaken, net als nu.
De geschiedenis herhaalt zich.