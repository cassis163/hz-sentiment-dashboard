Intrigerend verhaal dat vanaf de eerste pagina boeit. Het gaat over de geboorte van een albino jongen die de levens van de inwoners van een klein Afrikaans dorp op zijn kop zet. Hun leefwijze wordt beeldend beschreven. De trots waarmee ze zich te weer stellen tegen de verwoede pogingen van een Nederlandse pater om hen te bekeren zijn ronduit hilarisch. En de manier waarop William Praise, de albino jongen, zijn best doet om bij de gemeenschap te horen, is ontroerend. Wanneer hij uiteindelijk in Nederland terechtkomt voelt hij zich ook hier niet geaccepteerd. Toch weet hij de aandacht op zich te vestigen doordat hij verantwoordelijk wordt gehouden voor een 'wonder'. Maar zoals hij zelf zegt: 'Wonderen zijn niet altijd zo ideaal als ze lijken.' Kortom: een magisch en origineel verhaal dat ook nog eens gebaseerd is op de actuele en schrijnende situatie van albino kinderen in Oost-Afrika. Ik heb het met veel plezier gelezen en komt in mijn top tien.