oorspronkelijke recensie staat op mijn blog hillybillybeauty.nl

Don’t Judge a book by its cover. Voor mij is deze quote zeker van toepassing op dit boek. Als ik dit boek zou zien liggen bij de boekhandel is het niet een boek die mij zou aanspreken qua cover, en dus waarschijnlijk niet door mij opgepakt zou worden. Dat is een kwestie van smaak natuurlijk. Maar wat de quote al zegt, voor mij was de inhoud allesbehalve niet aantrekkelijk. Deze thriller heeft mij écht verrast!
Achterflap
“De jarenlange vriendschap tussen de 18-jarige Caro en haar twee beste vrienden, de broers Nick en Noah, verandert van karakter op het moment dat ook de hormonen een rol gaan spelen. Tijdens een vakantie in Portugal gaat dat een steeds grotere rol spelen en dat blijft niet zonder gevolgen.
Caro’s vader Wyn heeft zo zijn eigen problemen die aan de oppervlakte komen wanneer hem steeds vaker vervelende ongelukjes overkomen. Als Caro de bloedmooie en mysterieuze Pia ontmoet, sluiten de twee vriendschap en wordt ze zich er meer en meer van bewust waar haar hart werkelijk ligt. Ondertussen raakt ze verstrikt in een afschuwelijke wraakmissie, gericht op iemand die lang geleden een jong meisje gruwelijk heeft mishandeld en voor het leven verminkt.
Indigo is een Young Adult waarin liefde, spanning en wraak de boventoon voeren, waarbij het maar helemaal de vraag is of iedereen de vakantie ongeschonden doorkomt.

Indigo
Het verhaal begint met een proloog met daarin de beschrijving van een gruwelijke daad wat een jong meisje overkomt. Als lezer kom je er niet meteen achter in welke tijd deze daad zich heeft afgespeeld en daarom blijft dit een mysterieus voorval als je verder leest in het boek.

Het verhaal gaat in hoog tempo waardoor je als lezer vrij snel goed in het verhaal zit. Na de proloog begint het verhaal tijdens de vakantie in Portugal waar Caro en haar ouders hun jaarlijkse zomervakantie gaan vieren met hun buren en hun twee zoons. Caro heeft Nick al een lange tijd niet gezien en de chemie tussen de twee is dan ook direct aanwezig.

De auteur weet de lezer al op diverse manieren te boeien door bepaalde personages mysterieus neer te zetten. Zo hebben de ouders van Noah en Nick een bepaalde houding waardoor je hen als lezer ook niet meteen vertrouwd. Zo ook de vader van Caro en het feit dat er in het vakantiehuisje van Caro ook mysterieuze dingen gebeuren.

Vanaf het moment dat Pia in het verhaal komt beginnen er nog meer vreemde dingen te gebeuren. Caro ziet geesten en voelt bepaalde energieën waarbij Pia haar kan adviseren aangezien Pia erg spiritueel is ingesteld. Hierdoor trekt Caro heel veel naar Pia toe en laat ze Noah en Nick een beetje aan hun lot over. Dit komt ook mede door een aantal voorvallen met Nick waar Caro zich niet al te lekker over voelt.

Tijdens het lezen blijf je als lezer met heel veel vragen zitten waar je antwoorden op wilt. Hierdoor kon ik het boek maar moeilijk wegleggen. Het einde van het verhaal bevat plottwisten die ik absoluut niet zag aankomen. Het verhaal steekt zo goed in elkaar dat ik werkelijk verrast was over het uiteindelijke plot.

Veel personages hebben geheimen en dit maakt deze personages zeer aantrekkelijk voor het verhaal. De personages zijn goed uitgediept en dit zorgt voor een verhaal waarin je meegezogen wordt. Latoya schuwt gruwelijke passages niet in het boek, ik hou ervan! Indigo is een boek waar je in wil blijven lezen, non stop!

Young Adult

‘Young Adult’ wordt als genre geadviseerd vanaf een jaar of 13. Ik zou in dit geval dit boek meer tot het genre ‘New Adult’ laten horen. (of duidelijk op de achterkant van het boek aangeven dat dit boek seksscènes bevat). Ik zou mijn dochters dit boek op hun leeftijd namelijk nog niet laten lezen als moeder.

4,5 ster!