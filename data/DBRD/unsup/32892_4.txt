Jippie naar Engeland, Schotland & Wales, de reisgids voor kids 8+

Jippie naar Engeland! is geschreven door Kitty van Zanten en Mireille Spaas. Wat & Hoe kids van Kosmos Uitgevers heeft deze reis- én taalgids voor kinderen uitgebracht. Jippie is eerder met zijn rugzak al op reis geweest naar: Frankrijk, Italië, Spanje en Duitsland en heeft zelfs een eigen website www.jippieopreis.nl. Daar kan je je reistips voor andere kinderen kwijt.

´Engeland reis je wijs´ kopt het eerste hoofdstuk na de inhoudsopgave. Het hoofdstuk gaat over Engeland toen en nu. Hoe Groot-Brittanië is ontstaan en de kleuren van de Union Jack. Dit maakt deze reisgids tevens als spreekbeurtmateriaal geschikt. Regelmatig worden handige Nederlandse woorden vertaald in het Engels. We tellen tot tien en kennen de dagen van de week. Bovenal is er achterin de gids een woordenlijst. Hoe ziet het land eruit en wat is er onderweg te zien? Echt aan alles is gedacht om je als kind voor te bereiden op een verblijf in Engeland. Door de gids heen is er gedacht aan vermaak. Raadsels worden afgewisselt met zoekspelletjes en de S...TR...UI...KEL...ZIN maakt dat je hilarisch over je engelse woordenschat struikelt. Heel handig komen per stad of regio in totaal zo'n 200 toeristische tips of bezienswaardigheden aan bod. In het hoofdstuk 'Friends' leren we meer over onze leeftijdsgenoten en gebruiken. Wederom handige zinnetjes als "I think you're nice" of juist "Go away!"

'Jippie naar Engeland!' van Kitty van Zanten & Mireille Spaas, VBK Media, 2015.

/Lmcmr