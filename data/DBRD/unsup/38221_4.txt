Na het lezen van Huiver en Fluister kan ik met zekerheid zeggen dat ik groot fan ben van de Mercy Falls serie. Nieuwe, interessante karakters zijn toegevoegd en het verhaal blijft zich ontwikkelen. In dit deel wordt er naar een einde toegewerkt, waar ik eerlijk gezegd nog niet klaar voor was! Deze serie mag voor mij altijd door blijven gaan.

Grace is al 2 maanden verdwenen, nou ja, verdwenen… Ze leeft als nieuw lid van de wolfpack, in de bossen achter haar eigen huis. Helaas worden ze bedreigd door Tom Culpeper, de vader van Isabel en de politie, omdat ze denken dat de wolven te maken hebben met de verdwijning van o.a. Grace en Isabels’ broer. Maar dat is niet het enige.. Ook zijn de wolven een gevaar voor zichzelf. Als ze niet op tijd terug veranderen naar hun menselijke vorm kunnen ze overlijden. Om deze redenen doet Cole zijn uiterste best om een remedie te vinden.

Maggie gaat in dit deel weer dieper in op de relatie tussen Sam en Grace. De romantiek en de stoerheid van Grace mistte ik in Fluister maar werd in Voor Altijd weer goedgemaakt. Poëtische zinnen en diepe teksten vliegen je om de oren en het enige wat jij kan doen is weg zwijmelen.

In deel 2 leerden we Cole, de rockster, kennen en ik had gelijk een crush op hem. De arrogante trekjes en zijn koppigheid maakte hem voor mij loveable en zijn depressieve gedachtes maakten hem interessant, hij gaf het verhaal een extra laag. De spanning tussen hem en Isabel is altijd om te snijden. Of het nou een romantische scène of een discussie scène is, je zit altijd op het puntje van je stoel.

De actie mist in het begin een beetje, soms was het zelfs een beetje langdradig maar tegen het midden van het boek wordt de spanning opgebouwd. Het einde voel je dan ook een beetje aankomen maar dat maakte het er niet slechter op. Ik heb zelfs een traantje moeten wegpinken! Er gebeurt ontzettend veel waardoor je bladzijde na bladzijde om blijft slaan en het boek (helaas) zo uit hebt.

Eigenlijk mogen we Voor Altijd nog niet het einde noemen van de serie, er is namelijk een deel 4 genaamd Sinner! Aan de beschrijving van het boek is te zien dat dat deel vooral om Cole en Isabel draait. Van Sam en Grace moeten we helaas afscheid nemen maar de prachtige wereld die Maggie heeft gecreëerd in Mercy Falls zal ons altijd bijblijven.