Het thema angst en vrouwelijkheid staat in dit boek centraal. Het verhaal bouwt goed op en eindigt verrassend. Leni Zumas heeft een prachtige schrijfstijl en leuk woordgebruik en geeft elk personage een eigen stem. Een mooie roman om te lezen met een afschrikwekkend beeld waarin de conservatieve politiek het feminisme zomaar ongedaan maakt. Een boek waarin de spanning voelbaar is, al is het maar omdat de klok voor de personages genadeloos doortikt.

Rode klok speelt zich af in een nabije toekomst in een dorpje in Amerika. Er komt een nieuwe wet aan, waarbij abortus als doodslag strafbaar wordt gesteld, een alleenstaande ouder geen kind kan adopteren of via ivf zwanger mag worden. De onderdrukking komt eraan en de klok tiktâ€¦..
Een voor een maak je kennis met de vrouwelijke personages, waarbij hun namen niet meteen helder zijn, maar hun rol in het leven wel. De levens lijken apart van elkaar te bestaan, maar gedurende het verhaal wordt steeds duidelijker hoe deze vrouwen met elkaar verbonden zijn. De dochter wordt ongewenst zwanger, de biografe probeert zwanger te worden, de echtgenote is ontevreden met haar leven als moeder van twee kinderen en de genezeres, die in een eenzaam afgelegen hutje met kruiden vrouwen helpt, wordt als zondebok bedreigd.