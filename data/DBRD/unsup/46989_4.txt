De rode magneet is het geslaagde thrillerdebuut van de Nederlandse auteur Bertina Mulder. Eerder kwam haar debuutroman Wisselwerking (2016) al op de markt.

In De rode magneet laat de eigenzinnige Chris zich na een tragisch ongeval door zijn goede en collega astronaut overhalen om met hem en twee vrouwen naar Mars af te reizen. Op aarde wordt het steeds drukker en de planeet Mars zou in de toekomst een goed alternatief voor de mens kunnen zijn. Voordat deze onderneming werkelijk plaats kan vinden worden alle voorbereidingen op televisie uitgezonden door het commerciÃ«le programma; De Rode Magneet. Wat de vele volgers van dit programma echter te zien krijgen wordt voornamelijk bepaald door de sponsoren van dit ludieke programma. Ook de reis zelf wordt volledig gevolgd, maar verloopt totaal niet volgens plan. Het viertal krijgt heel wat tegenslagen te voorduren. Risico van het vak of is er hier meer aan de hand?

De meeslepende psychologische thriller De rode magneet laat zich maar wat lastig wegleggen, vanaf de eerste pagina weet auteur Bertina Mulder de lezer voor zich te winnen. Onverwachte wendingen zorgen er daarna telkens voor dat je maar een ding wit; doorlezen! Het verhaal onderscheid zich door zijn originaliteit van veel andere thrillers. Moord en doodslag in een zijstraatje hebben plaats gemaakt voor een spannende en fascinerende onderneming naar een andere planeet. Bertina Mulder weet de hele Marsonderneming van A tot Z gedetailleerd en boeiend te beschrijven, zonder dat het ook maar een tel saai dreigt te worden. Ze gebruikt hierbij geen gecompliceerde vaktermen, maar beschrijft het hele proces van training tot de daadwerkelijke reis, subtiel tussen de verhaallijn door. In voor eenieder begrijpelijke taal.
Tijdens het lezen brand continu dezelfde vraag in je achterhoofd; Zal het sympathiek overkomende viertal de eindstreep gaan halen? Tergend spannend!