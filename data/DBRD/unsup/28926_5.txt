Ik heb meegedaan aan een leuke leesclub georganiseerd door: Uitgeverij Letterijn. Hiervoor hebben we het boek: Waanidee gelezen van Karin Hazendonk. Benieuwd wat ik ervan vond lees dan snel verder.


Dit is het tweede boek van Karin Hazendonk dat ik lees. Met haar boek Blun had ze de lezer ingepakt. Zal ik dat met Waanidee ook vinden?

Victor Bronckhorst verliest zijn ouders op elfjarige leeftijd zijn ouders. Hierna wordt hij door zijn grootouders in huis genomen. Ondanks het leeftijdsverschil en de sadistische karaktertrekken die zijn opa blijkt te hebben, ontstaat er een hechte band tussen de twee. Opa noemt hem de uitverkorene die een belangrijke taak heeft te vervullen. Bronckhorst ontplooit zich tot een succesvol zakenman, maar de band met zijn grootvader blijft ook na diens dood bestaan. De gesprekken tussen beiden gaan door en ook geeft opa nog regelmatig advies, al speelt dit alles zich nu nog slechts in Victors hoofd af …

Victor ontwikkelt een idee waarmee hij de door opa gegeven taak kan volbrengen. Hij verzamelt een kleine groep mensen om zich heen die hem met hun specifieke kennis van dienst kunnen en zullen zijn. Twee jaar later wordt het land in de greep gehouden door een golf van onverklaarbare sterfgevallen. De chaos is compleet en het land verandert in een puinhoop met overal mensen die op de vlucht slaan. De geschiedenis lijkt zich te herhalen.

Thrillers weten mij altijd te fascineren zeker nu in oktober heb ik extra zin om thrillers te verslinden, maar lang niet alle thrillers zijn goed. Gelukkig is Waanidee wel erg goed. Het eerste wat ik dacht toen ik dit boek uithad was: wat een originele thriller. Het verhaal is zo boeiend en spannend geschreven dat het voor mij niet mogelijk was om te stoppen met lezen. Ik moest per se weten hoe het boek afliep.

“Jongen, zei opa, ‘ik heb gewacht tot je bijna zestien was. Het wordt tijd dat we serieus over jouw toekomst gaan praten. Over een paar weken zit het eindexamen erop en daarna begint de rest van je leven. Een leven van volwassenheid dient zich aan. Je moet keuzes gaan maken. Beslissingen nemen. Dit is ook de tijd dat ik je wil vertellen dat je een uitverkorene bent.’

‘Uitverkorene?’

Victor wiebelde ongemakkelijk op de stoel. Dat woord, het klonk zo godsdienstig, terwijl hij zeker wist dat opa nog nooit een kerk aan de binnenkant had gezien.

‘Wat bedoel je, opa? ‘ waagde hij te vragen.

Opa leunde met zijn ellebogen op het bureau en drukte de vingertoppen van beide handen tegen elkaar. ‘De wereld kent maar een paar uitverkorenen. Mensen die alle capaciteiten bezitten om de wereld te veranderen. Ik zag de wijsheid in je ogen toen je als baby de wereld leerde ontdekken. Vijf jaar geleden was de tijd rijp om je in huis te nemen en te starten met jouw opvoeding.’

‘Mijn ouders?’Het ontsnapte uit zijn mond. Een vraag die hij liever niet had gesteld De ondenkbare gedachten kwam in hem op en voedde de twijfel die al langer in zijn hoofd rondspookte.

‘Sommige dingen vragen offers’, antwoordde opa kort. Voor jouw toekomst zijn die totaal niet significant. Het is mijn verantwoording mijn daden in jouw belang. Victor vroeg niet verder. De blik in de ogen van opa zei hem genoeg. De wetenschap dat zijn opa de hand had gehad in het ongeluk zijn ouders liet een gevoel van berusting door zijn lichaam stromen. Opa had het beste met hem voor en oma hield van hem. Meer dan zijn eigen moeder ooit had gedaan.“

Sommige auteurs blijven je altijd bij ook al heb je slechts een boek van hun gelezen. Karin Hazendonk is daar een van. Ze weet de lezer te boeien met een interessante en boeiende schrijfstijl. Vanaf de eerste bladzijde zit je helemaal in het verhaal. Mooie griezelige cover heeft het boek. Complimenten aan de vormgever. Ik moest wel even wennen aan de hij-vorm in het boek. Maar daar lees je gauw overheen. Het verhaal is spannend opgebouwd, karakters en verhaallijn zijn erg goed. Karin Hazendonk beschikt over een vlotte pen. Ze neemt de lezer op een intrigerende manier mee in de wereld van Victor. Dit is een heerlijke, boeiende en spannende thriller dat ik met veel plezier heb verslonden. Zeker een aanrader voor iedereen. Ik ben zeker erg benieuwd naar haar volgende boek.



Karin Hazendonk (1961) debuteerde in 2013 met het kinderboek Kunnen vissen dromen? Daarna ging ze een stapje verder met Het Duistere Dorp, een fantasy verhaal voor de jeugd. Inmiddels heeft deze schrijfster zeven boeken op haar naam staan waaronder Blun en Handelswaar. Waanidee verscheen vorige maand.