Elizabeth Wein schreef het boek "codenaam Verity" . Het gaat over twee vriendinnen Julie (Verity) radiotelegrafiste en spionne en Maddie die pilote is. In deel één wordt het verhaal van Julie (Verity) verteld. Julie wordt boven Frankrijk gedropt door Maddie. Julie wordt gevangen genomen door de Gestapo. Zij wordt door deze Nazi- beulen voor de keuze gesteld ofwel de geheimen van haar missie meedelen ofwel een nare dood sterven. Julie kiest ervoor om informatie te geven maar doet dat op haar eigen manier. Zij schrijft foute Engelse radiocodes en foute codes van vliegvelden op. Daarnaast mag zij ook haar levensverhaal opschrijven omdat deze nuttige informatie kan bevatten voor de vijand. In haar eigen woorden beschrijft ze hoe ze Maddie leerde kennen en hoe Maddie pilote werd naast haar andere geheimzinnige werk. Maddie was de pilote die Julie boven Frankrijk dropte en daarna met haar vliegtuig crashte. Noch Maddie noch Julie heeft weet van elkaar of de missie en terugvlucht is geslaagd. Deel 1 is nog niet echt spannend, het leest niet echt vot.

In deel twee komt het verhaal veel beter tot zijn recht. Hier leren we het verhaal van Maddie - Kittyhawk - kennen en haar versie van het verhaal. Er wordt ook meer verteld over hoe het verzet is georganiseerd en wat het voor de Engelse piloten betekend heeft dat ze weer veilig terug gesmokkeld werden. Deel 2 leest veel vlotter weg, het verhaal van Maddie werd duidelijker, ook het werk wat Maddie deed. Het lijkt wel alsof deel 1 en 2 door verschillende schrijvers zijn gemaakt.
Ik vond het interessant dat dit boek de rol van vrouwen in WO II beschreef , iets , wat ik nu begrijp, heel uitzonderlijk was. De vrouwen mochten eigenlijk niet zoveel in WO II. Het boek heeft een verrassend einde.