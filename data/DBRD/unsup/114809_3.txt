Een spannend thriller met een onverwacht einde!
Het boek begint met een kort hoofdstuk wat dreigend afloopt. Het tweede hoofdstuk bevind zich in een andere tijd en daardoor ben je erg benieuwd waar het verhaal naar toe gaat lopen.
In het boek worden meerdere verhaallijnen gevolgd. In het begin was dit af en toe nog wel eens lastig omdat er een aantal namen langskwamen die ik niet altijd even goed kon plaatsen. Ook werd er midden in een hoofdstuk overgeschakeld naar de andere verhaallijn. Hier kwam ik dan soms pas na een paar zinnen achter. Dit was alleen in het begin even lastig. Als je eenmaal helemaal in het boek ´zit´heb je hier totaal geen last meer van en ben je juist benieuwd wat de verhaallijnen met elkaar te maken hebben.
Het onderwerp van deze thriller is ook erg verassend en vernieuwend. Ik had totaal niet het gevoel dat het op een andere thriller zou kunnen lijken die ik al eerder heb gelezen (wat ik soms bij andere boeken wel heb). Wel moet je een sterke maag hebben want de zelfmoorden die plaats vinden worden erg gedetailleerd beschreven. Dit is soms best luguber. Dit maakt natuurlijk wel dat je antwoord krijgt op al je vragen die tijdens het lezen van dit boek bij je op komen.
Het einde van het boek is ook heel spannend en er wordt met goede snelheid naar dit einde toegewerkt. Pas de laatste paar hoofdstukken wordt duidelijk wie de dader(s) is/zijn en wat het motief is.
Kortom: zeker de moeite waard om te lezen!