Wat een heerlijk weglezend boek! Ik kocht het twee dagen geleden als e-book en begon gisterochtend met lezen, nam het overal mee naartoe (van en naar werk) en was gisteravond laat al klaar. Ik kon en wilde het niet wegleggen, want ik vond het echt heel interessant (en dat terwijl ik normaal niet eens echt thriller-fan ben). Er zitten veel verschillende personen in het boek, maar er is nergens sprake van verwarring of te veel drukte naar mijn mening. Alles sluit mooi op elkaar aan, de hoofdpersoon is sympathiek, de spanning is voelbaar en er hangt zo'n 'sfeertje'. Het enige dat ik eigenlijk jammer vond, was dat het einde voor mijn gevoel wel erg snel ging. Ik had daar iets meer drama of uitleg verwacht. Wel complimenten dat ik de ontknoping niet zag aankomen; ik ben geloof ik wel vier keer van gedachten veranderd over wie het gedaan had, dus voorspelbaar is het zeker niet (of misschien ben ik gewoon niet zo slim, haha). Als je van vrouwenthrillers houdt, is dit echt een aanrader. Ik heb al meer van deze schrijfster gelezen, en het lijkt erop dat ze in een aantal heel verschillende genres thuis is en ook in elk van die genres kwaliteit aflevert. Ga zo door!