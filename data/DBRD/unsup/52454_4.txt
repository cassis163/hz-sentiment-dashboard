Dit boek is een doeboek voor fictie schrijvers. De eerste helft bevat theorie over het schrijven van een boek en laat je door middel van opdrachten ook echt zelf aan de slag gaan. Het laatste gedeelte is een bulletjournal om zelf in te vullen.

Voor beginnende schrijvers zou ik dit boek zeker aanraden, want er staan goede tips in die je zullen helpen bij het voorbereiden van jouw verhaal. Als je de opdrachten uit het boek voor je begint uitvoert, zal je tijdens jouw schrijfproces een fijne ondersteuning hiervan hebben.
Ook als je al iets langer bezig bent met schrijven zitten er ook leuke opdrachten tussen die je in je eigen manuscript kan toepassen om je schrijfstijl te verbeteren.

Ik wilde het boek eerst alleen gaan lezen, om er daarna pas echt mee aan de slag te gaan, maar ik pakte er al snel een post-it blok bij om erop lost te plakken bij bepaalde opdrachten en tips die ik op mijn eigen manuscript wil gaan toepassen.
Ik heb nu ook inmiddels een paar opdrachten uitgevoerd op mijn personages en ze hebben geholpen om ze sterker neer te kunnen zetten.

Het laatste gedeelte is om je eigen bulletjournal bij te gaan houden. Maar zelf vind ik dat een beetje zonde, ik schrijf niet zo graag in schrijfboeken die ik vaker zal gaan raadplegen.
Ik ben in ieder geval weer enthousiast geworden om mijn manuscript erbij te pakken en bepaalde opdrachten hierop uit te gaan voeren om zo mijn manuscript te verbeteren en verder af te gaan schrijven.