Douglas en Connie zijn al bijna 25 jaar getrouwd, een huwelijk waaruit 2 kinderen zijn geboren, een dochter Jane (die kort na de geboorte is overleden) en Albie, een zoon die een lastige relatie heeft met zijn vader; op een nacht vertelt Connie dat ze een punt achter het huwelijk wil zetten, ze vindt haar taak volbracht, ze houdt nog steeds van Douglas, maar vindt niet meer het ultieme geluk.
Ze besluiten nog gedrieen een vakantiereis te maken, de eerste stad die ze aandoen is Parijs, daar ontmoet Albie zijn vriendin Kat, een straatmuzikante, vervolgens staat Amsterdam op het programma en daar gaat het mis tussen Douglas en Albie, na een ruzie vertrekt de zoon en wil niet dat zijn ouders naar hem gaan zoeken.
Douglas en Connie vervolgen hun reis naar Duitsland, maar het werkt niet meer, ze gaan terug, tenminste Connie dan, Douglas gaat toch op zoek naar zijn zoon en dat brengt hem in Venetie, Siena en Madrid, waar hij hem vindt, in Barcelona lijkt alles weer goed te komen.

Een makkelijk en meeslepend verhaal wat ik met veel genoegen heb gelezen.