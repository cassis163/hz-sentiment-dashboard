Stel, je gaat 's avonds na een ruzie met met je ouders naar bed. De volgende ochtend zijn zij en je broer verdwenen. Niets wijst erop dat ze thuis geslapen en ontbeten hebben. En er is geen enkel berichtje waar ze naartoe gegaan kunnen zijn. Ik denk dat je niet meer weet hoe je het hebt en dat je in paniek zult zijn.

Bovenstaande overkwam Cynthia Archer in Zonder een woord. Vijfentwintig jaar later vraagt ze zich nog steeds af wat er in die bewuste nacht gebeurd is. Een televisieprogramma wil haar helpen het mysterie op te lossen en besteedt er een uitzending aan. Deze uitzending heeft niet direct het gewenste resultaat. Maar heeft wel tot gevolg dat de cirkel van het raadsel rond die verdwijning steeds kleiner wordt.

Hoewel de 'zinderende' spanning in de eerste helft van het boek nog ontbrak, was dit element toch wel aanwezig. Omdat je weet van die verdwijning. Maar niet weet wat er gebeurd is. De tweede helft van het boek staat echter bol van spanning. In snel tempo volgen de ontwikkelingen elkaar op en wat aanvankelijk nog een puzzel leek, wordt in de laatste bladzijden ook opgelost.

Barclay heeft met Zonder een woord een prima product afgeleverd waarbij de spanning Ã©n het verhaal goed opgebouwd zijn en hij nergens de draad kwijt raakt of ontspoort in onnodigheden. Wat mij betreft is het boek een absolute aanrader.