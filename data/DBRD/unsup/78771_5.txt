Na meer dan een jaar wachten is ie er dan eindelijk! Wolvenvuur, het tweede deel in de Droomwandelaar serie. Vanaf de allereerste alinea zit je al meteen weer in het verhaal en als je eenmaal begonnen bent met lezen is het moeilijk om het boek weer neer te leggen. Inge Pietjouw heeft haar heerlijk vlotte, grappige en no-nonsense schrijfstijl nog verder weten te perfectioneren. Heerlijk om weer in het Mythische land van de Vikingen, wolven, trollen en natuurlijk de raven van Odin rond te mogen dwalen. Spanning, avontuur, magie, humor, vriendschap & liefde. Dit boek heeft het allemaal. Een echte aanrader!