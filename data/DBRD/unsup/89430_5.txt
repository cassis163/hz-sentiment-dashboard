Als Anne uit het weeshuis, bij Matthew en Marilla op de boerderij komt wonen, neemt ze je meteen mee in haar verhaal. Anne beleeft de wereld op een bijzondere manier. Doordat ze veel fantaseert maakt ze alles om haar heen net even mooier en fijner. Ze laat zien dat ze haar dromen kan laten uitkomen. Er zitten echt levenslessen in het verhaal waar je van kan leren. Anne heeft mij regelmatig laten lachen met haar verhaal en fantasie. Ik kreeg er spontaan beelden bij. Na het bijzondere voorwoord van Anna Woltz gelezen te hebben wordt je meteen al nieuwsgierig en wil je Anne leren kennen. Door haar te leren kennen ga je van haar houden. Het verhaal Anne van het groene huis is al meer dan 100 jaar oud en opnieuw uitgegeven, waar je eigenlijk niets van merkt. Het boek heeft een mooie cover wat uitnodigt om het boek te lezen. Anne van het groene huis is echt een aanrader voor jong en oud. Ik heb echt genoten van Anne en haar verhaal!