Sarah Dessen is voor mij een gekende auteur: ik heb namelijk een boek van haar in de kast staan, maar ik ben er nooit in beginnen met lezen. Waarom? Geen idee, maar er was telkens een ander boek die ik toch de voorrang gaf. Nu zag ik dit boek: ‘Voor eeuwig en altijd’. En ik dacht: dit boek wil ik lezen! Wat een mooie cover! Heel girly met de roze achtergrond, het krullige lettertype en de bloemen. Wat heel passend is trouwens bij het boek. Ik las de achterflap en wist dat dit boek wel eens heel leuk zou kunnen zijn!

En ik had gelijk dit boek was fantastisch! Heel mooi geschreven vond ik zelf. Sarah gebruikt tamelijk lange zinnen, maar daar stoor ik mij niet aan. Het boek heeft een verrassende lading waar ik niet op gerekend had, maar was toch een leuke toevoeging aan het boek. Sarah laat je langzaamaan meer weten over wat er in het verleden is gebeurd met Louna. Dit doet ze door te veranderen in tijd met flashbacks. Ik vond de karakters die Sarah Dessen neerzet heel leuk en aanstekelijk! Zo vond ik Louna echt een tof personage, alhoewel ze soms met een harde blik naar de wereld kijkt.

Wat ik dan wel minder vond was dat het boek heel voorspelbaar en heel cliché is. Maar! Dat deed niets af aan het leesgenot die ik kreeg van dit boek.

Een heerlijke aanrader!