Het lied van mijn hart heeft een prettig en herkenbaar thema, waar zo op het eerste gezicht niet iedereen meteen van zal houden. Het is herkenbaar voor de nog naar schoolgaande mensen, leraren en voor de mensen die iets soortgelijks op school hebben meegemaakt. Het is een verhaal dat voor zowel jongeren als (jong) volwassenen geschikt is, want het wordt zowel uit het oogpunt van een leerling als lerares verteld. Nou niet direct een interessant of speciaal onderwerp, als je het mij persoonlijk zou vragen. Gelukkig leest het verhaal vlot, ondanks dat er weinig diepgang is. Het is toch ook een beetje voorspelbaar, hoewel dat juist heel fijn kan zijn in een verhaal binnen dit genre. Het gevaar bestaat wel dat de personages weinig boeiend zullen zijn. Het is zogezegd naast herkenbaar ook te makkelijk en dat is jammer. Lizzie van den Ham en Lily Frank hoef je daardoor niet meteen te laten, alleen hopen we voor de volgende keer dat het toch iets meer bite heeft. Al met al toch een drie-en-een-halve ster waardig.