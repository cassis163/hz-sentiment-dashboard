** Spoileralert**

De eerste helft van het boek is intrigerend. Wat is er precies gevonden en waar dient het voor? En wie is degene die de interviews afneemt? Het verhaal wordt verteld in verschillende transcripties. Dat vergroot de spanning, omdat telkens kleine stukjes informatie vanuit verschillende perspectieven vrij wordt gegeven.

Helaas vervalt het verhaal halverwege in een hoop politiek geharrewar. Ineens ligt de robot in de Marianentrog en net zo snel is ze er weer uit. En dat is precies het probleem; het gaat allemaal wel heel makkelijk. Het bergen van de onderdelen, het in elkaar zetten, het leren van de besturing, de oplossing van het probleem met de benen, het 'vernietigen' en weer in elkaar zetten van de robot. Het verhaal is hierdoor onrealistisch en afstandelijk.

Jammer, want het concept is goed, evenals de personages en de epiloog.