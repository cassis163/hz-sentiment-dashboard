Het tweede deel van de serie ‘De boeken van het begin’.
Waar ik bij het eerste deel nog een klein beetje vaart miste, werd dit in dit tweede deel ruimschoots goed gemaakt.

Kate raakt door een tijdreis verwijderd van haar broertje en zusje en komt in een wereld terecht waar zij haar eigen verhaal beleefd.
Aan de andere kant in een andere wereld, is het haar broertje Michael die een grote ontwikkeling doormaakt op persoonlijk vlak.

Ik vond het lezen van de verschillende werelden met hun eigen verhaal en het schakelen daartussen zeer prettig. Het verhaal werd hierdoor dynamisch. Je leert meer en andere personen kennen.

Boek twee is voor mij dus zeker nog beter dan het eerste boek.

Voor de jeugdigen die onze bibliotheek bezoeken vind ik dit dus echt een aanrader.