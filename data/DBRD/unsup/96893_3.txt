Nora, kort voor Leonora en als kind Lee genaamd, komt bij in het ziekenhuis. Ze zit onder het bloed en kan zich amper herinneren wat er gebeurd is, laat staan of ze zelf iets verkeerd gedaan heeft. Er staat politie aan haar ziekenhuisdeur, dus het moet wel ernstig zijn.

Beetje bij beetje komen we samen met haar te weten wat er gebeurd is. Het begint allemaal met een uitnodiging voor een vrijgezellenfeestje van een vriendin die ze al 10 jaar niet meer gezien of gesproken heeft. Beetje vreemd is dat wel, maar omdat Nina, een andere vriendin van die tijd waar ze wel nog contact mee heeft, ook gaat, besluit ze om mee te gaan.

Flo is degene die het weekend organiseert en die is echt wel overdreven georganiseerd en hyper. Ze heeft allerlei spelletjes bedacht, maar niet iedereen vindt die zo leuk. Het weekend gaat trouwens door in een bos waar zo goed als geen GSM bereik is. Dat voorspelt al niet veel goeds....