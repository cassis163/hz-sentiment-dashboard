De avond is ongemak is het meeslepende romandebuut van Marieke Lucas Rijneveld. Door de ogen van Jas, een meisje op de rand van de puberteit, wordt de lezer meegenomen in het leven van een gezin, waarvan de oudste zoon om het leven is gekomen.
De ouders van het gezin kunnen de dood van hun zoon niet goed verwerken en Jas, haar broer Obbe en haar zusje Hanna proberen op hun manier het verlies van hun broer om te gaan. Gaandeweg wordt duidelijk dat door de emotionele afwezigheid van hun ouders, de kinderen afglijden naar hun eigen wereld waarin dood en seksualiteit een grote rol spelen. Daarnaast proberen de kinderen zich te ontworstelen aan het zware juk dat het geloof op hen drukt. Ondanks de zware themaâ€™s die in dit boek aan de orde komen, is er toch ook ruimte voor humor. Dit uit zich vooral in de bizarre experimenten die de kinderen uitvoeren.
Wat verder opvalt is de beeldige verhaaltrant, met oog voor detail, waardoor je als lezer in de huid van Jas kruipt.