Tommy, 17 jaar, woont bij zijn moeder. Zijn vader was machinist op de scheepvaart en alleen al om die reden veel afwezig in de jeugd van Tommy. Een andere reden is de alcoholverslaving van zijn vader. Dit leidt er uiteindelijk toe dat zijn ouders gaan scheiden.
Tommy's moeder doet zeer haar best om Tommy op het rechte pad te houden. Buiten school verdient Tommy bij in de garage van zijn oom Jassie. Jassie's garage alleen brengt niet genoeg op en Jassie verdient bij met criminele activiteiten.
Tommy heeft 1 droom: na zijn eindexamen naar Engeland, zodat hij de droom van zijn vader waar kan maken.
De schrijfstijl van het boek is opvallend, de zinnen zijn kort. Het boek leest zeer makkelijk en is met humor geschreven. Het is een boek dat door jongeren voor de lijst gelezen kan worden. Het mooie aan het boek is dat de familie, ondanks alle problemen, wel hecht is en zo zijn eigen oplossingen heeft voor problemen. Ik heb het boek 3 sterren gegeven , omdat het verhaal voor mij teveel aan de oppervlakte blijft.