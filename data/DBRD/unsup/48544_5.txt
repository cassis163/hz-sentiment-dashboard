‘Your One And Only’ is het debuut van Rani De Mondt. Het is een donkere kaft waarop een meisje met een gepijnigd gezicht te zien is.
Ik verwacht dat dit meisje een belangrijke rol zal spelen en dat we zullen ontdekken wat haar zo kwelt.

‘Your One And Only’ vertelt het verhaal van Sarah Vriessens.
Sarah lijkt haar leven op orde te krijgen. Ze heeft goede vrienden, wordt verliefd, maakt geweldige dingen mee ... maar dan gaat alles fout.
Iemand heeft het op haar gemunt! Haar leven en dat van haar vrienden is in gevaar. Ze lijken nergens veilig te zijn.

‘Your One And Only’ wordt een ya-thriller genoemd en dat is helemaal terecht! Er gebeuren dingen die ook in een thriller voor volwassenen gebeuren. Dingen waarvan je hoopt dat een tiener ze nooit hoeft mee te maken.

Af en toe had ik mijn twijfels bij personages.
Kon iemand echt zo kwaadaardig en slecht zijn? Telkens wanneer ik mij dit afvraag, geeft Rani op een mooie manier weer waarom dit personage doet wat hij/zij doet.

Het personage dat mij, naast Sarah, het meest bijblijft is Levi.
Doorheen het verhaal zie je hem groeien.
Door omstandigheden wordt hij verplicht om veel na te denken, beslissingen te nemen en de gevolgen te aanvaarden.

Het einde vind ik ijzersterk.
Als je wilt weten waarom zul je in het leven van Sarah Vriessens moeten duiken. Net als ik zul je dan, samen met Sarah, op zoek gaan naar de waarheid.
Maar vergis je niet, de waarheid kwetst.

‘Your One And Only’ is een meeslepend verhaal dat nog dagen in mijn hoofd is blijven hangen. Leuk om te weten is dat Rani De Mondt ook een kortfilm en titelsong voor ‘Your One And Only’ heeft.