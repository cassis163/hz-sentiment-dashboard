Er bestaan nog steeds taboes in Nederland. Dat ontdekte Lizzy van Leeuwen toen ze zich afvroeg waarom er in Nederland veel minder dan in andere landen bekend is over zelfmoord onder de agrarische bevolking. Dat is ernstig, want het ziet er naar uit dat de boerenbevolking veel meer slachtoffers telt dan de burgerbevolking: tot 2 maal zoveel. Zolang we de oorzaken daarvan niet kennen, kunnen we ook niets doen om daar verandering in te brengen. Ondanks tegenwerking vanuit agrarische kringen is het haar gelukt onderzoek te doen en een zeer leesbaar boek te schrijven. Een boek dat nergens uit is op sensatie, maar waarin ze alleen probeert te begrijpen wat er speelt en wat er zou moeten gebeuren om aan deze eenzame en trieste gebeurtenissen een halt toe te roepen.
...........
Het is niet eenvoudig om een non-fictieboek te schrijven, dat zowel wetenschappelijk aanvaardbaar is, als leesbaar voor een groter publiek. Dat wordt soms schipperen. Het was in dit geval uitermate belangrijk iedereen te bereiken die met de resultaten van haar onderzoek iets zou kunnen doen om deze onwenselijke toestand te verbeteren en om een groter publiek ervoor te interesseren. Ik denk dat het haar prima gelukt is: ik heb het boek met grote belangstelling en interesse gelezen. Nergens werd het taai of saai. Het is helder geschreven en heeft een aantrekkelijke indeling.
........
Meer lezen? Zie mijn weblog: http://mijnboekenkast.blogspot.nl/2015/01/lizzy-van-leeuwen-de-hanenbalken.html.