"Het beste van Adam Sharp" is de nieuwste roman van Graeme Simsion, ook wel bekend van de bestsellers "Het Rosie Project en Het Rosie Effect". Ik had al veel goede dingen gehoord over deze boeken en was dus heel erg blij dat ik via de leesclub kennis kon maken met Simsion.
"Het beste van Adam Sharp" vertelt het verhaal over Adam die plots na twintig jaar een bericht krijgt van zijn jeugdliefde, Angelina. De liefde tussen hen is nog steeds even krachtig als in die tijd maar ondertussen in die twintig jaar is er heel erg veel voorgevallen: kinderen, nieuwe liefdes, huizen gebouwd, ... Is de liefde van toen nog genoeg om alles wat opgebouwd is in een nieuw leven zomaar opzij te zetten?!
Het thema sprak me heel erg aan wegens de originaliteit. Het eerste deel van het boek vond ik amusant en leuk om te lezen, je leert er de karakters zeer goed kennen en je kijkt binnen in hun leven. Dit alles wordt op een zeer leuke manier geschreven door Simsion... Maar jammer genoeg heeft het tweede deel van het boek het een beetje verpest voor mij persoonlijk. Het werd een beetje 'too much', onrealistisch en vergezocht.
Pluspunt aan het boek was het gebruik van de vele liedjes. Tijdens het lezen van die stukken hoorde ik telkens de liedjes in m'n hoofd. Tof!