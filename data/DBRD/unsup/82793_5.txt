Dit is een Young Adult thriller, één van mijn favoriete genres! Wat een lekker spannend boek met geloofwaardige personages...Het verhaal speelt zich af in Zoutelande, een voor mij onbekende plaats, maar deze plek is zo gedetailleerd beschreven, dat ik het gevoel kreeg er ooit eens geweest te zijn.
Ik heb dit boek als papieren exemplaar gelezen en bovenaan de kaft staat: "Hopeloos verliefd op de foute jongen...En dan verdwijnt haar beste vriendin" Door deze tekst alleen al kreeg ik erg veel zin aan om dit boek te lezen. Wàt een heerlijk spannend verhaal en vanaf de proloog kan je niet meer stoppen. Heb dit boek in één dag uitgelezen en ik zal zeker een volgend boek van deze schrijfster gaan lezen.
Wat mij betreft een dikke aanrader vanwege een fijne schrijfstijl, goed thema, geloofwaardigheid en bovenal een fantastisch plot die ik niet zag aankomen! Chapeau Ellen de Vriend! 5*