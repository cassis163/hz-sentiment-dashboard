Comeback is het tweede deel van het tweeluik met Ademnood.
Het gaat verder waar Ademnood met een cliffhanger eindigde.
Profiler Kaya is nog steeds op zoek samen met de Gentse recherche o.l.v. rechercheur Brent Baekeland naar de dader van een dubbele moord.
Het volgende slachtoffer is de Colombiaanse barista Jack waar Kaya meer dan goede vrienden mee was.
Nieuwe feiten die hierdoor aan het licht komen en nog meer vraagtekens voor Kaya en het team.
Voor Brent zijn het ook nog eens lastige tijden door huwelijksproblemen.
Zal het hen lukken om al die puzzelstukjes op de goede plek te krijgen en de dader eindelijk te vinden?

Ook dit deel is weer qua cover rood zwart een schitterend boek.
We leren met name Kaya en Brent nog beter kennen maar niet alle personages worden goed uitgediept.
Dit deel is dan wel wat spannender maar door de vele hoofdstukken met steeds andere ik-personages minder fijn lezen.
Pas na een stukje in een hoofdstuk kom je er achter wie die ik-persoon is ,dus dat is wat verwarrend.
In Ademnood was dat duidelijker te volgen.
Ik denk ook dat het beter was geweest wanneer beide boeken bij elkaar in één boek hadden gezeten.
De schrijfstijl van Belinda Aebi is ook in dit deel weer goed en taalkundig is het ook in orde, alleen wat inhoudelijke foutjes, dat was dan weer jammer.
Het plot is dan wel weer goed gevonden.
Het is een tweeluik maar na dit deel blijf je nog met wat vragen zitten.
Dus wie weet komen er nog meer delen met Kaya De Regge in de hoofdrol.