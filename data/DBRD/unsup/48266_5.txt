Deel 1 van het tweeluik Fulia. Let op mogelijk bevat deze recensie spoilers.

Fulia woont met haar moeder die gravin van Gander is in het dorp Sayleche. Als op een dag twee jongens zich aan Fulia willen vergrijpen en Fulia zich verdedigd heeft, worden Fulia en haar moeder verbannen. Ze komen terecht in het klooster Nivantes. Als Fulia's moeder komt te overlijden wordt Fulia de gravin van Gander. Fulia weet weinig van de geschiedenis van haar moeder en de taken van de gravin. Stukje bij beetje komt ze meer te weten. De gravin heeft als taak de landen van het uiteengevallen verbond te verenigen. De landen worden bedreigd door de demonen Mirrax die onder leiding staan van de oerdemon Achlais. Om de demonen te bestrijden roept Fulia een dagvaarding uit in de hoop dat zoveel mogelijk landen mee doen en dat door de samenwerking het verbond hersteld wordt. Tevens hopen ze het fort Agiana te vinden wat de oorsprong is van het verbond en de religie. De Mirrax maken de missie om het fort te bereiken niet makkelijk. Het wordt een gevecht van leven en dood.

Ik heb erg genoten van dit boek. Van begin tot eind wordt je meegevoerd in de avonturen van Fulia. Het boek leest lekker weg. Mooie namen van de karakters die ook goed neergezet worden. Aan het eind van dit deel is duidelijk dat het verhaal niet afgelopen is en er dus nog een deel twee is. Hierdoor word ik wel nieuwsgierig naar het vervolg van het avontuur. Ik heb zin om daaraan te beginnen. Deel een is zeker een aanrader!