Alle zeven verhaaltjes waren heerlijk om te lezen. Elk verhaaltje anders, maar altijd meegenomen met de gedachten en beweegredenen van de hoofdpersonen om niet helemaal de waarheid te vertellen. Als lezer leek je dichtbij de personen te mogen komen. Inmiddels meerdere boeken van deze auteur gelezen en opnieuw genoten van zijn soepele maar doordachte manier van schrijven.