De ik-figuur Frits Akkermans is een vrijgezel, die zijn eigen reclamekantoor heeft. Wanneer hij de kans krijgt om te werken in het bedrijf van zijn jeugdvriend Johan Visser, als PR-medewerker, twijfelt hij geen seconde. Vraag is of dit een goed idee is, want al snel merkt hij dat niet alles zuiver verloopt binnen het bedrijf. Wanneer Johan Visser en zijn vrouw een ongeluk krijgen, wordt hij opeens geconfronteerd met allerlei dingen, waar hij niet onmiddellijk de oplossing voor vindt. Wat doe je met geld dat niet van jou is?

Het verhaal start heel traag en pas in de tweede helft begint het wat spannender te worden. Maar niet het woord thriller waardig. Er worden verschillende verhaallijnen opgestart, die op één of andere manier verdwijnen op de achtergrond.
Persoonlijk had ik meer van het boek verwacht, maar het is een aanrader als tussendoor. Wacht wel nog even tot een tweede druk, zodat de fouten eruit zijn.