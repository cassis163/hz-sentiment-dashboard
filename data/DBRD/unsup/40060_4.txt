Ik heb echt genoten van dit boek. Het las vlot en door de vele plezierige stukjes was het ook een ontspannend boek, met hier en daar wat spannendere momentjes maar over het algemeen een vrolijk verhaal over Arram. Eerst is hij een eenzaat die zijn Gave niet onder controle kan houden, waardoor hij nergens bijhoort maar na een bepaalde gebeurtenis wordt hij naar een andere sectie van de universiteit voor magiërs gestuurd. Daar ontmoet hij Varice en Ozorne. Met de sociale Varice en de soms melancholische “Leftover Prince” Ozorne begint voor Arram een leuk tijdperk van hechte vriendschap. De Gave die hij heeft bezorgt hem telkens weer een Meester Magiër op die hem persoonlijk wilt scholen, iets wat niet zo vaak voorkomt. Buiten de Magiërs zijn er nog een aantal karakters in dit boek die interesse in hem krijgen, met leuke resultaten voor de lezer als gevolg.
Ook het morale kompas van Arram is consequent op punt en dat maakt de interesse van die bepaalde karakters in hem dan ook zeer geloofwaardig. Ook is die onschuld en menselijkheid van hem een verfrissende toevoeging aan het verhaal die toch nooit té kinderachtig of naïef wordt. Het hele verhaal is meer een soort dagboekverhaal van een schoolganger met soms bijzondere en vaak leuke extra naschoolse activiteiten dan een samenvatting van een tijdje school en een leven na de schoolbanken, wat ik eerder vermoedde dat dit verhaal zou worden door de titel. Hoewel het dus duidelijk meer school is en niet bepaald de oorlog-na-de-schoolbanken die ik vermoedde, heeft de titel wel zijn reden, die verwijst nl. naar twee verschillende stukjes van het boek.
Enige minpuntje is dat de verhaallijn van de goden in dit boek niet ver genoeg naar mijn zin ontwikkeld en het daardoor meer als een intro naar het echte verhaal lijkt te zijn. Wat me wel naar boek 2 doet verlangen dus dat is goed aangepakt van Tamora Pierce. Ik ben absoluut geen fan van cliffhangers en prijs dan de keuze van de auteur om het volledig aan de lezer over te laten of die boek 2 wil oppakken of niet ipv die ‘op te dringen’ door een cliffhanger.
Tot slot: dit is mijn eerste boek van haar dus ik kan niet vertellen hoe dit verhaal als toevoeging is op de andere boeken van de Tortall wereld.