Voor het Selfpub café boeken auteurs en lezers las ik oude liefde roest niet (of soms wel)
De cover van het boek is een beetje mysterieus je weet niet direct wat je hiervan moet denken? Wat heeft dit met het boek te maken.
De kleur is wel heel mooi, eens je het boekje gelezen hebt, snap je de cover volledig en past deze ook wel perfect bij het hoofdpersonage Katie.
Het verhaal:
In oude liefde roest niet maken we kennis met Katie, ze is 24 werkt voor een bedrijf die dierenartikelen verkoopt, heeft een goede vriendenkring en komt goed overeen met haar ouders en broers.
Wanneer Katie na vier maanden terugkeert voor haar werk uit Engeland is het onmiddellijk feest haar ouders zijn namelijk dertig jaar getrouwd en dat moet gevierd worden.
Wanneer het feest bezig is besluit Katie eventjes apart te gaan zitten om te bekomen van alle emoties, blijkt ze opeens Sam in het vizier te krijgen. Sam heeft ze vier jaar niet gezien omdat hij voor zijn werk in Australië verbleef. Ze hebben altijd een speciale band gehad samen en Katie merkt ook nu dat hij haar niet koud laat.
Ook Susanna haar hartsvriendin komt terug uit New York in Brussel wonen, wat is Katie hier blij mee haar leven blijkt alles te hebben wat ze nodig heeft. Of ontbreekt er toch nog iets?

Mijn mening:

Oude liefde roest niet is geen dik boek, het telt 146 pagina’s, van mij had het boekje gerust langer mogen zijn.
Het verhaal is vlot geschreven, en door de gebeurtenissen die gebeuren wil je steeds verder lezen. Het leuke eraan is ook dat je uit verschillende perspectieven het verhaal leest, alles komt uiteindelijk terug in Katie, alles zit dus goed in elkaar. Je zit als lezer ook regelmatig met een lach op je gezicht door de gebeurtenissen in het boek. Je herkent ook echt sommige situaties.
Het is een leuk feelgood verhaal om te lezen tijdens een zwoele zomeravond met een glaasje wijn. Voor deze schrijfster is het haar eerste boek, en ze is nu volop bezig aan haar tweede ik kijk hier alvast naar uit.

Kortom dit boekje is een aanrader voor wie even alles rond zich wil laten verdwijnen en een fijne tijd wil beleven met een feelgood.
Voor wie dit boek ook wil lezen neem zeker eens een kijkje op de facebookpagina van het Selfpubcafé boeken auteurs en lezers.