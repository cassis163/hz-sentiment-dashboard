Dit was mijn tweede buzz actie. Ooo wat ben ik blij dat ik dit boek heb mogen lezen! Als je als lezer houdt van geschiedenis en waarheden met een spannend verhaal er rond dan is dit boek echt een aanrader. Zelf heb ik bij dit boek enorm veel gegoogeld, dat is de detective in mij die wil weten wat er in het boek verteld wordt waar is.
Dit boek bevat dan ook heel wat historische-godsdienstige feiten, aangezien ik zelf niet gelovig ben heb ik dan bepaalde gebeurtenissen uit het boek opgezocht. De schrijver heeft goed research werk gedaan want de feiten kloppen als een bus.
Het boek bevat eigenlijk twee verhalen in één. We hebben aan de ene kant het verhaal van uit het opzicht van het legioen van Christus en aan de andere kant die van uit het opzicht van Esther van Baerle die scenarioschrijver is en opdracht krijgt van Helena en haar moeder Naira om een film te maken over de nieuwe ontdekte Plinius Codex. Samen met Anthony onderzoekt ze de waarheden en de geschiedenis van deze Plinius Codex die uit twee delen blijkt te bestaan. De Codex is schadelijk voor de kerk. Deze gaat immer over hoe er met vrouwen werd omgegaan in de tijd na Christus, de onderdrukking die er was en hoe ze ertegenop kwamen. Hierin speelt Maria Magdalena een grote rol.
Het legioen van Christus met Regnum Christi op kop wil er alles aandoen om de film niet te laten uitkomen. Ze gaan hier dan ook ver in, wat zorgt voor een spannend boek met de nodige actie.

Quote uit het boek: “Ze rekenden zichzelf tot een nieuwe vorm van martelaren: niet alleen bereid om te sterven voor hun geloof, maar ook om te doden als het nodig was.”
In het begin moet je als lezer wel even in het boek komen, omdat de twee verhaallijnen door elkaar lopen en het even wennen is aan de schrijfstijl. Maar eens je het eerste “hoofdstuk” voorbij bent leest het boek als een trein.
Het boek is niet echt opgedeeld in hoofdstukken maar in dagen. De Cover spreekt ook voor zich op de cover zien we Maria Magdalena dit past perfect bij het boek, omdat zij in het boek een hoofdrol speelt i.v.m. de vrouwengemeenschap in de tijd van Christus.
Formaat van het boek is opvallend groter of andere boeken het ligt daardoor ook aangenaam in de hand. Enigste nadeel eraan is voor het boek mee te nemen in je handtas (maar dit is maar een klein detail).

Weer een nieuwe schrijver leren kennen door Hebban en ik ben hier blij mee. Ik ga het ander boek van Chris Houtman ook lezen. Het is eens een andere stijl tussen alle andere thrillers door.
Mijn conclusie een aanrader voor wie van geschiedenis houdt!