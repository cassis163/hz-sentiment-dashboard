Zoals Roué in zijn shows verhalen vertelt, zo schrijft hij in dit boek zijn kijk op het opvoeden. Oprecht, serieus en zeker met hier en daar een flinke dosis humor. Hij laat zien wat hij van zijn eigen opvoeding heeft onthouden (en hoe zijn ouders dat heel anders beleefd hebben) en hoe hij zijn eigen kinderen opvoedt. Tussendoor lees je korte anekdotes waarin zijn kinderen een rol hebben. Je ziet dat gewoon helemaal voor je.

Verveer heeft een leuke en grappige schrijfstijl. Er zit enorm veel vaart in het boek, waardoor je het gemakkelijk in een ochtend uitleest. Allerlei aspecten van het opvoeden komen aan bod. Als (aanstaande) ouder is het aan jou of je er iets aan hebt en/of er iets mee doet. De auteur laat in ieder geval regelmatig herkenbare situaties zien, ook als je geen ouder bent. Wie weet helpt het ouders, als ze het nodig hebben.

Roué Verveer laat met ‘Waarom? Daarom!’ zien dat hij ook op papier leuk, grappig en gezellig is. Ik heb heerlijk genoten van dit opvoedboek met een knipoog!