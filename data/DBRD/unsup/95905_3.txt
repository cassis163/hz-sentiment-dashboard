Alicia, de hoofdpersoon in dit boek, beschrijft de jaren die ze heeft meegemaakt in een sekte, Casa Nostra genaamd. Samen met haar zusje en ouders maakt ze binnen deze sekte veel hoogte- en dieptepunten mee. Aanvankelijk heeft ze veel bewondering voor Sofia, de leidster van de sekte, maar later komt ze tot andere inzichten. Uiteindelijk moeten zij en haar familie de sekte verlaten.

Het boek is in de ik-stijl geschreven maar het is eigenlijk een grote brief, geschreven aan Sofia, die regelmatig in de jij-stijl aangesproken wordt.

Ik vond de sfeer in de sekte angstaanjagend. Op een of andere manier wist dit boek mij toch niet zo te boeien. Misschien komt dat ook wel doordat de wereld van Alicia wel heel ver van mijn eigen wereldje afstaat.