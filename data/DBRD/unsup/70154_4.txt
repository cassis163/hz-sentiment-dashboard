Het verhaal draait rond de Nederlandse Alexa Westerhof een jonge studente die vaderloos is opgegroeid. Wanneer ze voor een semester in Londen gaat studeren komt ze te weten dat ze magie beheerst. Hoewel ze al heel haar leven probeert te ontkennen dat ze haar vader niet nodig had/heeft, speelt het gemis echter steeds vaker op. Haar kennismaking met de magische wereld verloopt niet altijd even makkelijk.
Al snel stapelen de mysteries zich op en Alexa stort zich er volledig op wanneer een vriendin van haar in een onverklaarbare coma geraakt.

Het is onmogelijk om dit boek niet te vergelijken met Harry Potter, want er zijn talrijke gelijkenissen. Zowel Alexa als Harry komen op latere leeftijd in aanraking met magie, en wisten niets van hun ‘gave’ af. Harry is zijn beide ouders verloren en Alexa haar vader, haar enige magische ouder en beiden weten ze in het begin niet wat er met hen gebeurd is.
Echter desondanks de gelijkenissen zijn de verhalen ook zeer sterk verschillend. Waar bij Harry Potter de actie en het werkelijke probleem veel sneller op de proppen komt, is dit bij de Verborgen Universiteit niet het geval. Het duurt zeker de helft van de boek eer de ‘echte actie’ op gang komt, maar dit is allesbehalve storend. Natalie Koch laat je als lezer namelijk Alexa op de voet volgen. Je beleeft haar worstelingen om zichzelf een plaats te geven in deze nieuwe wereld. Het geeft je een goede kijk in hoe zij omgaat met het plotse gegeven dat ze magie beheerst.
Het hele verhaal is zeer realistisch opgezet en de personages, met name Alexa goed uitgediept. Ze lijken bijna levensecht, net als de obstakels die ze moeten overwinnen. Al snel blijkt het dat het in de praktijk niet altijd even eenvoudig is om aan idealen en meningen vol te houden. Waar Alexa zeer goed uitgediept werd, was ik een beetje teleurgesteld in de overige personages. Deze waren redelijk vlakke karakters die eerdere allemaal in functie stonden van het verhaal en Alexa.

Het plot zat goed in elkaar en er was spannend opgebouwd. Wat ik zelf als zeer prettig aanvaarde waren de kleine aanwijzingen die vaak al tussen de regels door verweven waren. Zo werd je al subtiel aan het denken gezet terwijl je het pas enkele pagina’s of hoofdstukken later daadwerkelijk was.

Natalie Koch heeft een vlotte schrijfstijl en de 650 pagina’s lezen als vanzelf. Ze weet vaak de perfecte zinnen te formuleren. Ik heb me er echter meermaals aan gestoord dat er bepaalde bijzinnen in zinnen zo lang waren dat tegen je het werkwoord van de hoofdzin was al bijna de draad kwijt was. En sommige van die zinnen waren echt overdreven en taalkundig veel te zwaar(taalkundig dan). Maar dit waren slechts kleine obstakels waar ik dan maar snel over las om volop van de rest te kunnen genieten, wat meer als de moeite waard was.

Tot slot weet Natalie Koch ook actuele problemen aan te kaarten. Ze laat Alexa situaties ondergaan die we allemaal zouden kunnen beleven en dat maakt het verhaal veel rijker en maakt het eveneens makkelijker om ons in te leven in Alexa.

De erfenis van Richard Grenville was een mooi begin van de Verborgen Universiteit trilogie en ik ga me zonder enige twijfel de vervolgdelen lezen. Natalie Koch heeft bewezen dat Nederlandstalige fantasy even goed kan zijn als anderstalige en ik mis dan ook de mogelijkheid om halve sterren te geven.