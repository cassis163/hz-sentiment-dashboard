Wederom een geweldig boek van Fitzek. Wat kan deze man toch geweldig schrijven en de spanningsboog opvoeren. Het is een verhaal over hoe je digitale gedrag kan leiden tot het trekken van vergaande ongefundeerde conclusies naar aanleiding waarvan wordt ingegrepen. Dat alles om op voorhand te voorkomen dat er een misdaad wordt gepleegd. Je moet er toch niet aan denken dat het digitale spoor dat je achterlaat zou kunnen leiden tot hetgeen Fitzek beschrijft. Dat is eigenlijk nog het meest beangstigend: een moderne Big Brother Is Watching You die in handen van de verkeerde mensen tot desastreuze gevolgen kan leiden. Doodeng! Zeker in combinatie met identiteitsfraude waarin er uit jouw naam een digitaal spoor wordt achtergelaten waar je geen weet van hebt. Zonder dat je er erg in hebt krijg je de meest afschuwelijke misdaden in je schoenen geschoven en wordt je gestraft voor iets waar je part nog deel aan hebt. Een uiterst ongewenste situatie lijkt me.

Ook wist Fitzek me weer te verrassen met de onverwachte plotwending. Net als je denkt te weten hoe het in elkaar zit, blijkt het toch net weer even anders te zijn.

Het uitgebreide nawoord is trouwens het lezen meer dan waard en stemt tot nadenken over zaken als pedofilie en digitaal toezicht door de overheid. Een aanrader en zijn 5 sterren meer dan waard.