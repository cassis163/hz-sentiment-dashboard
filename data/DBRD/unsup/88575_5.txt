Na het zien van de film en de musical heb ik eindelijk het boek Warhorse gevonden. Op de kaft stond duidelijk vermeld dat het de filmeditie betrof maar helaas week het verhaal in het boek toch af van de film.
Het boek is niet zo heel dik en de woorden zijn niet al te moeilijk zodat het leesbaar is voor kinderen vanaf een jaar of 11.
Het verhaal wordt verteld vanuit het paard, dat was wel even wennen want dit komt niet vaak voor bij boeken.