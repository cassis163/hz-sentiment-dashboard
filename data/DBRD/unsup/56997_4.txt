Zwemmen is eigelijk een young adult thriller, maar ook zeker boeiend voor volwassenen. Het speelt zich af in Vlissingen en de schrijfster geeft de lezer veel herkenningspunten waardoor je jezelf beter kunt inleven in het verhaal. Sofie is een scholier van 17 jaar en heeft het erg moeilijk na de dood van haar vader. Haar moeder heeft het te druk met zogenaamde complottheorieÃ«n over de dood van haar man. Sofie vind steun bij haar leraar Nederlands: Hugo Deflo. Door Hugo voelt Sofie zich niet meer zo alleen, ze kijkt uit naar de momenten waarop ze samen zijn. Gaandeweg krijgen Hugo en Sofie gevoelens voor elkaar. Dit gaat tegen alle regels in, maar ze ontmoeten elkaar nu in een huisje in een besloten volkstuin. Haar klasgenoot Carlo maakt zich zorgen om Sofie en onderzoekt de reputatie van Deflo. Maar Sofie is 'onbereikbaar' voor anderen. Ze voelt zich alleen goed bij Hugo. Martine Kamphuis schrijft toegankelijke psychologische thrillers. Zwemmen is een spannend verhaal! Op sommige momenten is het wel duidelijk dat het meer een verhaal voor jongeren is, vanwege het taalgebruik en de belevingswereld van Sofie. Maar dit stoort absoluut niet. Martine geeft een geloofwaardig beeld van een 17 jarige scholiere die het erg moeilijk heeft met het verwerken van haar vaders dood.