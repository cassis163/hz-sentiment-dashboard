Hoe ver ga je voor het geluk van je zus? Een vraag die Maja krijgt voorgeschoteld door haar zus Isolde. Een aanranding is het begin van een grote verandering in het leven van Maja. Als het in Nederland niet loopt zoals ze wil - ze raakt haar baan kwijt en haar zus vraagt of ze draagmoeder wil zijn - vertrekt ze samen met haar vriend Giel heel onverwacht naar Frankrijk om daar een kasteel te gaan beheren. De vraag van haar zus en haar eigen twijfels daarover, neemt ze echter met zich mee. Giel reageert nogal geschrokken en paniekerig op Isoldes voorstel. Hij heeft tijd nodig - is bezig met zijn afstuderen, wil nog heel veel van de wereld zijn - en neemt die ook ruimschoots. Opnieuw neemt Maja een overhaaste beslissing.
Een mooi verhaal, treffende beschrijvingen, helaas blijven de twijfels en gevoelens van Maja aan de oppervlakte. Er wordt niet dieper op in gegaan zodat je je niet echt met haar kunt vereenzelvigen.