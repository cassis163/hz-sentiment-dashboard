Gabrielle Deman is een meisje wat opgroeit, samen met een zusje in een warm gezin in het Brussel van 1900. Haar vader heeft een uitgeverij waar veel kunstenaars komen. Haar moeder zorgt voor de nodige gezelligheid en verzorgd het gezin en de vele mensen die de uitgeverij bezoeken. Haar vader moedigde haar aan om haar droom te leven en hoewel ze haar moeder en al wat ze deed, waardeerde wist ze dat zij groter wilde zijn dan dat. Zij wilde de geschiedenisboeken in. Reizen, avonturen beleven, maar ja hoe dat te realiseren?

Op het eind van 1899 kwam Albert Silleye, een kapitein-commandant in dienst van koning Leopold II in Kongo Vrijstaat, de uitgeverij bezoeken. Ze werden onafscheidelijk. Zij hoopte dat ze eens met hem mee kon naar Kongo. Voorlopig moest hij nu alweer terug en dan gaat hun contact verder per brief. Dat is het eerste deel van het boek.


Het tweede deel gaat over de buitengewone en interessante reis die Gabrielle samen met Albert, inmiddels haar echtgenoot, maakt door Afrika. Met al zijn gevaren, spanning, ontdekkingen was het een heel avontuur. Het leren kennen van zoveel verschillende bevolkingsgroepen met hun gebruiken maakte veel indruk. Maar eenvoudig was het allemaal niet met alle gevaren, de vele insekten en nare ziektes. Je ziet Gabrielle veranderen en groeien van een meisje vol ambities naar een vrouw met heel veel levenservaring.