"Koen Strobbe werkt en woont in de Provence, waar hij 15 jaar lang wijnbouwer was. In 2016 werd hij schrijver van thrillers. Zijn eerste boek Kruis en munt kreeg direct al een prijs als beste debuut. In 2017 schreef hij met Peter Aspe Blankenberge Blues en zelf schreef hij in dat jaar De wolf van Colombes."


Na 'de Wolf van Colombes' is dit het tweede boek wat ik van Koen Strobbe heb gelezen. Bij 'de Wolf van Colombes' moest ik wel eens doorbijten om verder te lezen bij 'De tragische eindes van Boris Bastarache heb ik dat geen moment gehad. Ik heb het boek erg snel uitgelezen en kon het moeilijk weg leggen.

De schrijfstijl van Koen Strobbe spreekt me erg aan heel levendig en treffend. De hoofdpersoon Boris wordt zo goed neergezet dat je sympathie krijgt voor hem en hem ook nog begrijpt. Gedurende het lezen heb ik wel eens gedacht dat er bij mij ook een steekje los zat omdat ik Boris zo sympathiek vond.

Het boek begint dat Boris 11 jaar is en in een dorp woont dat door de Duitsers is bezet.
Samen met zijn vriendjes wil hij een verzetsdaad plegen. Dat lukt ze niet echt. Boris besluit zelf tot actie over te gaan. Daar gaat iets enorm mis met noodlottige gevolgen.

"Op het moment suprême sloot ik zelfs mijn ogen. Achteraf weet ik niet wat ik mij ervan had voorgesteld, maar al het spektakel stelde teleur. Een vaag gegorgel het ploffen van een lichaam.. "

Deze gebeurtenis heeft invloed op de rest van het verloop van Boris zijn leven.
Boris komt niet uit een vermogend gezin en moet door de oorlog opgroeien zonder vader. Dit heeft ook gevolgen voor zijn studiekeuze hij is financieel afhankelijk van de vader van Leo. Leo zat ook in het verzetsgroepje. Boris helpt Leo met zijn studie en wordt daarom ondersteund door diens vader. Uiteindelijk vind Boris de liefde van zijn leven helaas loopt dat niet goed af. Hierna trouwt hij met een ander en is hij weer voor zijn financiën afhankelijk deze keer van zijn schoonvader. Hij weet zich te ontwikkelen tot een succesvol zakenman en krijgt drie dochters.
Na pagina 130 komen er opeens stukken van politierapporten tussen de hoofdstukken door en denk je van waar gaat dit naar toe.
Aan het eind van het boek vallen de stukjes op hun plaats hoewel ik het wel moest laten bezinken. Want wat is hier nou gebeurt??

Het is een bizar maar heerlijk boek om te lezen!