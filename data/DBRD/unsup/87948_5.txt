Joanne Carlton - Hart-slag

Dit is het verhaal van Sam en Jasper, verbonden met elkaar door een tragisch ongeval, jaren geleden. Ze zijn jong en studeren heel hard. Ze wonen vlakbij elkaar en dicht bij de universiteit. Ze zijn onafscheidelijk en steunen elkaar door dik en dun. Maar Jasper is ziek, hij blijkt een tumor in zijn hart te hebben. De wereld van deze twee beste maatjes stort in. Te horen krijgen, dat je nog maar heel kort De tijd hebt om te leven, dat is verschrikkelijk hard! Ze willen geen afscheid nemen, dus besluiten ze om nog alles uit het leven te halen, wat mogelijk is. In bed blijven wachten op de dood, wil Jasper absoluut niet. Hij heeft nog een grote wens en deze droom wil Sam voor hem laten uitkomen. Samen reizen ze naar en wereldstad. Sam heeft grootse plannen! Jasper wil namelijk een keer zingen voor een publiek. Sam doet er alles aan om zijn droom werkelijkheid te maken. Hierbij krijgt ze hulp van twee goede vrienden. Onder een voorwaarde : Dat ze de stekker uit haar project trekt, zodra Jasper het niet meer aan kan. Zijn gezondheid verslechterd steeds sneller. Komt deze droom nog uit? Of is het te laat?

Wat een aangrijpend boek zeg! Ik heb traantjes gelaten, omdat het een gigantische emotionele achtbaan is. De angst, de pijn, het is allemaal levensecht op papier gezet. Het kwam voor mij nog een stukje dichterbij. Sommige problemen die Jasper had, zoals een snel kloppend en pompend hart, heb ik zelf ook meegemaakt tijdens een ziekbed. Het benauwd je echt. Het is zo eng, als je je eigen hart zo duidelijk hoort en voelt. Ik wou Jasper zo graag een knuffel geven. Want ik begreep hem, op dat soort momenten echt. Hij takelt steeds verder af, maar blijft doorgaan. Zijn lichaam wordt vel over been, zijn conditie zwak. Je hart is zo belangrijk, wees er zuinig op!

Het leest vlot. Je leest 2 verhaallijnen. Een van Jasper en een van Sam. Tot op het laatste moment heb ik zitten wrikbillen. Je wilt niet dat hij doodgaat, je zit duidelijk in team Jasper.
Het plot is echt steengoed, dat zag ik absoluut niet aankomen. Wow. Dit boek blijft wel een tijdje hangen hoor! Echt een unieke plottwist.

Het is spannend, leerzaam en emotioneel. Wat zou jij over hebben voor je beste vriend of vriendin? Dit is een verhaal over liefde en vriendschap en de wil om je dromen achterna te jagen.
Ik geef het 5 super dikke sterren en zeg nog maar eens: Wow! Zo mooi, dit boekâ€¦..*****