Ademnood is het eerste deel van een tweeluik met Kaya De Regge als hoofdpersoon. Het is inmiddels het negende boek van Belinda Aebi. Kenmerkend voor deze misdaadroman is, dat de spanning onderhuids langzaam wordt opgebouwd en maatschappelijke betrokken thema’s, zoals ziek zijn, pesten, wraak en drugs erin verweven zijn.
De proloog van Ademnood begint met een kind dat gepest wordt en in een zwembad voor dood wordt achtergelaten, terwijl er stiekem iemand hem de helpende hand toesteekt.
In Ademnood maakt je kennis met Kaya, die haar haar opleiding als profiler in Amerika heeft gevolgd bij de FBI. Ze wordt bij haar terugkeer in Gent in 2003 gevraagd om zich met enkele onopgeloste moordzaken uit 2001 bezig te houden. Ze ontdekt al snel dat er belangrijke linken zijn tussen de dossiers van Franky en Lisa; een verblijf in een sanatorium dertig jaar geleden en een naamloze getuige op de plaats delict.
Door terugblikken in de tijd kom je er als lezer achter wat de verbanden zijn tussen de verschillende karakters en gebeurtenissen. Hierdoor kom je erachter wat voor een stempel deze gebeurtenissen drukken op iemands karakter. Je leert Kaya steeds beter kennen en komt erachter waarom ze teruggekeerd is naar België. Met JW maak je kennis door brieven die hij schrijft aan Mia. De inhoud van de brieven ga je in de loop van het verhaal steeds beter begrijpen. Met afwisselende korte hoofdstukken uit het verleden en heden komt Ademnood langzaam opgang en dreig je als lezer soms de weg kwijt te raken. Door de indeling met tijdsprongen waar alle personages aan gelinkt zijn, wordt de spanning wel langzaam opgebouwd. Ademnood doet je de pijn van de slachtoffers en andere karakters goed voelen en wil je als je eenmaal over de helft bent in één ruk uitlezen, maar dan ben je er nog niet! Het einde is nogal abrupt en heeft een vreemde wending. Doordat ik hierna meteen Comeback kon lezen waardeerde ik het wel.
De manier waarop een rechercheonderzoek te werk gaat, wordt goed weergegeven en je krijgt respect voor het onderbezette team. Het team en de andere personages in het boek voelen echt aan
Het verhaal is opgebouwd in drie delen en het eerste deel wordt verteld vanuit Kaya. In het tweede deel door JW en kom je achter de inhoud van de brieven van JW en in het derde deel lees je wat er van JW geworden is en hoe Kaya achter de identiteit van de dader komt.
De cliffhanger op het einde van het boek en de diverse vragen waar je mee blijft zitten als lezer zorgen ervoor dat je het vervolg Comeback wilt lezen.
Ja, Belinda Aebi weet je goed te prikkelen door alle openstaande vragen en plotwendingen.