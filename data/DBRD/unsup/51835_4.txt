Dit boek stond al een tijdje op mijn to-read list en ik had verwacht dat ik er achter elkaar doorheen zou gaan en het boek in een avondje uit zou hebben, maar dat viel tegen. Ik vond het lastig om in het verhaal te komen en heb het een paar keer weggelegd, om het pas de dag erna weer op te pakken. De verhaallijn van Dan en Sylvie vond ik traag op gang komen, en de verhaallijn rondom het museum waar Sylvie werkt hoefde voor mij zelfs helemaal niet zo nodig. Verderop in het verhaal kwam de vaart er toch wel in, de tweede helft heb ik alsnog achter elkaar gelezen en het einde was absoluut erg verrassend. Dit maakte voor mij het trage begin echt goed.