'Vrouwen van Corvallis' is mijn eerste boek van Christine Bols. Ik ben begonnen bij haar begin.
Een beetje tot mijn verbazing speelt het boek zich af in de VS, wat maakte dat ik het onmiddellijk wat begon te vergelijken met de vele Engelstalige boeken die ik lees. Een beetje een nadeel voor het boek.
Christines begin is heel sterk: zonder dat je het goed en wel beseft, zit je middenin een nachtmerrie (gelukkig niet de jouwe). Die spanning zakt, uiteraard, ietwat weg wanneer ze haar hoofdpersonnages en setting uittekent, maar steeds bleef ik benieuwd naar het vervolg.
De karakters worden goed uitgewerkt: het zijn mensen van vlees en bloed.
Vooral de setting had - voor het filimische karakter van het boek - nog meer uitgewerkt mogen worden. Heel veel kon ik me bij Corvallis als stadje niet voorstellen. Ook de Amerikaanse 'feel' had ik niet echt, maar dat was misschien bewust zo.
Christine schrijft vlot en schittert vooral in de spannende/gruwelijke tekstdelen. Wat belooft voor haar volgende boeken....