Eerste boek in de Jessy serie en mijn eerste boek van Corine. En wat voor 1. Gelijk een goeie binnenkomer! Het boek is gruwelijk en spannend van de eerste tot de laatste pagina. Een echte page turner. Jessy word mooi neergezet als een gebroken vrouw. Daarnaast is ze ook nog de 'bad-cop' die ook echt van alles doet wat niet is toegestaan bij de politie. Na een zware periode na het overlijden van haar zoon gaat ze weer aan het werk, ondanks dat ze nog niet helemaal de oude is. Ze krijgt foto's met teksten thuis gestuurd van de moordenaar van haar zoon, dus ze moet wel aan de slag om meer te weten te komen. Ze krijgt een zaak die haar na aan het hart ligt. Een jong meisje heeft zelfmoord gepleegd, het meisje is net zo oud als haar zoon was toen hij overleed. Het boek is een achtbaan aan intriges en gruwelijke ontwikkelingen, waarbij een beetje erotiek niet wordt geschuwd. Een zeer verrassend einde van het boek. Ik ben een fervent thriller lezer, het kan mij niet bloederig genoeg, maar ik moest hier toch af en toe wel even slikken bij bepaalde fragmenten uit het boek. Het is geen boek voor mensen met een zwakke maag! Maar voor de echte thriller liefhebber zeker een aanrader!