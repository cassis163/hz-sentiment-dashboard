Sophie-Ann lijkt in eerste opzicht een normale vrouw, die haar leven goed voor elkaar heeft. Ze staat op het punt om te gaan trouwen met haar grote liefde Jim en is toe aan huisje, boompje, beestje. Echter wanneer zij tijdens een ongeluk een bijzondere man ontmoet, kan zij haar gedachten er niet meer bij houden. Middels toevallige ontmoetingen komt zij deze man steeds vaker tegen, waarna zij besluit om er op onderzoek uit te gaan.

Onmenselijk verliefd is een vlot geschreven boek. Jorien heeft een fijne schrijfstijl, wat maakt dat je het boek gemakkelijk leest. Het boek verteld een romantisch verhaal, wat een bijzondere twist heeft. De titel onmenselijk verliefd had ik in eerste instantie vertaald naar een liefde waar je bijna aan kapot gaat. Een verliefdheid waar je bijna niet aan toe kunt geven, waar je buikpijn van krijgt en nachtenlang wakker van licht. Dit klopt deels, maar de titel slaat ook op de onmenselijkheid van deze mysterieuze man. Het stukje fantasy in het boek had ik niet aan zien komen. Het is een genre wat ik normaal gesproken niet lees, waardoor ik er ook even "doorheen" moest. Toen ik door kreeg dat er een fantasy twist in het verhaal zat, was ik even bang dat het vervolgens alleen nog maar zou gaan over vampieren, demonen etc. Gelukkig kon ik dat wel van mij af zetten en het verhaal vanuit de liefde verder blijven lezen. Het heeft mij gelukkig niet gestoord!

Het einde van het boek vond ik verrassend. Echter bleef ik ook met vragen achter. Voor mijn gevoel is nog niet alles rond of beantwoord. De reden waarom de moeder van Sophie-ann zoveel weet bijvoorbeeld. Wat is er met haar aan de hand? Hoe gaat het verder met Sophie-ann en de man. Ik hoop dat Jorien er nog een mooi vervolg verhaal op kan schrijven, om de lezers nog meer mee te nemen.