Dit is een bundel met twee korte verhalen . Het eerste verhaal is van Marieke Nijkamp en gaat over een groep pubers die met elkaar op vakantie zijn geweest. Tijdens de reis is een van de pubers spoorloos verdwenen. Wat kan er met Jelle gebeurt zijn?
Als de groep in de trein naar huis zit, stap je het verhaal in. Ze proberen allemaal te bedenken wat er gebeurd is . Echt een antwoord op deze vraag krijg je niet .Je leest het verhaal vanuit het perspectief van Hermelien en Nova. Zij schijnen er meer van te weten of toch niet ? Helaas kiest de schrijfster er voor de personages nogal oppervlakkig te houden, waardoor je je niet echt in hen kan inlevenâ€¦ Aan het eind van het korte verhaal, heb ik nog steeds geen idee wat er gebeurd is. Het is zomaar ineens afgelopen. Gemiste kans.
Het tweede verhaal is van Corinne Duyvis en heet En de rest van ons wacht. Dit verhaal gaat over Iveta, een meisje dat in de nabije toekomst leeft. Ze zijn gevlucht vanuit haar geboorteland Letland en zijn nu in Nederland en wachten op een veilige plaats om de aanstaande komeetinslag te kunnen overleven. Overal waar ze komen is het hetzelfde, ze moeten steeds wachten of ze weer verder mogen naar een andere plaats.. Je leert haar wel redelijk kennen, ze is ondanks alles wat ze heeft meegemaakt nog steeds een gangmaker en heeft humor. Daar hou ik van.Het eind van het verhaal is nog wel open maar ik heb wel het idee dat dit eind er bij hoort.
Het algemene thema is vriendschap, in het eerste verhaal merk je wel dat er vriendschap is tussen de personages maar je krijgt geen idee in welke mate. In het tweede verhaal is dat veel duidelijker, Iveta sluit vriendschappen met landgenoten om zo een eenheid te kunnen vormen.
Ik geef het boekje 3 sterren ( verhaal een 2.5 en verhaal twee 3.5 )