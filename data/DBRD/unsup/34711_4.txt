Rood Licht is het thrillerdebuut van Milou van der Will, en kwam uit in 2010. Het is een realistische psychologische thriller, een bijzonder openhartig verhaal van een meisje die in de klauwen beland van een loverboy. Je leest over de manier waarop dit gebeurt, over het verdriet bij de ouders, de onmacht en frustratie.

Rood licht is een meeslepend verhaal, over Evie die een vriendje krijgt. Hij heet Jesper. De ouders van Evie zijn uit elkaar, en moeder Roos en Evie hebben de gelijkenis om helaas voor de verkeerde mannen te vallen. Vriendje Jesper vindt Evie erg aardige en Evie wordt verliefd. Jesper weet Evie zo in te palmen, met zijn mooie praatjes, dat ze alles geloofd wat hij tegen haar zegt. Met alle gevolgen van dien. Het boek geeft een goed beeld van de wereld van de loverboys, hun aanpak en hun wereld. De auteur heeft zich goed verdiept in deze materie.

Het is een verhaal over loverboys en de verpletterende kracht van liefde. Eenmaal in het boek begonnen wordt je meegezogen in het meeslepende verhaal van Evie. Zij verdwijnt op een dag en blijkt achter de ramen op de wallen te zijn beland. Dit heeft een hartverscheurende invloed op haar ouders en zusje. Radeloos van verdriet en ten einde raad zijn ze. Het is een uitputtende zoektocht wat bijna fataal afloopt.

Het is een verhaal dat je zo raakt..dat je er helemaal in zin. Het is een prachtdebuut.

Auteur Milou van der Will heeft hier een ijzersterke spannende thriller neergezet. Het maakt nieuwsgierig naar haar volgende boek.
Qua schrijfstijl doet de auteur zeker niet onder voor “de grote bekenden”, zoals Saskia Noort en leest beter weg dan Suzanne Vermeer.