Jo Nesbø is geboren in Oslo ( 1960) in Noorwegen. Hij is zanger en gitarist bij de band Di Derre, maar ook schrijver van misdaadverhalen en hilarische kinderboeken.
Als schrijver is hij vooral bekend om zijn thrillers met als hoofdpersoon de aan drank verslaafde hoofdinspecteur Harry Hole.
In het kader van het Hogart Shakespeare Project , waarvoor bekende auteurs gevraagd worden boeken van Shakespeare te bewerken, heeft hij MacBeth in een Nesbø jasje gestoken.

In een Schotse plaats is een SWAT politie team gevestigd dat onder leiding van MacBeth werkt. In dit team heerst een bijna militaire discipline.
In deze plaats zijn twee drugsbendes actief die tegen elkaar strijden. Echter de feitelijke macht is in handen van Hecate. Hij heeft veel invloed in de stad en op veel politieagenten.
Een levering van amfetamine met een waarde van 4,5 miljoen pond zou onderschept moeten worden door een politieteam. Hoofd van dit team Duff trekt daarbij zijn eigen plan. Echter ze komen in een hinderlaag terecht en het SWAT team grijpt in. De drugs komen uiteindelijk in verkeerde handen terecht. Een bendeoorlog is een feit.

MacBeth heeft een relatie met Lady, eigenaresse van Casino Inverness , ze heeft veel invloed op hem en gebruikt MacBeth om haar eigen doelen te verwezenlijken. Ze wordt in het geheim gesteund door Hecate. Een van de doelen van Lady is het vermoorden van de hoofdcommissaris Duncan. Er wordt een aanslag op Duncan gepleegd, waarna deze van het toneel verdwijnt.
Zowel Duff als MacBeth willen graag hoofdcommissaris worden. Dit levert een strijd op tussen de twee oude vrienden, ze hebben een gezamenlijk verleden omdat ze samen in een weeshuis opgroeiden.
Uiteindelijk wordt MacBeth de hoofdcommissaris. Duff komt tot ontdekking dat de hele politiemacht een wespennest is , met veel geweld en corruptie en hij bemerkt ook dat MacBeth steeds meer macht naar zich toetrekt door iedereen die hem in de weg staat te vermoorden.
Dit is het begin van het einde.

Mijn oordeel:
De cover is geweldig. Zwart met rode randen en heel geheimzinnig de titel aan de achterkant en op de voorflap : Blood will be paid for in blood.
Ik las het boek in het Engels. Opvallend vond ik dat het wel erg simpel taalgebruik was, en dus erg vlot en snel te lezen.
Nesbø volgt het verhaal van Shakespeare grotendeels en zet dat efficiënt om naar een moderne versie. En doet zeker recht aan het meest bloederige verhaal van Shakespeare.
Toch vond ik het niet een van Nesbø’s beste boeken. Ik had het gevoel dat hij wat opgesloten zat in het keurslijf van Shakespeares opzet. Hij haalde de bekende onderwerpen als drugs, bendeoorlogen, corruptie in het politiekorps,politieke macht, goed versus kwaad uit de kast en bouwde daar en verhaal omheen waarin de echte spanning ontbrak.

Al met al waardeer ik het boek op 3 sterren.