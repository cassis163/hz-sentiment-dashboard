Ik ben echt fan van de boeken van Camilla Läckberg, ze schrijft heerlijk vlot, de personages zijn leuk en de verhalen zitten altijd goed in elkaar. Ook in dit boek weet ze weer verschillende verhaallijnen met elkaar te verweven en wordt alles je op het laatste helemaal duidelijk. Ik heb bij dit nieuwe boek echter dat ik aan het einde met een paar losse eindjes blijf zitten, dingen die volgens mij ook niet terugkomen in het volgende boek. Erg jammer, omdat je nu niet helemaal de beweegredenen van alle personages snapt en ook het verhaal lijkt dan wat afgekapt. Iets wat ik niet gewend ben van Läckberg.

Hebben andere mensen ook nog vragen aan het einde?