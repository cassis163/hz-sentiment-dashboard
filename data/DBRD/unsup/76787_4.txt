Halsoverkop is een heerlijk verhaal dat je eigenlijk op een mooie zomerse dag in een ruk kunt uitlezen!
De hoofdpersoon in dit verhaal; Nicole, is verzot op lezen en boeken, en geeft hier dan ook haar halve maand salaris aan uit. dit is haar passie. Helaas wil het in de liefde niet zo vlotten en ook haar baantje is eigenlijk niet echt wat ze wilde. Ze heeft wel 2 hele goede vriendinnen die beide ook van alles meemaken in hun leven, wat voor grappige dialogen zorgt. De dames houden wel van een glaasje wijn en die vloeit ook altijd wel wanneer de dames elkaar ontmoeten.
Nicole leest graag in haar pauze buiten op de rand van de bloemenbak, en wanneer zij besluit dit op een dag weer te doen zit er plotseling een man op haar plek, ook met een boek in zijn handen. En eigenlijk is hij best leuk! Zal Nicole nog langer alleen savonds op de bank met een boek in haar handen zitten, of staat ze zich zelf toe halsoverkop verliefd te worden?

Ik heb heerlijk genoten van deze terechte feelgood roman, het enige minpuntje is dat het veel te snel uit was! Ik was ook erg verbaasd dat er heel plotseling een nog al serieuze draai aan het verhaal werd gegeven wat zorgde voor enige spanning. Halsoverkop doet zijn naam eer aan want dit slaat niet alleen op het halsoverkop verliefd worden, het slaat ook op alle beslissingen en keuzes die in dit verhaal halsoverkop worden genomen.
Aline van Wijnen mag van mij snel een nieuwe feelgood gaan schrijven, maar wel eentje die ietsje dikker is dan Halsoverkop!