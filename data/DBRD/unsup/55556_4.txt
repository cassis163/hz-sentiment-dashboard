Een genre dat ik voorheen nooit zou uitgekozen hebben om te lezen, maar ik moet dringend mijn mening gaan herzien… Wàt een verhaal!

Belinda heeft haar zesde thriller heel vlot geschreven, geen enkel moment is saai of langdradig. De spanning blijft constant en soms had ik wel eens een koude rilling over m’n rug. De misdaden worden heel beeldig beschreven zodat je bij elk voorval het gevoel hebt dat je gewoon naast het slachtoffer staat.

Het verhaal is erg goed uitgewerkt, nergens had ik het gevoel dat er iets niet klopte. De gebeurtenissen volgden elkaar mooi op, er is dus een mooie evolutie in het boek. Gelukkig kan je deze allemaal goed volgen en ga je samen met Maud verder en verder op zoek naar de daders…

Wat ik erg geweldig vind is dat er verschillende gebeurtenissen worden gebruikt dat in het echte leven (jammer genoeg) ook plaats hebben gevonden. Je leest onder andere over de zware kettingbotsing op de E17 in 1996, wat toen erg in de media kwam. Andere gebeurtenissen ga ik hier natuurlijk niet verklappen!

Vervolgens wil ik ook benadrukken dat het boek erg herkenbaar is. Ikzelf ben een grote dierenvriend, vegetariër en probeer me ook zoveel mogelijk in te zetten voor dieren in nood. Het is natuurlijk fijn als je zo’n dingen terug ziet in een verhaal, en zeker als het gehele boek hier rond draait!

Als laatste wil ik WPG Uitgevers België bedanken voor het toesturen van dit boek!
http://BooksAndTeaCorner.wordpress.com