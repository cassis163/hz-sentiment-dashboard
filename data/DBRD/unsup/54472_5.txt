Na het lezen van het eerste boek van B.A. Paris keek ik uit naar haar volgende boek Gebroken. Dat boek heb ik net gelezen en ik heb ervan genoten! Het zit heel knap in elkaar. Het lastige is dat ik bijna niets over de inhoud kan vertellen omdat je daarmee al iets kunt weggeven. Dit boek is denk het leukst om helemaal blanco in te gaan, dus blijf weg van spoilers en weersta ook de neiging om op de de laatste paar pagina's van het boek te gluren. Echt, dat maakt het des te leuker. Het boek is erg spannend. Het maakte dat ik door wilde lezen. Heerlijk om hier een dag voor uit te trekken tijdens de vakantie en non stop te lezen. Ik heb het boek nu uit en blijf erover nadenken, dat vind ik goed gedaan van de schrijfster. Enig minpuntje is misschien de lengte van het verhaal in het begin, maar als je het hebt uitgelezen begrijp je waarom dus houd dat in gedachten bij het lezen!
Ik ben fan en raad dit boek dus van harte aan.
En o ja, de cover: zo mooi!