Het is de maand van de spiritualiteit! Ik startte dit jaar met het boek ‘Verhoog je trillingsfrequentie: ontwikkel je persoonlijke kracht en intuïtie’ van Penney Peirce. Een boek wat mijn man Mark in huis bracht. Over trillingen wordt in veel spiritueel getinte boeken gesproken. Hij was nieuwsgierig geworden. En zoals dat zo vaak hier in huis gaat, had ik het boek eerder uit dan hij. Ik vond het al met al niet zo’n best boek (***).

Er zaten interessante stukken in. Bijvoorbeeld over het juiste gebruik van wilskracht. Ik herkende me in de passsage: “Ik leerde in mijn eigen behoeften voorzien, waarbij ik vooral vertrouwde op een ijzeren wilskracht om te slagen in wat ik ondernam. Ik gebruikte mijn wil om mijn intenties te projecteren en in stand te houden, om ijverig te zijn en gedisciplineerd, en om niet op te geven als het moeilijk werd. ‘Waar een wil is een weg’. Nadat ik jaren er in geslaagd was mijn succes te continueren door geconcentreerd en strak vast te houden aan wilskracht, raakte ik uitgeput. Ik wilde helemaal niets meer. Dat was het moment dat ik me realiseerde dat je ook op een juiste manier van je wilskracht gebruik kunt maken. Wilskracht heeft niets te maken met weerstand bieden, forceren of zaken onder controle houden. Het is een kwestie van kiezen. In de grond zijn er twee keuzen: je ruim, liefdevol en verbonden voelen met het hoge trillingsgetal van je ziel (letterlijk je ziel zijn) of je ingeperkt, angstig en overspoeld voelen door het lage trillingsgetal van zelfkwelling (niet je ziel zijn). Als je ervoor kiest om alleen te staan en afgezonderd te blijven, ga je ervan uit dat je alles op eigen kracht voor elkaar moet krijgen, door jezelf en de wereld onder controle te houden. Dat heb ik jarenlang gedaan. Als je ervoor kiest om je verbonden te voelen met het leven, heb je maar weinig van de wilskracht nodig. Je zult ontdekken dat de concepten flow en synchroniciteit de plaats gaan innemen van wilskracht.”

Lees verder op mijn spot: https://www.hebban.nl/spot/angelathissen/nieuws/ik-heb-nog-een-lange-spirituele-weg-te-gaan