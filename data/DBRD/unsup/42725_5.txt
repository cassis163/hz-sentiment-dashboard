Ik ben een fan van Stephen King en heb al enkele van zijn boeken verslonden voornamelijk de redelijk dikke boeken. Zijn verhalen zitten meestal vol detail waardoor het lange verhalen worden en daardoor dus dikke boeken. Het verbaasde mij dan ook dat hij een novelle had geschreven en ik vroeg me dan ook af of dit hetzelfde effect of spanning ging hebben als zijn veel dikkere boeken. Door het verwerken van vele details krijg je het gevoel alsof je echt in het boek zit. Van zodra ik het eerste woord had gelezen in dit boek heb ik het niet meer weggelegd. Ik heb het dunne boekje in één keer uitgelezen. Natuurlijk is het anders zonder de vele details, maar toch is het heel vlot geschreven en de plaatjes in het boek helpen ook om het visueel voor te stellen. Het is geen typisch horror boek zoals we gewend zijn, maar wel een boek met spanning erin op een andere soort manier verwerkt. Ik wou weten waarvoor het kistje diende. Wat gebeurt er als je de knoppen ervan indrukte en in hoever is het leed die dan wordt veroorzaakt de schuld van Gwendy? Het zorgde voor een bepaalde mysterieuze sfeer. Naast mysterie zat er ook een leuke levensles in dit verhaal, waardoor dit een novelle werd dat door iedereen kan gelezen worden. Je moet niet per se fan zijn van horror of thriller verhalen, maar gewoon eens zin hebben in een spannend boekje met een mysterieus kantje.