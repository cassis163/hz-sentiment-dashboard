Dit vind ik een van de betere thrillers van Karin Slaughter. In het begin is het wel even wennen aan het steeds wisselende tijdsperspectief, maar naarmate je verder leest is het heel boeiend te merken dat de twee verhalen steeds dichter naar elkaar toe groeien. De moorden zijn best heftig. Geen enkel bizar detail wordt je bespaard. Maar toch blijft het prettig leesbaar. Het is vooral erg leuk om eindelijk het echte verhaal achter het verleden van vaste hoofdrolspeler Will Trent te kennen. Het laatste gedeelte leest als een sneltrein. Ik ben erg benieuwd wat de schrijfster hierna weer verzint.