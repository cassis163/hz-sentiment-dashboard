Korte inhoud

Georgia staat op het punt te trouwen met de man van haar dromen als haar wereld plotseling ontploft. Uitgerekend op het moment dat ze haar jurk past, ontdekt Georgia dat haar verloofde Ben een schokkend geheim verzwijgt. Overstuur vertrekt ze naar de wijngaard van haar ouders in Sonoma, CaliforniÃ« om bij de druivenoogst te helpen. Maar ook bij haar familie heeft het noodlot toegeslagen en de toekomst van de wijngaard staat op het spel.

Auteur

Laura Dave schrijft voor The New York Times, The Oprah Magazine en Glamour. Haar romans zijn in vele landen populair. Achthonderd druiven wordt verfilmd met Reese Witherspoon en Jennifer Aniston in de hoofdrollen.

Bron: The House of Books

Mijn mening

Achthonderd druiven is het eerste boek wat ik lees van deze auteur. Ik zag het boek voorbij komen op social media, en ik moet zeggen dat de cover alleen me al direct aantrok.

Het verhaal is er een die me bij blijft. Het is een herkenbaar verhaal voor alle lezers, elk op hun eigen manier.

"Synchronisatie. Alles valt samen en wijst naar een punt, als een teken van wat je zou moeten doen. Maar wat geef je op? Want je geeft altijd iets op."

Wat me vaak tegen staat bij romans, is dat de personages meestal oppervlakkig blijven, geen diepgang en je leert ze niet echt kennen. Daar is in deze roman totaal geen sprake van. Dave heeft haar personages een persoonlijkheid en ziel gegeven. Hierdoor heb je het gevoel dat je, aan het einde van het boek, de personages al jaren kent. Je lijkt met ze opgegroeid.

Behalve de personages, heeft het verhaal zelf ook diepgang. De problemen stapelen zich op en kweken zo een diep medeleven voor de getroffenen.

De hoofdstukken zijn perfect van formaat, niet te kort en niet te lang. Dave maakt gebruik van een eenvoudige maar gevoelige schrijfstijl. Hierdoor vlieg je door het boek heen en beleeft hem als het ware zelf.

Een zeer onderscheidende roman, die je laat nadenken over jezelf en jouw omgeving.

Achthonderd druiven

ISBN ebook: 978 90 443 4924 5. Uitgeverij: The House of Books. Aantal pagina's op mijn e-reader: 262. Verschijningsjaar: 2016