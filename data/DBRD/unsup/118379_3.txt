Dagboek uit de rivier is Frederik Baas zijn thriller debuut. Frederik Baas is het pseudoniem van Jan van Mersbergen.

Een schrijver heeft zich samen met zijn hond Clint afgezonderd in de Ardennen, waar hij tot rust wil komen na zijn succesvol debuut. Hier hoopt hij inspiratie te krijgen voor zijn tweede boek. Hij woont echter nog niet lang in de Ardennen als Emma, een jonge vrouw die een paar huizen verderop woont, spoorloos verdwijnt.
Zijn uitgever Robbert komt dan met zijn vriendin Barbara en haar zoon Rens op vakantie in een huisje vlakbij hem. Er is niet veel te doen voor Rens en zo bedenkt Barbara een speurtocht naar het waargebeurde verhaal van dat meisje Emma die daar vermist is.
De schrijver gaat met Barbara en Rens mee op speurtocht. Robbert blijft in het huisje en werkt liever dan dan hij mee gaat. Barbara verzint aanwijzingen voor haar zoontje Rens om hem tijdens de vakantie bezig te houden, maar leiden die aanwijzingen ook naar het vermiste meisje Emma?

Het verhaal was voor mij spannend, maar geen thriller. Wel had je gelijk de verwachting dat er iets om de hoek zou komen kijken.. Maar wat?
Een verhaal met een bijzonder einde..

De schrijfstijl is eenvoudig en het verhaal wordt verteld vanuit de schrijver. Het verhaal is minder spannend dan ik had verwacht. Het heeft meer weg van een spannende roman met een tintje mysterie...
Juist die spanning die een thriller moet hebben mis ik in dit verhaal en had er zeker meer van verwacht.

Al met al..jammer en zeker geen thriller waar je op het puntje van je stoel gaat zitten. Maar voor lezers die een spannend verhaal willen lezen zou ik zeker zeggen dat ze dan dit boek moeten lezen!