De IJslandse auteur Arnaldur Indridason heeft de veelbesproken schaakmatch tussen de Amerikaan Bobby Fisher en de Russische grootmeester Boris Spassky als podium gekozen om er een indrukwekkend en spannend verhaal rond te schrijven. De geschiedschrijvers pennen het jaar 1972 neer, om nog nauwkeuriger te zijn komt er de maand juli achter te staan.
In de Havenbioscoop in Reykjavik wordt een jongen van 17 jaar dood gevonden als het licht aan gaat, hij is doodgestoken. Rechercheur Marion Briem wordt naar het de plaats delict gedirigeerd en kan niets anders vaststellen dan dat er een laffe moordpartij heeft plaatsgevonden.
De vermoorde Ragnar had wel een cassetterecorder bij zich dus ontstaat het vermoeden dat de moordenaar niet heeft gewild dat er iets werd opgenomen van hetgeen er wellicht in de bioscoop werd besproken.

Indridason heeft met Schemerspel een uitzonderlijk mooi verhaal op papier gezet waarbij de menselijke emoties niet buiten spel zijn gelaten. De vrouwelijke rechercheur Marion Briem heeft een grote rugzak met veel jeugdleed te torsen. Ze heeft in haar jeugd tbc gehad en is daar een kliniek voor behandeld. Maar daarnaast heeft ze geen echte ouders gekend, haar vader heeft een dienster zwanger gemaakt en daar is Marion uit voort gekomen. Al met al genoeg stof om een interessant verhaal rond te construeren en dit in combinatie met de politieke intriges die de veelbesproken schaakpartij destijds veroorzaakte.
Met aan het einde van het verhaal, in de allerlaatste regel nog even een ludieke binnenkomst van een meer bekende speurder van Indridason, Erlandur Sveinsson geheten. Al met al een indrukwekkend verhaal van Indridason waar we wel even op hebben moeten wachten. Maar het is beloond, hij mag blijven!


Eindoordeel: 4 sterren

Spanning: 3 sterren
Plot: 5 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 4 sterren