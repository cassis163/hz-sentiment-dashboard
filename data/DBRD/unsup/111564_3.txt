Mooie cover die me een beetje deed denken aan de vroegere Bruna-pockets. Achterflaptekst had mijn interesse gewekt met de quote “Soms is de werkelijkheid angstaanjagender dan het boek, hier is het andersom”. Geen verwachtingen aangezien dit het eerste boek is dat ik lees van Josten & Smits.
Het boek start heel spannend en duister, waarna het wat afneemt aangezien er eerst een verhaal moet opgebouwd worden. Het verhaal leest makkelijk weg omdat het vlot geschreven is, niet teveel overbodige personages heeft die toch wel goed uitgewerkt zijn, korte hoofdstukken. Alle ingrediënten zijn aanwezig in dit boek: humor, spanning, wraak, jaloezie, machtsmisbruik… Een echte whodunit voor diegenen die liever een detective dan een thriller lezen. De ontknoping wordt niet al te snel prijsgegeven wat natuurlijk bijdraagt aan het leesplezier.
Ik vind een vrouwelijke detective wel leuk in dit soort boeken en zal zeker geapprecieerd worden door de vrouwelijke lezers, maar heb wel vraagtekens naar mannelijke lezers toe. Appreciëren zij dit evenveel? Of zien ze liever een mannelijke detective het vraagstuk oplossen?
Dit boek is me goed bevallen, niet te dik, niet te dun, en met een 250 pagina’s leuk als tussendoortje.
En een volgend boek van deze auteurs, zet ik met plezier op mijn verlanglijstje.