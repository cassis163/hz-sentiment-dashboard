Sean en zijn team “Outlaw platoon” vechten in Afghanistan tegen jihadisten. Ze zitten op de grens bij Pakistan. Dit zorgt soms voor moeilijke momenten, want over de grens moeten ze het vuren staken. Ze zijn ongeveer 16 maanden in dat gebied en worden bijna constant aangevallen. Op een moment worden ze omsingeld en voel je de doodsangst van hem en zijn mannen. Het is ze echt overkomen. Als lezer voel je met ze mee. Door het lezen wordt je respect alleen maar groter. Sean spreekt over zijn kameraden en hoe sterk hun band is. Ook heeft hij het over dingen, waar hij het niet mee eens was. En net zoals iedere soldaat heeft hij twijfels en is hij op sommige momenten erg bang. De adrenaline houdt hem overeind, hij moet zijn mannen veilig terug krijgen. Dit zorgt voor emotionele momenten, waar je echt goed bij moet slikken. Toch zit er ook best wat humor in. Zoals zijn ontgroening in Afghanistan. Je ziet alles door de ogen van Sean zelf.
Sean Parnell is zelf soldaat geweest. Hij ws luitenant bij het 10th mountain division. Dit is zijn verhaal, over de tijd dat hij in Afghanistan geplaatst was. Na de aanval op het World Trade Center, besloot hij om in het leger te gaan.
Het is levensecht beschreven, je bent er als lezer echt bij. De gruwelijkheden die deze soldaten meemaken zijn niet niks. Hier zie je niet veel over op tv. Hoe ziet het eruit als iemand geraakt wordt door een kogel of een zwaarder wapen. En hoe ruikt de oorlog? Hoe voelt het om onder vuur te liggen? Dit is zo beeldend op papier gezet dat je af en toe een brok in je keel krijgt.
Door de foto’s krijg je ook een beeld van hoe het er echt uit zag voor de soldaten. En je leert de gezichten goed kennen. Altijd goed om de echte mensen achter het verhaal te zien.
Het is echt enorm aangrijpend. Wij kunnen ons niets voorstellen bij een oorlogsgebied. Deze mannen zijn allemaal helden een voor een. Ze sterven voor onze vrijheid.
Dit boek zorgt voor meer begrip voor hun situaties. Het is ook geen wonder, dat ze zo’n hechte band hebben. Het deed me echt denken aan Band of Brothers, alleen dan in deze tijd. Het speelt zich overigens af in 2006/2007. De cover heeft ook een Band of Brothers gevoel. En de schrijver evenaart dat ook met zijn woorden. En ik dacht altijd dat geen boek ooit in de buurt zou komen van Band of Brothers. Deze dus wel. 5***** verdiende sterren! RESPECT!