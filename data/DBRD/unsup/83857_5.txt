Op een avond was ik als een nieuwsgierig aagje in de boekenlijst van Play store aan het rondsnuffelen tot ik op kosteloze boeken terecht kwam. Daar kwam ik heel wat boeken tegen van Lizzie van Ham, waar onder het boek: De Zomer dat ik je vond. Inmiddels het eerste boek uit een driedelige serie. Dol enthousiast begon ik te lezen tot Jen Minkman me zei dat het boek in één verhaal is uitgegeven bij Dutch Venture Publishing. Genaamd: Verliefd en Verloren. Omdat ik vond dat het boek zo goed begonnen was, las ik meteen verder in het complete verhaal.

Verliefd en Verloren gaat over de 23-jarige Gemma, die vanaf het nieuwe schooljaar stage loopt op een college in Nederland. Voor dat ze opnieuw haarzelf in zweet werkt, gaat ze met haar zus een avondje uit in een café waar op dat moment een bandje speelde. Al snel komt ze in het oog terecht van Julien, de basgitarist van de band.
Gemma ontkent niet dat Julien een bepaald gevoel naar boven brengt en stiekem wilt ze deze aandacht ook niet kwijt. Tot de eerste schooldag aanbreekt en haar hele wereld op zijn kop wordt gezet als ze ziet wie er in haar mentorklas komt zitten. Julien, die rusteloos verder flirt met zijn mentor en bijna geen grenzen krengt, brengt het toch de nodige stress bij Gemma. De job die ze heeft wil ze absoluut behouden, alleen probeert ze een weg tussen de verleidingen door van Julien te bannen.

Verliefd en Verloren was voor mij een luchtig verhaal, dat je eender wanneer kan lezen. Omdat ik zelf in een fase zit dat ik even geen series kan lezen, was dit verhaal het ideale redmiddel om mijn tijd te doorkomen. De schrijfstijl las zeer lekker weg en ik ontken niet dat ik soms heb moeten gniffelen bij bepaalde dialogen of teksten.
Wat ik dan op zich wat mistte was de realiteit. Het was niet zo nauwkeurig en het riep dan wat vragen op. Maar los staand van dit, had ik er enorm van genoten.
Dus zoek je een boek die je uit je leesdip moet halen? Of je hebt echt geen zin om opnieuw een serie te beginnen? Dan raadt ik je dit boek echt aan! Het heeft de gepast humor, het leest zeer lekker weg en bij bepaalde scenes krijg je het er wat warm van … :p