Daan woont al twaalf jaar alleen op een boerderij. Zijn enige zoon wou de boerderij niet overnemen en door de slaande ruzie is hij vertrokken en niet meer teruggekeerd. Door verdriet overmand sterft zijn vrouw een vroegtijdige dood. Wanneer zijn zoon en echtgenote verongelukken blijkt dat Daan een kleindochter heeft die het ongeval heeft overleeft. De plaatselijke priester vraagt om zich te ontfermen over het kind, wat hij schoorvoetend doet. Van het kind verneemt hij dat haar ouders haar opa dood hebben verklaart en dat is een enorme schok voor de man. Niettegenstaande hij een stuurs en hard heerschap is komt er toch iets van liefde voor het kind tevoorschijn maar een ongelukkige val van een schommel zal zijn toekomst volledig in de war brengen. Mooi geschreven verhaal met een beklemmend einde.