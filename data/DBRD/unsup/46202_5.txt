Een heerlijk voorleesboek met de bijzondere tekeningen van Gustaf Tenggren & Garth Williams & Alice Provensen en Richard Scarry.
Het eerste verhaal gaat over baby konijn, iedereen wil weten wat hij later zal gaan worden en iedereen vult dat al voor hem in. Laat hij nou met een heel verrassend antwoord komen? Heerlijk verhaal!
IN het tweede verhaal is Knijn het konijn op zoek naar een hol. Onderweg leert Knijn hoe andere dieren leven. Leerzaam en lief
Het derde verhaal gaat over een konijntje dat een ei vindt, wat zal erin zitten? Een mooie ingang om over de lente en geboorte te praten. Of gewoon lekker lezen.
Oje, het volgende verhaal gaat over een konijntje dat kattekwaad uithaalt. Mooi om eventuele ondeugend gedrag mee te bespreken of niet. Ik vond het een heerlijk verhaal om te lezen.
Het laatste verhaal wordt uitgebreid ingeleid met een introductie van de auteurs. Deze tekeningen wijken iets af van de rest omdat ze gedeeltelijk in zwart wit zijn maar ze zijn zo mooi!1
En dat vind ik nog steeds van de gouden boekjes, groot of klein, het zijn echt pareltjes in de boekenkast en heel bijzonder om te lezen of voor te lezen. Het is gewoon heerlijk om even uit het gedoe van alledag te verdwijnen in een heerlijk boekje samen met de jongsten. Onderwerpen die behandeld worden zijn eenvoudig en daarom zullen ze nooit verjaren. Nostalgie in de boekenkast!