'Een must-read' voor alle Harry Potter fans', "Fee en haar vrienden zijn cooler en grappiger dan iedereen op Zweinstein'..slechts een paar zinnen die ik las over Drakendal van Scarlett Thomas. Je moet het maar durven, een vergelijking maken met Harry Potter, een van de grootste literaire successen als het om magie gaat.

Wanneer de opa van Fee plotseling overlijdt en haar zijn magische boekenverzameling nalaat, komt ze terecht in een wereld van magie, donkere toverkunst, geheimen en raadsels. Haar vrienden Wolf en Max blijken ook over magische krachten te beschikken en ze bundelen hun krachten om de boeken van haar opa te redden van de Diberi, de boekenverbranders.

Het verhaal is vlot geschreven, speelt zich in de toekomst af en bevat humor, het zal de doelgroep van 10-12 jarigen zeker kunnen aanspreken. Maar het maakt beloftes ook niet helemaal waar, op de achterkant van het boek staat dat Fee een draak moet verslaan en het lijkt erop als dit het belangrijkste deel van het boek is.

Het is een onderhoudend verhaal met hier en daar leuke hoofdstukken waar de magie voelbaar is. Tegelijkertijd kan ik me niet losmaken van de vergelijking met Harry Potter en dat is waarschijnlijk waar het misging. Als ware Harry Potter fan kan ik niet anders concluderen dan dat er maar een echte tovenaar is ;)