Johan van den Ende laat in deze historische roman zien wat de kracht is van beeldend schrijven welke kracht, in de allermeest goede zin van het woord, visueel wordt gemaakt door de zorgvuldige beschrijving van details. Inherent daaraan getuigt de inhoud van Witter Zwart, dat de schrijver gedegen onderzoek heeft gedaan naar feiten en omstandigheden die de betrouwbaarheid van de inhoud van het boek als vanzelf op de lezer overbrengt. Witter Zwart beslaat 464 pagina's en mag daarom lijvig worden genoemd. Het tweede punt van kracht is dat het boek van de eerste tot en met de laatste pagina de lezer aan zich weet te binden en in gedachten nawerking geeft, vanwege de inhoudelijke boodschappen die het bevat. Witter Zwart: van harte aanbevolen.