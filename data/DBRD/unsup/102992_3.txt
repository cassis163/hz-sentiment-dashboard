In Shaker Heights is alles tot in de puntjes gepland. Hoe de buurt er uitziet, wat iedereen studeert, hoe iedereen naar school gaat....... Alles. Op een zomerdag wordt deze geplande gemeenschap opgeschrikt door een grote brand dat het huis van de familie Richardson met de grond gelijk maakt. Maar wat hebben de outsiders Mia en Pearl hiermee te maken?

Het boek begint met de brand, wat heel logisch is. Immers, daar draait alles om. Er spoken meteen allerlei vragen door je hoofd. Wie heeft dit gedaan en waarom? Tijd om daar antwoord op te vinden.

Hierna gaat het echter bergafwaarts. Celeste Ng heft meer een lang relaas geschreven dan een verhaal. Alle gebeurtenissen worden vastgelegd en als een soort verslag gepresenteerd. Jammer, want hierdoor wordt het boek een stuk minder aantrekkelijk om te lezen en leer je de personages niet goed kennen om je met hen te kunnen identificeren. Sterker nog, het wordt zelfs een beetje saai. De perspectiefwisselingen zijn amper bij te houden en er zit weinig dialoog in. Zonde.

Er zit wel degelijk een raadsel in het boek verstopt, maar het is niet zo schokkend als gedacht en verwacht. Jammer, want hier had nog zo veel mee gedaan kunnen worden.

Kleine Brandjes Overal heeft helaas nog wat steken laten vallen in het leesplezier. Het is zeker vermakelijk, maar niet snel aan te bevelen en minder sterk dan verwacht. Als je van verslaglegging houdt is dit boek wel degelijk aan te raden. Als je spanning en sensatie met actie zoekt iets minder.