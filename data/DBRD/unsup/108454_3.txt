Zoals ook in het voorwoord van het boek is vermeld, heeft dit boek een anekdotische vertelvorm. Het is de eerste keer dat ik zo'n soort boek lees en moest even wennen aan de schrijfstijl. Door middel van hele korte stukjes lees je hoe het restaurant door de jaren heen is ontstaan. Van de meest chique, dure restaurants tot bekende hamburgerketens. Dit alles is opgetekend in vier gangen.

Een groot gedeelte gaat over de tijd voor en na de tweede wereldoorlog. .
Met schaamte las ik over de rassenscheiding, sommige plekken waren alleen voor blanken. Wat een voorrecht hebben we om niet na te hoeven denken waar je heen wilt gaan of waar je wilt gaan zitten, onvoorstelbaar, zo moet het toch voor iedereen zijn.
Veel bekende schrijvers kwamen ook ter sprake zoals Orwell en Sartre
Ook lees je over een restaurantje waar ze eten klaar maken met afval van een vuilstortplaats in Nairobi, wat een veerkracht hebben zulke mensen.
Maar natuurlijk worden ook over de meest exclusieve plekken besproken waar je kunt gaan eten.

Dat er een strenge hiÃ«rarchie heerst in veel restaurants, daar heb ik nooit zo bij stil gestaan.
Ben toch ook wel erg geschrokken van de vaak slechte arbeidsomstandigheden. Keihard werken voor heel weinig geld. Vooral in Amerika hebben veel mensen twee banen omdat ze niet genoeg geld hebben om rond te komen.

Tenslotte ook een blik op de toekomst, de moleculaire keuken, koken wordt steeds meer een wetenschappelijk experiment.

De geschiedenis van het restaurant is een boek vol interessante wetenswaardigheden al vraag ik me wel af wat er uiteindelijk van blijft hangen.