Dwaalspoor... Pjotr Vreeswijk...
Zijn debuut "Masterplan" vond ik heel goed, nee, is zeer goed! Met dwaalspoor gaat hij nog een trap hoger staan. Alex krijgt het alweer hard te verduren. De ex-agent van de geheime Europese antiterreureenheid 'Operations' krijgt een mysterieus bericht en reist in allerijl naar Brussel. Daar wordt hij geconfronteerd met de doodstrijd van zijn oude baas Sloand. In de ziekenkamer ontmoet hij Henri waarvan hij later vernam dat deze Sloand vervangt. Hij zoekt ook contact met zijn vriendin Natalia. Ze ontmoeten elkaar in de vroegere stamcaf√© van Alex en vanaf dat moment zat hij in een onmogelijke, gevaarlijke situatie. Voor het ontcijferen van de codes doet hij beroep op een vroegere vriendin. Zij was zijn enige kans om hem te helpen. Suzanne was eerst weigerachtig omdat dit haar baan kon kosten, maar uiteindelijk gaf ze toe om hem te helpen. Dan barstte de hel helemaal los.
Pjotr Vreeswijk weet hier alweer een zeer spannend verhaal neer te schrijven. Een verhaal die je meeneemt op de gevaarlijke weg van Alex en de mensen die hem hierin helpen. Je wordt als het ware het boek ingezogen. Dit boek is fictie, maar door de machten die heersen over onze wereld niet helemaal onwaarschijnlijk. Als lezer wordt je geconfronteerd met gevaren die op de loer liggen. Je gaat volledig op in dit verhaal. Dwaalspoor is een prachtige actiethriller. Het is niet voor niks dat Pjotr Vreeswijk de winnaar van thrillerzone debuutprijs 2016 is. Ik vond het een zeer meeslepend boek. Meer als tevreden kan ik dit boek aanprijzen!