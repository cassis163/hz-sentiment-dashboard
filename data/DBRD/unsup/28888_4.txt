Lebowski heeft weer een parel in handen. Na De Vogels van Vessaas is deze roman wederom een herontdekking om kippenvel van te krijgen. In De Reiziger volgen we Otto Silberman, een Joodse zakenman, die na een razzia in 1938 in Berlijn zijn gehele vermogen in een aktetas stopt, de trein neemt en wekenlang wanhopig het land door reist.
Tijd om rustig aan het verhaal te wennen geeft de schrijver niet; direct op de eerste bladzijde bekruipt je het gevoel van ongeloof en van walging over de manier waarop 'bevriende' zakenmensen zijn waardigheid afnemen. Het opgejaagde gevoel van Onno Silberman is als een strakke band om je borst.
De eeuwenoude vraag waarom mensen louter om hun afkomst worden vervolgd is prominent aanwezig en maakt dit boek, geschreven in 1939, ook weer heel actueel.