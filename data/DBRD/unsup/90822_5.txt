Historisch sterk onderbouwd en boeiend geschreven. Zowel met Imprimatur als met Secretum weet dit schrijverspaar een schitterdende combinatie te leggen tussen de "grote geschiedenis" en "de kleine man".
Koningen en edellieden, pausen en kardinalen: zij intrigeren om de macht; zij bepalen de grote geschiedenis en de "te kennen data". Huisknechten, cerretanen, landlopers en voetvolk zij behoren tot de geschiedenis en ondergaan ze. Beide aspecten vinden we terug in dit sterk uitgewerkte boek. Opsommingen kunnen voor snellezers langdradig overkomen. Toch creÃ«ren deze uitgesponnen beschrijvingen de kleuren, geuren en geluiden in het boek. Zij scheppen de sfeer, waarin 300 jaar geleden zowel de hoge kringen als het lagere volk vertoefden. Dat maakt het verschil met bv. Brown's werken (De Da Vinci code en Het Bernini mysterie), die op dat punt oppervlakkig blijven.