De Duin-reeks van Frank Herbert is voor de fantasy-liefhebber een must ! In deze reeks wordt een compleet nieuwe wereld geschapen, een wereld van zand waarin groepen/volkeren op hun eigen wijze strijden om macht. Het is fascinerend om te lezen hoe goed en kwaad maar vooral de vage scheidslijn daartussen wordt gepresenteerd, al dan niet met gebruik van magische krachten en psychologische tactieken. Het klinkt misschien allemaal vrij zwaar maar het is zo goed geschreven dat het heel makkelijk leest. Als je eenmaal in het boek bent begonnen, is het moeilijk om dat boek weg te leggen. Dus: niet lezen voor het slapen gaan want aan slapen kom je anders niet toe !