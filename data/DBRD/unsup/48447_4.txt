Titel: Een kille rilling
Schrijver: Bernard Minier
Uitgeverij: Xander Uitgevers B.V
Verschijningsdatum: 2014
Blz.: 582

Over de schrijver:
Bernard Minier (Béziers, Hérault, 1960) is een Franse auteur en groeide op in de heuvels van de Pyreneeën. Hij werkte jarenlang als douanebeambte, maar kon de droom van het schrijven niet loslaten.
Zijn debuutroman Een kille rilling (Glacé, 2011) werd zeer lovend ontvangen door de Franse pers en lezers. Het boek verscheen in een tiental talen en vooral in Europa sloeg het aan. Het werd overladen met prijzen, waaronder de prestigieuze Prix Polar 2011, die jaarlijks in Cognac wordt uitgereikt tijdens het festival Polar.

Achterflap:
De ontdekking van een onthoofd paard in de ijskoude Pyreneeën zet het kleine valleidorp op zijn kop. Politiecommandant Servaz wordt meteen op de zaak gezet, maar welke zaak... is het gruwelijk verminkte paard een waarschuwing? Wraak? En waar is het hoofd? Als Servaz op het kadaver dna vindt van Julian Hirtmann, een van de gevaarlijkste seriemoordenaars van Europa, roept hij de hulp in van Diane Berg, een jonge psycholoog bij de gesloten psychiatrische inrichting in de buurt waar tbs-patiënt Hirtmann gevangen wordt gehouden. Hirtmann zit opgesloten in de best beveiligde instelling ter wereld, maar er volgt een reeks bizarre, onverklaarbare moorden en die wijzen steeds in zijn richting.

'Een kille rilling' is de ideale thriller voor wie de grenzen van de menselijke geest op wil zoeken en niet terugdeinst voor vele uren zenuwslopende spanning.

Cover:
In een boekhandel springt een cover van Minier er direct uit. Een kille rilling trekt de aandacht door het oog van een paard wat je aankijkt. Een cover die centraal staat voor het begin van een bizar verhaal omtrent dierenmishandeling.
De zin op de cover: Zenuwslopende spanning langs de grenzen van de menselijke geest, is niets teveel gezegd.

Mijn mening:
Een kille rilling is het eerste deel van een veelbelovende serie met Martin Servaz in de hoofdrol. Het verhaal start met een CV van Dian Berg, zij gaat als psychologe aan het werk in de zwaar bewaakte Wargnier kliniek. Een kliniek welke ver van de bewoonde wereld verstopt zit omdat de cliënten die er verblijven, afkomstig van over heel de wereld, en eigenlijk niet geschikt zijn voor het leven. Het zijn psychopaten die je de rillingen over de rug doen lopen.
Wanneer er op een afgrijselijke manier een paard vermoord wordt lijkt Hirtmann, een seriemoordenaar, de dader. Hij is echter niet in de mogelijkheid de zeer zwaar beveiligde kliniek te verlaten dus aan Martin Servaz en zijn team de taak om dit mysterie op te lossen.
De politie en gendarmerie moeten samenwerken vanwege het feit dat het getroffen paard van Eric Lombard is, een man met veel macht in Frankrijk, dit is tevens de oorzaak dat de moord op het paard zoveel media aandacht krijgt.
De zoektocht naar de motieven voor deze lugubere daad zorgt ervoor dat er een beerput wordt open getrokken die voor een aantal inwoners van Saint. Martin verstrekkende gevolgen heeft.
Het verleden wordt ingehaald door de toekomst en het verhaal staat bol van de spanning en gruwelijkheden. Je krijgt als lezer geen moment de gelegenheid om even tot rust te komen.
De schrijfstijl van Minier is bijzonder en indrukwekkend, hij besteedt veel aandacht aan het overbrengen van het verhaal alsof jezelf in de Pyreneeën verblijft. De personages zijn goed uitgediept, en zetten je als lezer tot nadenken.

Quote: De dingen zijn niet altijd zoals ze lijken.

Een paar kleine aanwijzingen waren in mijn ogen iets te eenvoudig bedacht maar dat neemt niet weg dat je als lezer van het begin tot het eind in het verhaal mee gezogen wordt.
Naar de plot toe kwamen de verschillende zaken tot een bizarre ontknoping, totaal verbluft kijk ik uit naar het volgende deel en vermoed dat dit verhaal nog wel een staartje krijgt.
Niet alles is naar tevredenheid afgesloten dus ben wel benieuwd of dit nog een vervolg krijgt.
Een kille rilling is een psychologische thriller die me lang bij zal blijven en Minier is zeker een schrijver die ik aan mijn favorieten lijstje toe ga voegen.
De rillingen liepen me als lezer meerdere keren over de rug, tevens zet het opsluiten van TBS-ers in een zwaar bewaakte kliniek ver van de bewoonde wereld mij aan het denken, aangezien we in onze huidige maatschappij ook zeker te maken hebben met criminelen die nooit meer vrij mogen komen, rijst daarbij dus de vraag waar ze zouden moeten verblijven?

Quote: Hier regeerden de dood en de waanzin

Leesplezier: 5
Originaliteit: 4
Plot: 4
Spanning: 5
Psychologie: 5

Een kille rilling krijgt van mij dik verdiend 4,5 ster.
Bianca