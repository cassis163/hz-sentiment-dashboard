Jisu is een frisse en vrolijke studente die redelijke cijfers haalt en het naar haar zin heeft met haar vriendinnen. Het enige waar Jisu minder blij van wordt zijn alle geplande dates om het perfecte vriendje te zoeken. Iets wat van haar ouders moet, want een perfect vriendje zorgt voor een goede status. Op een dag heeft ze er genoeg van en zegt ze een date (seon genoemd in het boek) af. Hier zijn haar ouders niet blij mee, want haar ouders hebben hogere verwachtingen van haar op studie en op liefdes gebieden. Na die avond vertrouwen de ouders van Jisu niet meer dat Jisu deze kan waarmaken waar ze nu woont, en daarom sturen ze haar naar San Francisco.

Hoewel Jisu erg baalt van deze beslissing, is er ook een lichtpuntje, want dan kan ze niet meer daten. Niets blijkt minder waar te zijn, want de gearrangeerde dates gaan in San Francisco gewoon verder.

In San Fransisco ontstaat er een ware zoektocht voor Jisu, want niet alleen leert ze de mensen daar kennen en heeft ze regelmatig een date, ook leert ze zichzelf gaandeweg het boek steeds beter kennen. Waardoor de vraag ontstaat of ze de perfecte vriend die haar ouders verwachten wel wil vinden.

Ik vond het zelf een heerlijk boek om te lezen. Het was luchtig en het las door de gemakkelijke schrijfstijl vlot weg. Het Engels was goed te doen, ook als je geen Engelse boeken leest. Het mooie is dat vooral de koreaanse cultuur vanuit Jisu en haar ouders goed naar voren komt. Door af en toe ook woorden uit die taal te gebruiken voelt het ook echter en kon ik me nog beter in de belevingswereld van Jisu bevinden.

Ik vind het boek daarom 4 sterren waard. Een echte aanrader als je van een happy end verhaal houdt.