De achterflap van het boek vertelt dat het gaat om een spectaculaire, originele thriller over een professionele martelaar met een strikte beroepscode, een mysterieus verleden en de gevaarlijke overtuiging dat hij het leven van een onschuldig kind kan redden. Hier is eigenlijk maar één ding over te vertellen en dat is dat dit helemaal klopt.
De personages van het boek zijn goed uitgewerkt. Met name de hoofdpersonage Geiger komt goed tot zijn recht. Hij probeert met allerlei psychologische manipulaties, maar ook door lichamelijke mishandeling, de waarheid uit zin tegenstander te krijgen. Zijn verleden is onbekend en eigenlijk vertelt hij ook weinig over zichzelf. In het hele verhaal blijft hij een beetje een vreemde snuiter met een mysterieus verleden. De misdaden zijn niet echt luguber, maar wel goed beschreven.
Naast Geiger zijn er nog een aantal andere personages die de auteur goed heeft omschreven. Harry en zijn psychisch instabiele zus Lily spelen een grote rol in het verhaal.

Het verhaal is niet echt heel erg spannend, maar houdt je wel in zijn greep. En het maakt dat je toch nieuwsgierig bent naar het vervolg..