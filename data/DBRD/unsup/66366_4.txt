Weer een echte Scandinavische thriller

De 22-jarige Göran Stängnäs, bewoner van het psychiatrische ziekenhuis Sudby Sjukhus, vlucht op een avond naar buiten en gaat de wijde wereld in. Tijdens deze vlucht ziet hij op een dichtgevroren water 2 mensen waarvan er een in een merkwaardige houding ligt. Dat is in 1965 het laatste wat hij ziet, de volgende morgen worden 2 dode personen in een wak gevonden.
De moord wordt niet opgelost.
In 2005 krijgt misdaadjournalist Frederik Gransjö opdracht om een reportage te maken rondom de gang van zaken destijds. Dit stuit op heel veel weerstand binnen de kleine gemeenschap.

Goed verteld verhaal met veel aandacht voor karakters en details zoals van Scandinavische thrillers ook bekend is.

Het voordeel van Scandinavische thrillers is dat er uiteindelijk helemaal niets onder de pet blijft. Heb je het verhaal uit dan is overal antwoord op gegeven. Alles is toegelicht ook onderwerpen die, hangende het moment in het verhaal, nog niet eerder verteld konden worden zonder de ontknoping te verraden. Die komen gewoon later aan de orde.
Dit verhaal wordt feitelijk verteld door twee lijnen, de journalist die van alles naar boven peutert en de politie die ook onderzoek doet naar pas gepleegde moorden.
Veel detailinformatie over karakters hoe ze in de jaren zestig leefden en wat er van hen is geworden in het maatschappelijke leven.
En wat voor geheimen ze op hun schouders meetorsen.

IJzersterk debuut!