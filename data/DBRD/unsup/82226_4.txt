Met dit vierde boek in de reeks met politierechercheur Britt Franken heeft Heleen van der Kemp een zeer actueel en geloofwaardig verhaal neergezet. De gevolgen van de handel in en het gebruik van verkeerde partypillen worden goed in beeld gebracht in Bijwerking. Door het verhaal over de pillen heen geweven, krijgen we ook een kijkje in het priv√©leven van de rechercheur. Dit maakt het allemaal wat persoonlijker, zeker als de gevolgen van het gebruik van de pillen heel dichtbij haar dochter Bo komen. Het boek is niet echt een thriller, maar het verhaal blijft boeiend en intrigerend, met een verrassende twist aan het eind. Ik heb wederom genoten van de heerlijke schrijfstijl van Heleen en wat mij betreft mag er zeker een deel 5 komen!