3,5 ster! Erg leuk dit boek met een soort moderne sprookjes, en hoewel het officieel een jeugdboek is, is dit boek wat mij betreft niet alleen voor kinderen.

Het boek bevat vijf verhaaltjes, en bij korte verhalen heb ik nog weleens het gevoel dat het niet echt mogelijk is om in zo weinig woorden een goed verhaal neer te zetten en denk ik soms: als het boek wat dikker zou zijn geweest, zou de auteur de personages en het verhaal wat meer diepgang kunnen geven. Maar dankzij dit boekje weet ik nu dat het toch echt wel kan, in weinig woorden een boeiend verhaal neerzetten. Knap dat de schrijver je zo snel in zijn verhalen weet te trekken.

De vijf verhaaltjes spraken me allemaal aan, elk had zijn eigen charme. En zulke korte verhalen zijn natuurlijk ideaal als je even iets wilt lezen, en er zeker van wilt zijn dat je geen uren door zult lezen omdat je boek zo spannend is dat het uit moet. Een aanrader!