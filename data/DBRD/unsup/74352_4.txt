Als een gewond vogeltje dat opnieuw moet leren vliegen moet Eleanor Oliphant terug leren leven.
Ze is een jonge vrouw, rond de dertig die een zwaar trauma met zich mee draagt. Haar kindertijd met haar moeder en afwezige vader en daarna in opvanggezinnen en opvanghuizen heeft haar geestelijk misvormd. Ze weet niet wat emoties zijn, ze is extreem correct in alles wat ze doet en heeft veel vooroordelen die gebaseerd zijn op hoe iemand eruit ziet. Je mag het haar niet kwalijk nemen, het is haar ingepompt door haar moeder.
Ze is eigenlijk op zoek naar een relatie, denk dat ze die gevonden heeft in een onbereikbare man die ze eens gezien heeft. Daardoor ziet ze niet wat er voor haar neus gebeurd, vriendschap met de slonzige IT-nerd Raymond. Hij leert haar onbewust heel veel over hoe het leven echt is.

Het is aandoenlijk, triestig, schrijnend en hoopgevend. Mooi boek en aangenaam verrast.