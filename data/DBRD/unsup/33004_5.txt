- “The books we love, they love us back. And just as we mark our places in the pages, those pages leave their marks on us. I can see it in you, sure as I see it in me. You’re a daughter of the words. A girl with a story to tell.” -

Nevernight, Nimmernacht in het Nederlands. Een fantasyboek zoals weinig anderen. Eentje waarbij je eigenlijk liever in één keer doorleest. Maar waar je aan het einde ook met een zwaar hart de wereld moet verlaten. Een boek waar ik bij het begin grote verwachtingen bij had.

Het verhaal begint met een schets van de wereld. Een wereld met drie zonnen waar het maar eens in de zoveel tijd nacht is. De periode waarin het licht blijft is lang en wordt de Nevernight genoemd. In het Nederlands is dit de Nimmernacht. De echt donkere momenten wordt Truedark genoemd.

We leren Mia kennen op het moment dat zij zestien jaar is. Doormiddel van schuingedrukte flashbacks leren we haar verleden kennen. Het verhaal wordt verteld vanuit een verteller die soms ook direct tot de lezers spreekt. De lezers worden Gentlefriends genoemd. In voetnoten geeft de verteller extra toelichting op gebeurtenissen.

Het boek is opgedeeld in drie delen. Het verhaal in het eerste deel begint met lange hoofdstukken waarin veel beschreven wordt. Vanaf het tweede deel worden de hoofdstukken korter en gaat het tempo in het verhaal omhoog. Ook zijn er vanaf dat moment minder tot uiteindelijk geen flashbacks meer in het verhaal.

Kristoff schrijft heel beeldend, het kost zeer weinig moeite de wereld voor je te zien. Ook de personages spreken, zijn goed neergezet en kennen zeker voldoende diepgang. Vooral bij Mia kruip je onder haar huid en word je tijdens het lezen eigenlijk even zelf Mia. Ik heb veel fantasy gelezen en dit boek is zeker tot de beste in het genre te rekenen. De karakters zijn goed uitgewerkt, het verhaal is origineel en Kristoff is een schrijver die weet wat hij doet. Naast standaard fantasypatronen is Kristoff ook niet vies van het introduceren van nieuwe elementen zoals de bloedportalen.

Nevernight is een boek voor alle fantasyliefhebbers. Van beginnende tot aan doorgewinterde lezers. Het is een boek wat je bij de keel grijpt en je aan het einde pas loslaat. Jay Kristoff is een schrijver wiens schrijfstijl zo tot de verbeelding spreekt dat je daarna het het vervolg ook zeker zal lezen.