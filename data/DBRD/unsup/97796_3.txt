In ‘Endgame 2 – De luchtsleutel’ gaan de overgebleven deelnemers op zoek naar de tweede sleutel, ‘De luchtsleutel’. Net als het eerste deel is dit deel gevuld met flink wat geweld, soms wat heftig. Ik vond het soms af en toe iets te gruwelijk, hoewel dat wel heel goed bij het verhaal past. Toch vond ik het soms best heftig voor het genre, dit wordt toch onder ‘Young Adult’ geplaatst en dat paste niet altijd even goed.

Desondanks leest ‘De luchtsleutel’ weer als een trein, je zit meteen net als de deelnemers compleet in het spel en je wilt weten of je favoriete speler zal overleven. Ik ben echt benieuwd hoe James Frey het einde van deze serie zal laten aflopen. Er komt namelijk nog een derde deel, hoewel deze pas volgend jaar uit zal komen.

De serie Endgame is spannend, soms wat gruwelijk, maar wel heel bijzonder. James Frey heeft met ‘De luchtsleutel’ weer een boeiend verhaal neergezet en ik ben benieuwd hoe dit af zal lopen.