Miranda heeft een affaire met de rijke maar getrouwde Richard Tremain. Juist als Miranda de relatie wil verbreken, wordt Richard dood aangetroffen in haar bed. Miranda wordt verdacht van moord en belandt in de cel. Nadat ze op borgtocht is vrijgekomen, is ze vastberaden om uit te zoeken wie de dader is. Daarbij krijgt ze hulp uit onverwachte hoek.

Het verhaal begint spannend, maar gaandeweg wordt het romantisch. Miranda wordt verliefd, maar vraagt zich af of deze liefde wel is toegestaan. Daarnaast hangt haar waarschijnlijk ook nog een lange gevangenisstraf boven het hoofd, waardoor ze zich niet wil overgeven aan haar gevoelens. Aan het eind van het verhaal wordt het allemaal wat ongeloofwaardig, maar desalniettemin weet Tess Gerritsen de spanning goed op te bouwen.