Sabrina the teenage witch gemengd met Gilmore Girls is de perfecte samenvatting voor dit boek. Het heeft die perfecte mengeling van magie met het alledaagse leven dat je ook terug kan vinden bij Sabrina. (De oude lieve versie, niet de donkere, spannende versie die nu draait op netflix.) En je krijgt het echte dorp gevoel met zijn iets wat afwijkende bewoners dat je zonder twijfel zal herkennen van Stars Hollow. small town feeling and its quirky residents from Stars Hollow is certainly there.

Als je dat zo leest zul je je waarschijnlijk afvragen waarom ik dit boek maar drie sterren heb gegeven. Eerlijk is eerlijk, het was best een leuk boek om tussen wat serieuzer werk door te lezen. Maar het is een boek dat je na het omslaan van de laatste pagina zo weer vergeten bent. Het idee achter het verhaal is echter wel helemaal geweldig. Volgers van mijn blog zullen allicht wel weten dat ik helemaal gek ben op boeken die alles te maken hebben met cafés waar je kan eten. Dus je aan boek waar een taartenwinkel centraal in staat en dit gemengd met hekserij en magie, dat klinkt gewoon helemaal als mijn ding, toch?

Maar het was de schrijfstijl die me echt teleurstelde. Dit klinkt misschien een beetje pretentieus maar het was allemaal wat te simpel voor mij. De personages maakte geen enkele groei door. Het verhaal was echt heel oppervlakkig. En natuurlijk is het een vrij dun boek en ligt het tempo behoorlijk hoog. Toch mag dit geen excuus zijn om geen goed uitgewerkt plot te hebben. Ook in amper 300 pagina’s kan je een goed samenhangend, bevredigend verhaal vertellen. En dat deed A Slize of Magic dus jammer genoeg niet. Ik las het boek ook voornamelijk omdat ik zo geïnteresseerd was in een feel good boek met magie erin. Magie doet echter pas zijn intreden op het einde van het verhaal en speelt niet zo een hele belangrijke rol in de rest van het boek.

Daarnaast vond ik het verhaal ook wat te kinderachtig of misschien lag het wel aan het feit dat het hoofdpersonage Susanna een beetje simpel was in haar denken. Het hele verhaal door gebeuren er vreemde dingen. Een keuken die zichzelf helemaal opruimt. Een kat die kleding uit de kast kan nemen…. En Susanna vraagt zich geen moment af hoe dit kan. Ze denkt niet dat dit vreemd is en er wel eens meer aan de hand zou kunnen zijn. Ik had echt het gevoel alsof ik een kinderboek aan het lezen was.

Moest het verhaal dieper zijn uitgewerkt en zich meer gefocust hebben op het magie stuk dan had dit zonder twijfel een succesverhaal geweest. Eens magie echt een belangrijke rol speelde in het verhaal nam de kwaliteit van het verhaal ook echt toe. Jammer dat dan alles snel afgehaspeld werd. I

Ik vloeg door het boek op amper twee uurtjes. Een ideaal tussendoortje als je even je hersenen wil uitschakelen en wil genieten van taarten met een klein beetje magie.