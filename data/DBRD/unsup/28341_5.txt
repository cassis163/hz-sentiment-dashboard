Corine Hartman weet van deze korte samenvatting een boeiend en spannend boek te maken! Deze literaire thriller is het dan ook zeker waard om gelezen te worden door liefhebbers van echte thrillers. De kaft met het dode roodborstje brengt je even van de wijs, maar in de loop van het verhaal valt ook dit geheel op zijn plek. En de sprekende manier van schrijven en vanaf de proloog, die nauwelijks één pagina omvat, ben je al geboeid.

Vooral de gedachten die in het hoofd van één van de hoofdpersonen (Anthonie) allemaal bezig houden zijn cursief gedrukt en geven je zo dan ook een idee hoe deze gedachten zich steeds verder ontwikkelen in zijn leven. Later blijkt dat dit een grote invloed zal hebben op zijn manier van handelen. Naar mate je verder in het boek vordert, leef je steeds meer mee met het gezin.

Wanneer dan eindelijk het fatale moment daar is en je leest hoe de vrouw wordt vermoord, zit je zodanig in het verhaal dat je het als het ware voor je eigen ogen ziet gebeuren. Dit gedeelte van het verhaal en het vervolg hierna, malen nu nog steeds -ondanks dat ik het boek al een paar dagen geleden heb uitgelezen- nog in mijn grijze massa rond. Dit zal zeer waarschijnlijk daar nog een tijdje blijven ronddwalen.

Alles wat zich in Een vlaag van waanzin afspeelt kan ook bij jou in de buurt gebeuren; het komt dan ook zeer realistisch over. Deze thriller zal je dan ook nog lang bijblijven. Een boek dat zeker een 5** verdient!

Conclusie:
De auteur heeft al in diverse interviews aangegeven dat we als lezer niet meer in de Jessica Haider-serie moeten denken en Jessica verder moeten koesteren. Heb je heel even de neiging als je het boek voor het eerst open slaat om te denken nou Jessica, deze gedachte ben je al gelijk kwijt zodra je bent begonnen met lezen. Dit is volgens mij de enorme kracht van Corine Hartman. Voor mij is zij de meest favoriete Nederlandse thrillerauteur, maar wellicht heb ik nu last van “tunnelvisie”?

Dit boek heb ik gewonnen bij Hebban samen met Uitgeverij Cargo. Dank voor een paar waanzinnige leesuren!