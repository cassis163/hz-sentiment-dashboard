Tja, wat kan ik er over vertellen wat er nog niet gezegd is?
Ik heb de vorige recensies gelezen (en ook nog vele anderen).
Ik kan degene die pleiten voor een prachtig boek helemaal gelijk geven maar ook degenen welke het bekritiseren. Het komt erop neer dat Zafón een geweldig verhaal kan vertellen maar dat er ook nog puntjes zijn welke voor verbetering vatbaar zijn.
Natuurlijk is het een prachtig verhaal wat zich afspeelt in het Barcelona onder Franco. Ik vond het heerlijk om te lezen op vakantie waar ik in Spanje was en Barcelona ook heb bezocht. Misschien gaf dat wat extra`s. Zafón neemt je mee in het verhaal met een fantastisch taalgebruik. Ook op het verhaal zelf valt weinig aan te merken. Nu dan de mindere kant. Het is inderdaad waar dat er zinnen in voor komen welke soms een halve bladzijde innemen. Prachtig dat er goede schetsen door Zafón gegeven worden maar met deze overdadigheid in een zin kan ik begrijpen dat er lezers zijn welke langzaam afdwalen en het boek weg willen leggen. Soms wil Zafón dus teveel in een zin. Maak de zin wat korter en begin gewoon aan de volgende. Literair gezien is dit ook niet verantwoordt.
Ook ben ik het eens dat Zafón teveel "bubbels" gebruikt. Hij begint iets te vertellen en er blijven maar verhaaltjes bij komen welke mijn inziens aan het verhaal niets toevoegen, dit is zeer jammer.
Nu dan, Ik vond het al met al een prettige leeservaring en dat zorgt er dan ook voor dat wannneer Zafón met een volgend boek komt ik deze zeer zeker in huis haal. Wanneer Zafón leert van deze minpunten zal het volgende boek ongetwijfeld vijf sterren opleveren...