¶ Ze was overduidelijk niet de enige die in echtscheidingen en binnen nieuw samenstelde gezinnen met zichzelf en anderen worstelde. ¶

De cover ziet er indrukwekkend uit. Een pubermeisje zit op de grond. Ze zit best in de put, zo oogt het. De titel "Mus" slaat op Merel, de hoofdpersoon. In het 3e persoon geschreven verhaal, lezen we over Mus en de situatie waarin zij zich bevindt. Nadat haar vader het gezin verlaat, vertelt nu ook haar moeder dat zij een nieuwe vriend heeft. Dat is wennen voor Mus en haar broer. Als ze begrijpen dat meester Luc, oftewel "De kwal" hier mee te maken heeft, denkt Mus "no way". En gaat er bij haar een knopje om. Ze denkt dan maar aan 1 ding: "de kwal moet weg". Daarbij verdringt ze haar gevoelens wat zich ophoopt als de stoom in een snelkookpan, die het kookpunt heeft bereikt.

¶ Waarom had ze dit überhaupt gedaan? Hoe had het in godsnaam zover kunnen komen? ¶

Conclusie

Het zal je maar overkomen: eerst heeft je vader een veel jongere vriendin. En dan weet je moeder te vertellen dat ze een nieuwe relatie heeft met een docent. En niet zomaar iemand, maar een heuse kwal van een leraar. Dat ondervindt de zestienjarige Mus. En bij dit vreselijke nieuws slaan bij haar de stoppen door. Ze is gekwetst en de diepe frustratie is bijna voelbaar. En wat er verder volgt..komt puur door verdriet en diepe pijn.

Kristof Desmet heeft hiermee een zeer mooi en gevoelig Young Adult-verhaal neergezet. Een verhaal dat zeer geloofwaardig overkomt en bij velen een snaar zal raken.

Waardering 5 sterren

https://birdyskids.blogspot.com/2018/06/krisof-desmet-mus.html