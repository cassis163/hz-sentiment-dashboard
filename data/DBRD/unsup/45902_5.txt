Het verhaal is eenvoudig, Polly en haar hondje Sprits gaan naar Amerika met een groot stoomschip. Op het schip raakt Polly haar hondje kwijt. Ze gaat het hele schip over om hem te vinden en komt onderweg van alles tegen. “Hoe kan het dat de volwassenen doorgaan met de dingen aan boord terwijl haar hondje weg is?” Denkt Polly. Dan ontmoet ze een heel bekend persoon, dat maakt dit verhaal extra bijzonder.
Het verhaal is op een mooie manier verteld, de tekeningen maken het extra bijzonder. Zoals we gewend zijn van gouden boekjes is het weer een mooi geheel en deze tekeningen geven de sfeer van de eind jaren 50 goed weer, er is aan kleding gedacht, aankleding en versieringen van het schip. Maar ook hoe anders er met kinderen om werd gegaan.
De kunst van herhaling maakt dit een leuk voorleesverhaal.