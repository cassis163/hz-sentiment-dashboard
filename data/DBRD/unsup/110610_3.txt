In 2008 debuteerde de Australische schrijver Steve Toltz met het boek "Een fractie van het geheel". Hij behaalde met dit boek meteen een plaatsje op de shortlist van de Man Booker Prize 2008. Zo'n nominatie schept natuurlijk een hoge verwachting voor de volgende roman.
Zijn tweede roman "Moeras" gaat over het leven en de vriendschap van de , voor het ongeluk geboren, Aldo Benjamin en zijn vriend Liam Wilder die als schrijver is mislukt en per toeval politieagent is geworden. Om toch nog een poging te wagen al schrijver besluit Liam het leven van Aldo op papier te zetten. Zijn pogingen om rijk te worden, de beschuldigingen aan zijn adres en het mislukken van zijn relaties. Het levert genoeg stof op voor een lijvige roman en een einde van het verhaal wat ook Liam niet zo had kunnen bedenken.

Meteen in het begin van het boek maakt de lezer kennis met de hoofdpersonen en krijgt een schets van de omgeving waar het verhaal zich afspeelt. Als dit duidelijk is, volgt in een duizelingwekkende vaart de rest van het verhaal, waarin de schrijver speelt met de chronologie van het verhaal door langdurige flashbacks en af en toe een flash forward. Hij wisselt van perspectief, laat naast Liam, die het leven van Aldo opschrijft, ook Aldo zelf een groot stuk van zijn verhaal vertellen. Dat gebeurt soms met lange zinnen met enorme opsommingen die vaak wel wat toe voegen aan het verhaal maar soms ook net te veel van het goede zijn. Ook de veelheid van ellende die Aldo overkomt is dusdanig veel , dat het verhaal wat van zijn geloofwaardigheid verliest. Dit is in "Moeras "het grote gevaar: het kan allemaal wat te veel zijn en net niet de goede balans hebben.
Daarnaast kan Toltz mooie beeldende beschrijvingen geven met vileine zwarte humor, waar je stiekem om moet grinniken. Aan one-liners om apart te noteren ook geen gebrek.

"ik bedacht dat ik nooit was geworden wie ik had kunnen zijn, en wie ik ooit was, was ik eigenlijk nooit geweest".

Wie een humoristisch boek verwacht komt van een koude kermis thuis. Wie een boek wil dat met vaart is geschreven, met een aantal mooie zinnen en hilarische gebeurtenissen zit met "Moeras " wel ik het goede boek. Dat het allemaal af en toe net wat te veel is van alles , moet de lezer dan even voor lief nemen.