Ik vond het een eer dat ik een voorloopexemplaar van dit boek mocht lezen. In dit boek wordt op prachtige wijze en vanuit verschillende perspectieven het leven van Sara en Liv beschreven. De schrijfster, Suzan Hilhorst, is er in geslaagd om prachtige woorden te kiezen, die stuk voor stuk zoveel lading bevatten, dat je soms een zin even opnieuw moet lezen, om alle informatie een plaats te geven. Een heftig boek van een intens verdrietige gebeurtenis. Toch is het boek nergens "over de top" emotioneel, het is zeer beheerst en weloverwogen geschreven.
Een boek dat je raakt als moeder en je weer even op zijn plaats zet. Het gaat over waar het echt om draait in het leven. Hoe kostbaar Ã©n kwetsbaar het leven is. Het boek gaat over verdriet, wanhoop, machteloosheid, maar ook over liefde en hoop.
Ik heb het boek na het lezen nog een paar dagen meegedragen, indrukwekkend en verrijkend. Een boek waar we zeker nog meer over gaan horen. Ik denk dat we de schrijfster van harte mogen feliciteren met dit prachtige debuut.