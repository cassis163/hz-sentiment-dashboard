Soms zie je zo'n stapeltje in de ramsj. Duur is het niet dus je neemt het mee. Barbara Nadel lag bij V&D. Geen spijt van. Vooral Belshazzar's dochter (haar debuut) is meer nog dan Arabesk een juweeltje. Nadel schrijft gewoon goed. heerlijk om eens niet te lezen dat het literair is maar een Ikmen & Suleyman detective. Als stijl, diepgang en intrigerende personages het literaire gehalte van een boek bepalen en niet het stempel op een kaft dan zit je hier als fan van literaire thrillers wel goed. Prachtig verhaal over Joden, Russen en oude mensen met geheimen. Istanbul krigt de geur en kleur die het moet hebben. De Turkse politie heeft het maar moeilijk met al die "buitenlanders". Ikmen begrijpot dat je hun achtergronden moet kennen en snappen anders los je geen moorden op. Boeiend van begin tot eind. Als je niet altijd alleen maar recent verschenen boeken wilt lezen en je ziet 't nog ergens voor een habbekrats... niet aarzelen.