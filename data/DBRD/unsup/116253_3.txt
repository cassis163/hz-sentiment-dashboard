De titel: mwah. Het omslag: nog meer mwah. You can’t judge a book just by looking at the cover bewijst maar weer eens zijn waarheid. De ziener is een thriller zoals ze zelden worden geschreven: een fusie van de Angelsaksische traditie en de Gothic Novel, een on-Nederlandse variant.
Het verhaal begint in de 16e eeuw wanneer een jonge non en pater vanwege hun verhouding worden getracht te executeren. Dat is mislukt: de legende van Borley is geboren. Op de plek van het voorval komt een pastorie. Anno 2007 is de twintiger David Mayfair als wees onder zijn hoede genomen door zijn oom. Die probeert in Londen Davids bovennatuurlijke gaven te ontwikkelen en hem in te wijden in de wereld van de Zieners: I can see dead people. Na de moord op twee jonge meisjes in Borley gaat hij er, tegen de raad van zijn oom, naar toe. Daar ontdekt hij dat de oplossing in dat verre, mysterieuze verleden ligt.
Enfin, je moet er van houden, van dit genre. Zoals de jury van de Schaduwprijs 2012, die Valgaren de prijs voor zijn debuut toekende: "Geschreven in een rijke en zorgvuldige taal, in een bedrieglijk gewone stijl. Toch is het alles behalve gewoon.”