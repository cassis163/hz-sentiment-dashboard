'In Mattie, Sadie found a sense of purpose, a place to put her love. But love is complicated, it's messy. It can inspire selflessness, selfishness, our greatest accomplishments and our hardest mistakes. It brings us together and it can just as easily drive us apart.'

Courtney Summers vertelt ons over het harde leven van de zusjes Sadie en Mattie. Sadie heeft een hekel haar moeder omdat ze een alcoholist is en de meiden aan hun lot overlaat, maar doet alles wat in haar macht ligt om haar zes jaar jongere zusje een zo fijn mogelijk leven te geven, zonder wrok te koesteren voor hun moeder. Wanneer Mattie dood wordt aangetroffen, verdwijnt Sadie om wraak te nemen op de moordenaar van haar zusje...

Summers heeft een unieke manier om haar verhaal te vertellen. We lezen vanuit Sadies perspectief en krijgen zo achtergrondinformatie over het harde leven van de meiden te weten. Hoeveel impact het alcoholmisbruik van hun moeder op ze had, maar ook welke taak de vriendjes van hun moeder kregen en hoe de meiden op elkaar waren aangewezen toen hun moeder besloot ze achter te laten en te vertrekken. Ze waren erg op zichzelf en buiten de buurvrouw waren er maar weinig andere mensen in hun leven. De andere manier van vertellen is door middel van podcasts. Radiopresentator West McGray hoort op een benzinestation over de moord van Mattie en de verdwijning van Sadie en stelt een onderzoek in. Mensen die een lijntje in het onderzoek hebben, komen aan het woord. Door deze podcasts krijgen we juist weer meer achtergrondinformatie over de levens van de zusjes voordat de narigheid begon. Een unieke en fijne manier om diepgang te creÃ«ren.

Je kunt de podcasts daadwerkelijk beluisteren (gratis), via deze link. Aanrader! https://us.macmillan.com/podcasts/podcast/the-girls-find-sadie/

Het is een verdrietig boek dat eigenlijk een ander eind verdient dan het nu gekregen heeft, maar het is zeer zeker een boek dat indruk maakt en je na laat denken en juist dit einde heeft hiertoe bijgedragen. Het verhaal sluimert nog even door je hersens om het een plekje te kunnen geven .De personages zijn realistisch en hoewel de gedachtegang van Sadie behoorlijk intens is, is het tegelijk geloofwaardig en spatten haar frustraties van de pagina's af. Je voelt met haar mee en hebt medelijden met haar. Door een gebeurtenis is haar hele leven van haar afgenomen en je snapt de beweegredenen tot wraak. De auteur neemt je echt mee het hoofd van Sadie in.

Het boek zet onderwerpen als alcoholverslaving en kindermisbruik op een andere manier in de spotlight. We lezen dit keer niet hoe zwaar het is om hulp te zoeken of om er overheen te komen, maar we lezen nu juist over de consequenties die deze acties op andere mensen hebben. Tussen de regels door valt er een belangrijke levensles voor jongeren te lezen.

Sadie is geen moeilijk boek en hoewel de tekst simpel geschreven is, heeft Courtney er een meeslepend en goed boek van gemaakt. Aanrader!