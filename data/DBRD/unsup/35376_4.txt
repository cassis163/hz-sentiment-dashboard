Op aanraden van zijn docente Nederlands heeft mijn jongste zoon De belofte van Pisa gelezen (3 Havo). Meestal lees ik de boeken ook die de kinderen voor school lezen. Ik vind dat leuk en meer dan vaak verrassend hoe zij het lezen ervaren hebben en daar een mening over hebben. Altijd leuk om over een boek na te praten. Deze debuutroman van Mano Bouzamour dus ook gelezen. En met veel plezier. Volgens mijn zoon het beste boek tot nu toe gelezen (op Erebos na). Met name de schrijfstijl is als bijzonder ervaren. Alsof hij er echt bij was. De humor erin werd ook als erg leuk ervaren. Het gedeelte met de fantasie over Anne Frank werd als langdradig ervaren. Voor een jongen van 14 jaar die als passie gitaarspelen en gamen heeft, werd het boek snel uitgelezen. Door mij overigens ook. Leuk boek!