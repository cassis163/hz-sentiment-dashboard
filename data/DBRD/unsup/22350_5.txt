Effie erft een bibliotheek met 500 boeken wanneer haar opa overlijdt. Effies vader is het niet eens met deze erfenis en verkoopt de boeken aan de boekhandelaar. Dankzij een vriend en een speciale gift van haar opa, blijkt dat er maar 499 boeken zijn verkocht en dat er nog één boek, Dragon's Green, verborgen ligt in het huis van opa. Dragon's Green blijkt een magisch boek te zijn en Effie haar wereld wordt verrijkt met magie. Samen met haar nieuwe vrienden en de giften gaat zij proberen de boeken uit handen van de boekhandelaar te redden, terwijl ze ondertussen worstelen met de leer van de nieuwe gaves.

Scarlett Thomas zet met Dragon's Green echt een fantastisch boek neer. Draken, prinsessen, een schurk en een held, magie en boeken. Wat wil een leesfanaat nog meer? Werkelijk alle ingrediënten voor een heerlijk boek zijn aanwezig en gelukkig heeft Thomas er ook een goed boek mee neergezet. Door de simpel geschreven tekst en een hoge dosis humor ontkom je er niet aan om het boek in één ruk uit te willen lezen.

'Oh.' The dragon looked sad. 'Gosh'. "

Vriendschappen staan centraal in het boek en ondanks de jonge leeftijden van de personages, is het zo fijn geschreven dat er absoluut een klik vormt. Je leeft mee met de groeiende vriendschappen, maar ook met het verdriet wat deze personen moeten verwerken. Maar buiten dit, is het om de zoveel bladzijden tijd voor een grapje en deze uit zich op verschillende manieren. Sarcarsme komt voorbij, maar ook flauwe humor. Hier ontsnapten er zeker een paar flinke gniffels tijdens het lezen! Ook heeft Thomas er spanning in gezet. Niet nagelbijtend-spannend, maar spannend op de manier van een jeugdboek die perfect in dit boek past. Door al deze elementen heeft Thomas een boek neergezet dat geschikt is voor jong én oud!

Is het al april 2018? Ik wil verder lezen! Dragon's Green krijgt 4,5 welverdiende sterren. Het boek is ook vertaald naar het Nederlands. Het heet Drakendal en ligt al in de winkels. Perfect Sint- of Kerstcadeautje!