Jack Reacher heeft zich zowaar een beetje gesetteld, hij heeft een huis geÃ«rfd en heeft iets dat op een relatie lijkt met Jodie. Toch blijft het zwerversbestaan aan hem trekken. Al de rompslomp die komt kijken bij het hebben van een huis vindt hij lastig.
In dit boek komt hij in de problemen nadat hij in een nieuw restaurant is gaan eten. Nieuw restaurant betekent dat het bescherming nodig heeft van deze of gene bende, wie maakt niet zo veel uit, van iemand. Niet betalen komt neer op geweld en kost altijd meer. Reacher denkt te helpen, maar hij weet niet dat hij in het vizier van de FBI zit.
Die houden hem in het oog want hij voldoet aan het profiel van een seriemoordenaar. Alles wijst in zijn richting. Hij wordt opgepakt. Hij beseft dat als hij wil bewijzen dat hij niet de dader is, zelf de dader zal moeten pakken. Maar dat is niet zo simpel met de FBI hijgend in zijn nek.

Spannend boek met een vrij ongewone ontknoping.

Het is leuk om te lezen hoe Jack Reacher omgaat met iets waar anderen heel blij mee zouden zijn, namelijk een eigen huis. Ik denk dat de meerderheid van de bevolking zou staan springen om zo'n erfenis, maar niet Jack, hij vindt het allemaal last, papieren in orde brengen, taksen betalen, zorgen dat het onderhoudt gebeurd, in het oog houden dat er olie is voor de verwarming. Het is nogal wat voor iemand die ongebonden wil zijn.