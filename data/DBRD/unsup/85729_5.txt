After You, het vervolg op het inmiddels verfilmde boek Me Before You van Jojo Moyes.

Het leven na Will Traynor blijkt voor Louisa Clark ontzettend moeilijk. Voor een lange tijd heeft ze het gevoel dat ze heeft gefaald en Will teleur heeft gesteld met de manier waarop ze haar leven leeft. Maar dan staat er een vreemde voor de deur, die het leven van Louisa compleet verandert.

Van wat ik dacht dat een goed vervolg zou worden op een gecompliceerd, maar hartverwarmend liefdesverhaal, bleek zoveel meer te zijn dan dat. Moyes krijgt het voor elkaar om in het tweede boek nog meer personages te introduceren die, net zoals Louisa Clark en Will Traynor, mijn hart veroverden.
Het boek heeft vele verassende wendingen. Net als het eerste boek heeft Jojo Moyes dit in haar prachtige stijl geschreven. Het boek gaat over zoveel meer dan rouw, vooral omdat het de ontwikkelingen laat zien die Louisa doormaakt.

Een boek waarbij je af en toe een traantje wegpinkt, maar desalniettemin een echte aanrader voor fans van Me Before You.