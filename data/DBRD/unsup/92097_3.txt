Diepgravende "opgravingen".

Een verhaal wat eigenlijk geen thriller genoemd mag worden. Het gaat om twee hoofdkarakters: een jongen die alles op alles zet om een ontwricht gezin weer op de rails te krijgen. En een seriemoordenaar die doordat de buitenwereld contact met hem zoekt, in feite opnieuw "opgeladen" wordt. Natuurlijk wordt het nog wel ergens spannend in het boek, maar in feite is het meer een drama/roman dan een thriller. Wel een bijzonder verhaal overigens, waar niet alleen één van de hoofdpersonen diep graaft tijdens amateuristische "opgravingen", maar ook de auteur! Zij weet op een bewonderenswaardige manier inzicht te geven in de hersenspinsels van twee, volkomen van elkaar verschillende karakters. Ze graaft diep in de gedachten van de personages waarbij de meest griezelige en opmerkelijke gedachten opgegraven worden. 3 sterren zijn verdiend bij dit wel bijzondere debuut.