In het begin is het moeilijk om in het verhaal te komen, vanwege de wisselende verhaallijnen en het feit dat je de wereld moet nog leren kennen. Echter, heel snel wordt je het verhaal ingetrokken en lees je met plezier dit boek uit. Tevens wordt je nieuwsgierig naar hoe de andere boeken van Sara Raasch zijn. Ik hoop deze dan ook in de toekomst te lezen. Tevens hoop ik dat het vervolg van These Rebels Waves snel uitkomt.

In het boek zijn verschillende hoofd thema’s te herkennen, namelijk: godsdienst, diversiteit, politiek, familie, het gebruik van magie en het vechten tegen een ziekte.

De godsdienst is vooral in de verhaallijn van Benat te vinden. Dit komt tot uitdrukking doordat mensen elkaar beschuldigen van gebruik van magie en andere onreinheden en daarvoor op de brandstapel moeten of een andere lichtere straf krijgen. De manier waarop de godsdienst wordt uitgeoefend deed me vooral denken aan de witch trails in Salem en de heksenjachten in de middeleeuwen, maar ook de nazis en IS en de Spaanse inquisitie. Het deed me ook denken aan de heksenvervolgingen die in beeld worden gebracht in de BBC- serie Merlin en de serie Charmed. Dit omdat ze de godsdienst gebruikten als een stelletje fanatiekelingen om zo onschuldige mensen te vermoorden en te martelen en zo de macht te houden.

Diversiteit wordt ook goed door Benat uitgedrukt door het feit dat hij homoseksueel is, maar ook de diversiteit van culturen op Grace Lorray. Grace Lorray is namelijk een toevluchtsoord voor verschillende bevolkingsgroepen.

Politiek is in alle verhaallijnen te vinden. Zo vindt je zowel corruptie in het politiek bestuur van Agrid en in de council. Tevens zit je ook met de verwikkelingen tussen de council en de smokkelaars clans, omdat de belangen van beide groepen de hele tijd met elkaar clashen. Dit leidt weer tot een toekomstige oorlog op Grace Lorray.

Familie is belangrijk omdat de relatie tussen Benat en zijn vader niet goed is en ook de hele tijd gehint wordt naar de goede relatie tussen Benat en Paxben (ook al wordt dan verondersteld dat hij dood is). Tevens is de relatie tussen Lu en haar ouders niet zo goed als het lijkt. Zij doet alles voor haar ouders, maar wordt daardoor wel misbruikt als spion en in gevaar gebracht. Tevens blijkt ze ook nog als dubbelspion gebruikt te zijn door haar vader. Wat de zaken voor haar alleen maar erger maken.

Het gebruik van magie en het vechten tegen ziekte liggen als thema kort bij elkaar, mede omdat Lu deze zieken probeert te helpen door de pijn te verlichten. Tevens blijkt Lu onbewust de remedie tegen deze ziekte gevonden te hebben. Tenslotte, is er ook nog Benat die door zijn vader wordt ingezet om de remedie te zoeken, maar dit wel op zijn eigen manier wil doen.

Qua verhaallijnen en als personages zijn overduidelijk Lu en Vex het leukste. Mede omdat gedurende hun verhaallijnen meer achtergrondinformatie wordt gegeven en dat vind ik heel interessant om te lezen. Veelal zorgt de achtergrondinformatie er ook voor dat ze gaan reflecteren en een verandering doormaken. Zo verandert Lu van naïef naar iemand met een betere blik op de wereld en Vex verandert van nonchalant en alleen een piraat naar een held. Benat is het minste interessante personage, omdat er alleen wordt teruggekeken naar de situatie samen met Paxben maar niet naar de andere geschiedenis van hem. Hierdoor leer je het personage minder kennen en heb je minder verrassende wendingen zoals bij Lu en Vex/Paxben.

Echter soms vond ik de verhaallijnen van Benat ook heel interessant om te lezen, omdat hij in gevaar was om beschuldigd de worden voor ketterij. Daardoor hangt het ook van het tijdstip van het verhaal af, wanneer welk verhaallijn het interessantste is om te lezen.

Kortom dit boek is een verhaal met verschillende plottwisten en vol verrassingen. Je zult merken dat je het boek met moeite neer kan leggen en altijd smacht naar meer!!!!