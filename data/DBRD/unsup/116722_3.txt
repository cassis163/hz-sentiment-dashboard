Professor Emily Wess heeft, zonder dat zij het op dat moment weet, de sleutel in handen die leidt tot ontrafeling van de Nag Hammadi-geschriften. Haar neef verblijft een poos bij haar in huis en wanneer er ingebroken wordt door leden van een sekte die deze sleutel in handen wil krijgen, kost het hem zijn leven wanneer hij gaat kijken wat al dat nachtelijke lawaai is. Om te voorkomen dat de daders de sleutel in handen krijgen en om te zorgen dat zij hun straf niet ontlopen reist Emily af naar Egypte, samen met haar man en een bevriende agent van de FBI.

Hoewel het verhaal net weer even anders in elkaar zit is het wel een beetje een 13 in een dozijn verhaal. Historie, vreemde tekens, codes, een race tegen de klok, wereldwijde belangen in het heden. Het is prettig om te lezen maar geen vernieuwend en verfrissend verhaal. Een verfilming van het verhaal zou zeker niet misstaan.