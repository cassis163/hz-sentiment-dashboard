In het begin van het boek moest ik wel erg wennen aan de manier waarop het verhaal geschreven is. Paige, de hoofdrolspeelster uit het verhaal, spreekt je namelijk direct aan. Alsof jij bij het verhaal hoort en mee hoort te spelen. Je krijgt als het ware een soort van rol toebedeeld. Naarmate je verder in het verhaal komt, raak je hier meer aan gewend en leest het boek lekker weg.

Paige Nolan is eigenlijk een normaal typisch meisje, die je overal tegen zou kunnen komen. Echter heeft Paige wel een aantal dingen die een normaal meisje gewoonlijk niet in huis heeft: ze spreekt 5 vreemde talen en heeft de zwarte band in diverse vechtsporten. Bovenal kent ze geen angst! Dit zorgt voor situaties waarvan je van te voren nooit had verwacht dat ze zouden gebeuren.

Andrea Portes weet het verhaal zo te schrijven dat je bovenal nieuwsgierig blijft. Ze wisselt in haar schrijfstijl door pop referenties te gebruiken tijdens spannende, maar vooral ook geestige gebeurtenissen.

Met name op het einde van het verhaal, komen veel puzzelstukjes samen. Samen met Paige, kom je namelijk nog voor een aantal verassingen te staan m.b.t. personages die je gedurende het boek leert kennen. Maar aangezien ik geen spoilers wil geven, ga ik hier verder niet op in.

Kortom: houdt je van actie, avontuur, mysterie, spanning, romantiek en girlpower? Ben je bestand tegen een nuchtere, maar vooral ook humoristische blik van een vrouwelijke spion? Lees dan vooral Liberty!

Het is een heerlijk boek om tussendoor te lezen, als je even klem loopt met een ander verhaal of als je een hangover hebt van een ander boek of serie. Met dit boek kom je daar gemakkelijk weer uit, juist omdat het zo lekker weg leest!