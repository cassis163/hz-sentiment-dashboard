Het eerste werk van Loes den Hollander en tegelijkertijd ook het eerste werk van deze auteur in mijn boekenverzameling.
Eigenlijk kan ik heel erg kort zijn over dit intrigerende boek: absoluut top!
Hoofdpersoon Sandra wordt op indrukwekkende wijze beschreven; tijdens het lezen van het boek lijkt het continue of je daadwerkelijk in de huid van Sandra zit. Verder zijn de banden wat betreft de relationele sfeer in psychologisch opzicht op een buitengewoon indrukwekkende manier beschreven. Ik kan me niet herinneren dat ik een boek binnen zo'n korte tijd heb uitgelezen: als je er eenmaal aan begonnen bent, blijf je doorlezen om te weten hoe het afloopt. Het ook nog eens compleet onverwachte einde maakte dit boek voor mij in één woord een topboek.
Als dit werk een voorbode is voor de andere boeken van Loes den Hollander dan heb ik in elk geval bijzonder hoge verwachtingen!
Overigens: het overgrote deel van de lezers van dit boek zal ongetwijfeld vrouwelijk zijn, maar ik als jongeman van 28 wil dit boek de rest van mannelijk Nederland eveneens aanraden.