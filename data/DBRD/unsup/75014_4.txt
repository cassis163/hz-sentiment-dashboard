In één dag heb ik dit boek uitgelezen! Wat een pageturner, lekker leesbaar geschreven en bovendien een spannend verhaal !
Het boek draait om de hoofdpersonen Lisa, haar dochter Ava en haar collega Marilyn en later in het verhaal komt Katie (Lisa’s vroegere vriendinnetje) daar nog bij. De vrouwen hebben allemaal hun geheimen. Elk hoofdstuk wordt vanuit een van deze vrouwen verteld waardoor ik soms een tikje ongeduldig werd wanneer bijvoorbeeld weer een hoofdstuk wat door Marilyn verteld wordt "aan de beurt was" terwijl ik zo graag Lisa’s verdere verhaal wilde lezen!
Sarah Pinborough weet je steeds op het verkeerde been te zetten. Ik was een aantal keer echt verrast door een onverwachte plotwending en pas op de laatste pagina's vallen de puzzelstukjes in elkaar. Het is na Wat Jij Niet Ziet het tweede boek wat ik lees van deze auteur en het zal zeker niet het laatste zijn! Dit boek is wat mij betreft een echte aanrader en krijgt van mij vier sterren!