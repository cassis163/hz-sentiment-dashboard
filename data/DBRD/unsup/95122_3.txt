De mooie verschijning van Gia de Leeuw wordt door velen graag gezien, behalve door haarzelf. In een wereld van concerten en evenementen, waar zelfvertrouwen juist heel belangrijk is houdt ze zich staande.
Hoewel geliefd door iedereen om haar heen, zien maar weinig personen de echte Gia.
Beschadigd door haar ervaringen begeeft ze zich niet meer op het liefdes pad tot een spontane ontmoeting in BelgiÃ« er voor zorgt dat dit alles verandert en haar leven op zijn kop zet. Wie weet het hart van Gia te stelen en wint de prijs van vertrouwen?

Samenvatting:
Gia de Leeuw is werkzaam bij evenementenbureau. Ze is een ontzettend knappe vrouw, die niet doorheeft hoe knap ze is en welk effect ze heeft op de mannen die ze ontmoet. Volgens haar is ze niet de moeite waard en dat beeld wordt voor haar bevestigd, omdat alle mannen alleen maar oog lijken te hebben voor haar beste vriendin May. Als Gia door haar baas naar Antwerpen wordt gestuurd om de samenwerking met het concertgebouw in Antwerpen in goede banen te leiden, ontmoet Gia drie mannen waar ze zich tot aangetrokken voelt. Joe en Jason, twee Amerikaanse broers van een rockband en Sergio, de Belgische motoragent. Zal een van deze mannen eindelijk tot Gia door kunnen dringen, en zal Gia in staat zijn om het verleden een plaats te geven, zodat het haar zal lukken om weer vertrouwen te krijgen in mannen? Haar vertrouwen is namelijk flink toegetakeld door haar ex-vriend en voor geen prijs wil Gia de pijn van verraad weer ervaren.

Conclusie:
Prijs van vertrouwen is het debuut van schrijfster T.M. Zaan. Het boek is heel anders dan andere romantische boeken. Niet het standaard verhaallijn, verliefd, samen, misverstand, uit elkaar en uiteindelijk weer bij elkaar. De schrijfster heeft haar eigen verhaal lijn waardoor het boek niet standaard is en niet erg voorspelbaar, waardoor het leuk is om het te lezen.
Het leest vrij makkelijk doordat het eenvoudig is geschreven. De personages en het verhaal zijn leuk en verrassend. Het heeft leuke onderdelen zoals muziek, de popwereld en bekend zijn.
Wel moet ik eerlijk zeggen dat ik persoonlijk het verhaal wat te langdradig vond en iets te eenvoudig. Ook vond ik de personages erg emotioneel, de tranen liepen wat te vaak en te makkelijk over hun gezichten. Ik vond Gia af en toe een vrij irritant en een onnozel persoon, en het verhaal verviel zo af en toe in herhalingen. Maar ondanks deze minpunten bleef ik wel getriggerd, en kon ik moeilijk stoppen met lezen. Een ideaal boek om te lezen op het strand, wat de cover al doet lijken! Heerlijk romantisch, knappe en sexy kerels, die tot de verbeelding spreken. En vriendin May is grappig en zorgt voor de humoristische deel.
Al met al een uitstekend geslaagd debuut.

Met vriendelijke leesgroet, Jolanda Dijkstra - Klinkenberg