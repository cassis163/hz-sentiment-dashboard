Op de een of andere manier moet ik Web van Inkt en het vervolg Nacht van Inkt hebben overgeslagen toen ik de boeken die ik al eerder had gelezen hier aan het beoordelen was. Het eerste deel, Hart van Inkt, had ik gekregen, en toen ik hoorde dat er een vervolg op was, deel 1 heeft namelijk een nogal gesloten einde, was ik meteen nieuwsgierig. In dit verhaal komen de figuren niet uit het boek, maar gaan Meggie en de rest van de hoofdpersonen de Wereld van Inkt in, in het boek Hart van Inkt (niet het eerste deel van de serie, maar een boek dat de hoofdrol speelt in de boeken). In dit boek is er een sprookjeswereld en komen ze in moeilijkheden. Dit verhaal moet het duidelijk hebben van de originaliteit, want dat is het zeker. De schrijfstijl is hier en daar langdradig, maar daar kan makkelijk doorheen gelezen worden. Het einde verrasst me wel, ik had het niet verwacht, maar verder zal ik er niets over zeggen om niets van het verhaal te verklappen. Het is wel, voor mij dan, duidelijk een jeugdboek, maar toen ik las het ook al wel weer een aantal jaren geleden, en toen vond ik het erg leuk. Wanneer iemand nog een cadeau zoekt voor een 13/14 jarige kan ik deze trilogie zeker aanbevelen, maar dan kan beter deel 1 (Hart van Inkt) worden gegeven.