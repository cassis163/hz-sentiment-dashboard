Aaron Falk keert na jaren terug in zijn geboortestad Melbourne om de begrafenis van zijn jeugdvriend Luke bij te wonen. Alles wijst erop dat Luke zijn vrouw Karen en zijn zoontje Billy om het leven heeft gebracht en daarna zelfmoord heeft gepleegd. Falk heeft hier ook zijn twijfels over en besluit op onderzoek uit te gaan.

Aaron gaat samen met brigadier Raco op onderzoek uit. Falk leert hierbij de plaatselijke bewoners kennen, zoals barman McMurdo en het schoolhoofd Scott Whitlam, waar Karin ook werkte. Falk beschuldigt al gauw Mal Deacon, de vader van Ellie en diens neefje Grant Dow, die beiden bekend staan als herrieschoppers. Mal Deacon is al sinds mensenheugenis de buurman van Luke en ze konden elkaar niet luchten of zien. Doordat ze beiden een waterdicht alibi hebben, kan Falk niks anders doen dan ze vrij te laten. Als het spoor dood lijkt te lopen, zet hij voor zichzelf nog alle feiten op een rijtje. Door de eindjes aan elkaar te knopen leidt dit naar de waarheid over Luke.

Aaron is Ellie nooit vergeten, zijn jeugdliefde in de tijd dat Luke en hij beste vrienden waren. Door zijn speurtocht om Lukeâ€™s onschuld te bewijzen, stuit hij op een diep geheim waardoor zijn visie op het verleden plots op wankelen staat.

'Ik heb ontzettend genoten van dit verhaal. Het boek pakt je meteen bij je lurven en sleept je helemaal mee in het verhaal. Ik kon het niet wegleggen. Er zijn twee verschillende verhaallijnen en toch zijn ze onmisbaar met elkaar verbonden. En omdat het geheim stukje voor stukje onthuld wordt, dan moet je juist wel door blijven lezen. Vijf sterren voor dit debuut!