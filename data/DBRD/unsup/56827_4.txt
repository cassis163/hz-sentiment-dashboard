Ze zeiden dat haar dochter dood was, maar dat bleek een leugen.

Zoals de voor- en achterkant van het boek doet vermoeden is dit een ijzingwekkende thriller, het zal je maar gebeuren dat het kindje waar je zo naar verlangd hebt tijdens de geboorte sterft. Maar wat gebeurt er met je als je hoort dat je kindje helemaal niet dood is.....
Wanneer Geniver hoort dat Beth nog in leven is bloeit de hoop op en gaat ze tegen alle waarschuwingen in haar dochter zoeken. Dat dit voor de nodige spannende en emotionele ontwikkelingen gaat zorgen moge duidelijk zijn.

Art en Gen hebben een schijnbaar gelukkig huwelijk, na de dood van hun ongeboren kindje stort hun wereld in. Art pakt de draad van het normale leven weer op en Gen wordt een schijnvertoning van zichzelf. Het lukt ook niet meer om via de natuurlijke weg zwanger te worden, en dus volgen er een reeks van kunstmatige behandelingen. Geen enkele behandeling slaat aan, en in de laatste ISCI behandeling heeft Gen dan ook geen zin. Na het nieuws over haar kindje bijt ze zich vast in haar zoektocht naar Beth. Zal ze haar kindje vinden, en waarom mocht zij haar dan niet zelf grootbrengen?

Het verhaal wordt vanuit Geniver verteld, zij is de ik persoon in het verhaal. Al vrij snel heb ik in de gaten dat er personen uit haar naaste omgeving op de hoogte moeten zijn van wat er acht jaar geleden tijdens de geboorte van haar kindje is gebeurd. Maar de wending die het verhaal neemt en het uiteindelijke verbijsterende plot had ik niet kunnen vermoeden. Ik heb een goed beeld gekregen van de verschillende personages in het boek, vooral Gen is uitstekend uitgewerkt. Kon me volledig in haar doen en denken inleven en zou net als haar zelf op onderzoek zijn gegaan.
Het is een verhaal dat je vanaf de eerste pagina gefocust houd, de spanning is zeer goed opgebouwd en heeft mij tot het einde aan toe in zijn greep gehouden. Een echte pageturner.
Deze zin viel mij op.
Hij krijgt jullie wel, fluister ze, Daar heb ik voor gezorgd. Hij krijgt jullie wel, allebei.
Ik heb de hoop dat er hierdoor nog een deel 2 aan zit te komen
Had het boek in twee dagen gelezen.
Boek krijgt van mij 4****