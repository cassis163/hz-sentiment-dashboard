Het zou van Alfred Hitchcock geweest kunnen zijn of anders had hij het verhaal wel gekocht en er een echte Hitchcock film van gemaakt. Maar in deze tegenwoordige tijd heet de eigentijdse Hitchcock zo niet maar luistert naar de naam Sebastian Fitzek. Deze Duitse auteur is bijzonder getalenteerd daar waar het verhalen betreft met een grote psychologische lading. Passagier 23 is het negende boek dat we in Nederland kunnen verwelkomen en het verveelt nog steeds niet.

Martin Schwartz is undercover agent en in die hoedanigheid heeft hij al veel vermommingen gehad. Hij gaat daar ook ver in want een kies laten trekken of zijn lichaam onder de tattoos zetten, als hij daardoor meer op zijn persoon gaat lijken die hij moet spelen, doet hij dat. Bij de actie waarvoor hij zich nu gaat prepareren valt het echter wel mee, hij is uitgenodigd op een cruiseschip als…..zichzelf! De Sultan of the Seas, hetzelfde schip als waar jaren eerder zijn vrouw Naja en zoontje Timmy, spoorloos op zijn verdwenen.
En nu gebeurt het weer, jongen meisjes al dan niet met hun moeder, verdwijnen spoorloos op het schip en Martin wordt verzocht ze terug te vinden. Overigens zijn verdwenen personen officieel dood verklaard dus eigenlijk is terugvinden geen optie… Voor de reder in ieder geval niet, ‘dood is dood’ is zijn motto!

Met Passagier 23 wordt door Fitzek weer een spannend verhaal opgediend. In de beslotenheid van een cruiseschip, dat voor veel mensen al tot de verbeelding spreekt, moet er gezocht worden naar verdwenen personen. Ook de speurder zelf heeft daar een verleden liggen. En het toeval wil dat dezelfde kapitein, Daniel Bonhoeffer, nog steeds de kapiteinshut bemand, evenals toen vrouw en zoontje van Martin verdwenen zijn. Nu wordt hij door de stokoude Gerluide Dobkowitz geïnformeerd.
Spannend van het begin tot het einde met veel verschuivingen naar verdachte personen. Leuke bijkomstigheid zijn de meerdere verhaallijnen die op de relatief kleine speelruimte hun dingetje doen. Meesterlijk ontwikkeld, even meesterlijk verteld!!

Eindoordeel: 4 sterren

Spanning: 4 sterren
Plot: 5 sterren
Leesplezier: 5 sterren
Schrijfstijl: 4 sterren
Originaliteit: 4 sterren
Psychologie: 4 sterren