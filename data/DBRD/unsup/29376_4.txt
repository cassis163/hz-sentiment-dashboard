Jonas Jonasson debuteerde met het boek “De 100-jarige man die uit het raam klom en verdween”, het boek werd meteen een bestseller en werd in 2013 ook verfilmd. Nu is De 100-jarige man terug als “De 100-jarige mand die terugkwam om de wereld te redden”. Allan is weer terug, hij heeft al veel meegemaakt en rust nu uit in Bali. Maar de rust blijft niet duren want na een wel heel turbulente tocht in een luchtballon komt hij terecht in de oceaan. Waar hij wordt opgevist door het Noord-Koreaanse leger. En Allan zou Allan niet zijn moest hij zich hier niet uit weten te praten. Met alle hilarische gevolgen van dien natuurlijk.
Het boek leest heerlijk vlot weg en ieder hoofdstuk moest ik wel meerdere keren lachen. De humor is gewoon raak in dit boek. Vooral door de actuele toets leest het boek beter dan ooit. Ik zou het bijna een satire noemen.
De schrijfstijl is aangenaam, kort en krachtig. Ook Allan is een geboren verteller en je gaat van het ene naar het andere avontuur. De twee oude vrienden zijn heerlijke personages, je sluit ze zo snel in hun hart. Ze zijn goed uitgewerkt, je leert hun (steeds) beter kennen en je begint meer en meer als hun te denken. Heerlijk gewoon. Ook is het fijn om te zien hoe anders een oudere omgaat met social media en nieuwe technologieën ontdekt. Ik had het eerste boek niet eerder gelezen en dat is ook niet nodig. Dit boek kan los gelezen worden maar is ook zeker een aanrader voor de fans van de 100-jarige man.