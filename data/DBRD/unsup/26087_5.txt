Astrid Harrewijn is een Nederlandse schrijfster. Zij studeerde rechten en was daarna werkzaam als vertaalster. In het voorjaar van 2006 deed ze mee aan de Jill Mansell-schrijfwedstrijd, georganiseerd door het weekblad Flair en Uitgeverij Sijthoff. De roman “Ja kun je krijgen” was geboren. Inmiddels heeft ze al een flink aantal romans gepubliceerd. Ze heeft een onmiskenbaar eigen stijl en schrijft met humor over de valkuilen van ons dagelijks bestaan. Astrid Harrewijn woont in Den Haag met haar man en hond, en heeft twee dochters.
In “Daar heb je vrienden voor” is Kiki het hoofdpersonage. Het is het derde deel uit het Vrienden-drieluik. Een zalig feelgood drieluik dat je gelezen moet hebben!
Kiki is een drukbezette zakenvrouw die aan een razendsnel tempo leeft. Haar leventje is niet zo perfect als het lijkt . Ze hikt tegen een burn-out aan en neemt hierdoor geregeld haar toevlucht tot seks en drugs. Haar weekend mannen haken één voor één af. En haar relatie met kunstenaar Tore brengt haar ook niet de rust waar ze zo naar verlangt, en is dus geen lang leven beschoren. Ze woont nog steeds in het grachtenpand, alleen. Gelukkig komt Gijs haar regelmatig gezelschap houden, en krijgt ze er al snel een nieuwe huisgenoot bij, Lars. Kiki kijkt enorm uit naar 2 maanden welverdiende vakantie, want dat heeft ze wel verdiend na jaren keihard werken. En dan begint ze aan de volgende grote stap in haar leven; werken als zelfstandig kunstintermediair. Maar eerst is er nog de opening van de beruchte tentoonstelling van de spraakmakende kunstenaar Jef Koons, die ze naar het Stedelijk Museum heeft weten te halen. Helaas zijn de reacties niet wat ze verwacht had en staat plots heel het land op zijn kop. Er wordt geprobeerd te redden wat er te redden valt, maar als er een baksteen bij Kiki naar binnen wordt gegooid, zorgt Gijs dat ze kan onderduiken bij zijn moeder. Uiteindelijk gaat de storm een beetje liggen en wordt de tentoonstelling heropend, maar wel iets minder choquerend.
De welverdiende vakantie kan ze vergeten en ze vliegt naar Amerika om op de veiling een schilderij te kopen voor een goede klant. Helaas maakt ze hierbij een ernstige fout en jaagt ze zo een Russische zakenman tegen zich in het harnas. Opnieuw moet ze onderduiken. Lars en Gijs zorgen dat ze ,undercover, in een ontwenningskliniek wordt opgenomen. Als snel krijgt ze in de gaten dat enkele medebewoners schilderstalent hebben. Wat ze hiermee doet, komt later in het verhaal aan bod. Net zoals het verhaal enkele heel verrassende wendingen krijgt!
Uiteindelijk komt alles toch nog goed met Kiki!