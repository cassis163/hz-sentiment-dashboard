Kan het echtpaar Cilla en Rolf Börjlind mijn verwachtingen waar maken met dit 5e deel uit de Rönning & Stilton-serie? Na het lezen van "Koudvuur" kan ik dit volmondig beamen. De bekende hoofdpersonages zoals Tom, Olivia, Mette en Abbas, welke al eerder een grote rol van betekenis speelden in de vorige 4 boeken, kwamen ook dit keer weer aan bod. Uiteraard is dit boek zonder de voorgaande boeken te lezen maar dan mis je wel de voorgeschiedenis alsmede de enorme ontwikkeling van de karakters welke gedurende de 4 eerdere boeken heeft plaatsgevonden.

Ook dit boek kenmerkt zich weer een stukje sociale problematiek waar het echtpaar Börjlind in hun boeken om bekend staat en als een spin in het web trekken zij continue lijnen/draden waar je geen idee hebt waar het naar toe gaat. Tot uiteindelijk de ontknoping volgt en blijkt dat alles toch net even iets anders zit dan eerst gedacht. "Koudvuur" is een prachtig vervolg in deze serie waarin de lat vanaf boek 1 al huizenhoog ligt!