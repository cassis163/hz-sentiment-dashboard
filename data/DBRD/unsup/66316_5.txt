Dit boek ga ik beslist nog een keer lezen. Tijdens het lezen moest ik mijn beeld van de realiteit telkens bijstellen. Nu ik weet hoe het zit, wil ik het boek graag nog een keertje overdoen. Om te genieten van het kunststukje dat Kristof levert. Kristof vangt de lezer in het perspectief van de verteller die steeds tussen je vingers door glipt. Echt knap. De stijl is kaal, de tekst is teruggebracht tot de essentie, de lezer wordt niet lastig gevallen met overdenkingen en gevoelens. Daardoor komt de realiteit van de oorlog en het communisme en de persoonlijke tragedie hard aan.