Jonas Holly is de politieman in het kleine plaatsje Shipcott. Maar als er een moord plaatsvindt, rust de leiding van het onderzoek op rechercheur Marvel, buitenstaander uit de stad. In zijn ogen kan Jonas niets goed doen. De niet aflatende zorgen voor zijn aan MS lijdende vrouw Lucy, de vreemde dreigbriefjes die hij krijgt en zijn steeds toenemende ergernissen over de stappen die Marvel neemt, leiden bij Jonas tot een opbouw van frustraties.

Belinda Bauer werkt in dit boek door het praktisch aftellen van de dagen toe naar de ontknoping. Met de nadering daarvan loopt niet alleen de spanning voor de lezer, maar ook de spanningen tussen de diverse personages op.

Het boek leest heerlijk weg en laat je heel lang in het ongewisse. Gaandeweg de vertelling zijn er nauwelijks aanknopingspunten. Door terugblikken naar het verleden, krijg je een sterker ons-kent-ons-gevoel. Of dat terecht isÂ….. Het verhaal houdt je vast tot het einde. En dat einde is verrassend!