Mijn eerste indruk van het boek: de cover van dit laatste deel sluit perfect aan op de eerste twee delen. Het boek heeft weer een mooie afbeelding van een glazen bol, alleen zit er in deze een barst en is het boek nu groen. Het boek bevat een goede hoeveelheid van 410 pagina's. De prijs vind ik goed bij het boek passen. Als ik het boek in de winkel zou zien, zou ik het zeker oppakken. Dit komt door de mysterieuze uitstraling cover en omdat ik het laatste deel erg graag wil lezen.

Het verhaal zelf: Kelly zet haar vlotte schrijfstijl voort, waardoor je weer helemaal meegenomen wordt in het verhaal. De hoofdpersonages ontwikkelen zich verder. Ze zijn sterker dan hiervoor en kunnen betere keuzes maken in de politieke strijd tegen Parsia. Het wordt hun niet makkelijk gemaakt, want de strijd tussen goed en kwaad is zwaarder dan dat ze tot nu toe hebben meegemaakt. Hierdoor komen ze voor onmogelijke keuzes te staan en maken ze wel de goede keuze? Dit boek heb ik met veel plezier gelezen en was voor mij moeilijk weg te leggen. Dit laatste deel zit vol spanning, macht, verdriet en wantrouwen. Een echte aanrader voor iedere fantasyliefhebber.

Ik kijk uit naar de prequel van deze trilogie Vuur & Vergankelijkheid.



STERREN



Ik geef dit boek 4 sterren



BOOKLOVERSAPHIRA