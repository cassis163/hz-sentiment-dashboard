In dit boek kom je erachter hoe erg de eerste wereld oorlog was. Door het persoonlijke verhaal van Victor, kom je midden in deze oorlog terecht. Lucas is zeer ge√Ønteresseerd in het verleden van zijn opa August. Zijn opa praat er niet vaak over. Maar op een dag wil zijn opa iemand van vroeger terug vinden. Hierbij geeft hij zijn kleinzoon een dagboek van zijn eigen vader (Victor). Zijn vader heeft gevochten in de eerste wereldoorlog. Zo volg je meerdere generaties uit deze familie op een bijzondere manier. August heeft ook een verleden (tweede wereldoorlog) en pas tegen het einde begint dat duidelijk te worden. Dit houdt de spanning er steeds in.

De Duitsers nemen steeds meer jongens mee in de eerste wereldoorlog ,waaronder ook Victor, die dan nog maar 17 jaar oud is, jongens die eigenlijk te jong zijn om in het leger te dienen. Maar ze hebben meer manschappen nodig. De meeste jongens sterven snel. Deze oorlog wordt vooral uitgevochten in de loopgraven. Victor maakt gruwelijke dingen mee, hij verliest vrienden en raakt zelfs gewond. Hij denkt dat hij de oorlog niet zal overleven. In deze hel ontmoet hij een bijzondere vrouw. Zij is het lichtpuntje in deze hel op aarde. Hij begint de moed steeds meer te verliezen. Hij is kanonnenvoer en deze oorlog lijkt eeuwig te duren.
Het is zeer persoonlijk papier gezet, dus het leest als een biografie. Het is spannend en raakt je in je hart. Je krijgt een band met Victor en je duimt voor een goede afloop.

Er staan ook aan het begin van elk hoofdstuk steeds gedichten. Deze zijn echt mooi en passen helemaal bij de sfeer die er op dat moment heerst, in het verhaal. Achterin staan nog meer gedichten. En ik vind ze echt mooi.
Het is ook nog eens heel leerzaam. Vlaanderen heeft zwaar geleden in de eerste wereldoorlog. Het leest vlot en is aangrijpend en spannend.

Bijzonder dichtbij kwam het omdat mijn opa de liefde van zijn leven ook in de oorlog heeft ontmoet. Maar zoals mijn opa altijd zei: de oorlog bracht ook mooie dingen voort. Zonder de oorlog waren wij misschien nooit geboren. En zo klopt het ook met loopgravenhel(d). Als je de oorlogsgeschiedenis van je familie kent, snap je nog meer hoe bijzonder het is, om in vrijheid te mogen leven.
Ik geef het 5*****