Het verhaal gaat over de kraai Max, hij heeft menselijke kenmerken en een weerwolvenhart, waardoor veel mensen hem maar monsterlijk vinden. Hij heeft nieuwe vleugels nodig omdat zijn oud aan het slijten zijn . Hij gaat op zoek naar vleugels .Het liefst wil hij engelenvleugels. Samen met zijn vrienden beroofd hij een engel ,Anna-Lucia, van haar vleugels. Max heeft geen idee wat hij aanricht bij Anna-Lucia (Lucy), kan ze haar rol als beschermengel nog wel vervullen als ze geen vleugels meer heeft? Ze kan immers niet meer vliegen… Lucy wil de kraai vinden die haar dit heeft aangedaan. Als ze een veertje van haar vleugel vind, komt ze hem op het spoor. Tot beider verbazing klikt het tussen hen, het lijkt een onmogelijke relatie, een monsterlijke kraai/mens en een engel. Dat kan nooit lang goed gaan. En niemand mag er achter komen.
Het verhaal wordt om beurten verteld door Max en Anna-Lucia, hoewel de laatste veel meer aan bod komt. Lucy vind ik niet echt een sympathiek karakter hebben, ze is dan wel een engel maar ik kan me totaal niet in haar verplaatsen. Naar mijn idee wordt ze een beetje te zoet weggezet, ze drinken melk en eten veel snoep…Doet een engel dat? Ik vind haar veel te kinderachtig overkomen, erg naïef ook. Ze gaat een relatie aan met Max terwijl ze weet dat dat nooit kan werken. Max’ karakter vind ik iets beter maar ook met hem heb ik helemaal niks. Kraaien die fastfood eten?
Het fantasy-gehalte in het verhaal is goed, dat had van mij meer uitgediept mogen worden. Voor mij is het nu meer een chicklit en dat vind ik persoonlijk niet zo fijn om te lezen.
De hoofdstukken zijn kort maar er zijn erg veel hoofstukken, 61 om precies te zijn. Wat mij betreft zou het beter zijn als er minder hoofdstukken zouden zijn en de verdeling tussen Max en Anna-Lucia beter zou zijn.
Het verhaal leest wel snel maar om eerlijk te zijn is het mij allemaal veel te zoet en te veel gezwijmel. Er zit weinig actie en spanning in en alles is nogal voorspelbaar. Het is een open eind omdat er nog meer delen komen. Die ga ik in elk geval niet lezen. Sorry.
Ik geef het 2.5 sterren, maar dit wordt op veel site afgerond naar 3.