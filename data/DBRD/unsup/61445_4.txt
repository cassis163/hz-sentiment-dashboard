De onverklaarbare gebeurtenissen begonnen op zaterdag elf mei om iets over twee. Mick stond te pissen in de badkamer. Niet zijn badkamer, maar die van Jerro – zijn beste, of beter gezegd: zijn enige vriend. Behalve van een hangende wc was Jerro ook nog de trotse bezitter van een bad, een douche en twee wastafels met een grote spiegel erboven. In het begin had Mick het enorm komisch gevonden: een slaapkamer met aangrenzende privébadkamer voor een jongen die nog gewoon thuis woont. Maar alles wende. Zelfs de ingebouwde speakers – zodat je kon pissen op muziek.
Er was een nummer van Armin van Buuren bezig. Mick bewoog zijn hoofd op het meeslepende ritme en neuriede mee. Halverwege 'keeps me breathing through the storm' begon Christian Burns ineens luider te zingen. Jerro had de radio zeker harder gezet. (blz. 7)

Informatie over het boek
Titel: Password
Schrijver: Mirjam Mous
Bladzijden: 315
Uitgeverij: Van Holkema & Warendorf, 2012 (1e druk)
Doelgroep: 12+

Een uitgebreide recensie vind je op mijn website Ikvindlezenleuk:
http://www.ikvindlezenleuk.nl/2014/03/mirjam-mous-password.html