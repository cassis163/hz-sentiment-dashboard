Een hoge. verwachting had.ik van dit vijfde deel van de zeven zussenreeks. In tegenstelling tot voorgaande boeken is vanaf het begin duidelijk waar haar roots liggen en waarnaar ze op zoek moet. Het start in Schotland waar ze in eerste instantie beheerder wordt van vier wilde katten die overgeplaatst worden naar het landgoed van laird Charlie. Ze voelt zich aangetrokken tot hem maar hij is getrouwd. Het verhaal wat hier rondom wordt gebouwd gaf mij een groot bouquetreeksgevoel. Ze verlaat het landgoed en reist naar Granada in Spanje. Ze komt uit een zigeunerfamilie en de flamencodans speelt een grote rol. Dit deel van het verhaal,is mooi beschreven. Het eind van het boek gaat weer terug naar Schotland . Het gevoel wat ik bij de vorige boeken had waarbij ik niet wilde dat er een eind aan kwam had ik nu niet. Ik vond het wat vergezocht en te zoetsappig. 3 sterren deze keer. Waarmee ik niet wil zeggen dat ik niet genoten heb van dit boek. Het blijft knap hoe Lucinda steeds weer nieuwe culturen weet samen te voegen en heden en verleden weet te combineren. Met evenveel,plezier ga ik het volgende boek weer lezen.