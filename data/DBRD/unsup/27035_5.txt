Geen recensie, enkel een korte feedback n.a.v. een genre melange op Hebban.

Dit boek is op een bepaald moment zo spannend dat het bijna ondraaglijk wordt. De eerste 600 bladzijden zijn erg goed, de spanning wordt opgebouwd en de plot uitgezet. De laatste 300 bladzijden zijn van een ongekend niveau wat mij betreft, beresterk! Hoe dichter we bij 22 november 1963 komen, hoe gedetailleerder de auteur te werk gaat. Van de vijf jaar tussen 1958 en 1963 krijgen we alleen hier en daar iets mee, genoeg om de personages en omstandigheden goed te leren kennen. Van de dagen voorafgaand aan de geplande moord op Kennedy, en vooral de uren ervoor, krijgen we elk detail mee. Grote onderscheiding voor Stephen King wat spanningsopbouw betreft. Ik kon het boek dan ook niet wegleggen, het moest er in vier dagen aan geloven.