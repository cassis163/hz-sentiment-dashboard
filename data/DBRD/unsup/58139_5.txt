In Helsinki vindt een gezinsdrama plaats, een politieagent vermoordt zijn vrouw en kinderen. Lauri Kivi is misdaadjournalist en wilt onderzoek doen naar deze zaak. Kivi reist af naar zijn geboortestreek, waar ook gezinsmoorden plaatsvonden.
Door zijn interesse in de onderzoeken, wordt Kivi zelf verdacht. Is zijn interesse zo onschuldig? Is zijn verleden verbonden met deze moorden?

Wat een mooie cover! Zowel de buitenkant als de binnenkant van de cover laat de vacht van een wolf zien. De titel is in reliëf neergezet. Zo valt het boek zeker op.

Naast de cover is ook de inhoud boeiend: je wordt meegezogen in het verhaal . De auteur wekt doorheen het hele boek je nieuwsgierigheid naar de moordenaar. Hij neemt je mee naar verschillende verdachten en verklapt pas tegen het einde wie de moordenaar is.
Naast de verhaallijn in het heden, krijgt de lezer een kijkje in de jeugd van Kivi, die verre van vlekkeloos verliep. Je zit in het hoofd van Kivi en denkt mee over morele vragen als: ben je ook slecht als je geen slechte daden doet, maar wel slechte gedachten hebt?

Een spannend boek die je doet nadenken over hoe je jeugd je handelen al of niet beïnvloedt.