Wat een heerlijke actiethriller is Glashard! On-Nederlands goed. Corine Hartman heeft met haar ijzersterke personage Jessica Haider een juweeltje (diamantje) van een verhaal geschreven. Glashard is het, ja, en dat geldt niet alleen voor de diamanten, dat is ook Jessica, maar je leeft toch met haar mee, bijvoorbeeld in de relatie met haar zus, dat levert gevoelige momenten op en dat is knap gedaan. De plot zit goed in elkaar, de ontknoping geweldig. Spannend tot de laatste regel.