Vond het persoonlijk wel een zware dobber hoor: het begin was erg traag en sowieso vind ik het geen boek waarbij je als lezer veel op het puntje van je stoel zit. Toch vond ik het zeker ook niet slecht. Hoe verder het boek vorderde hoe meer het me te pakken kreeg. De 2 verhaallijnen zijn leuk met elkaar verweven en de enorme hoeveelheid informatie die je als lezer voorgeschoteld krijgt, vond ik persoonlijk best interessant.
Natuurlijk is het hoofdpersonage een onrealistische 'superman' maar dat stoorde me verder niet. Wat me wel stoorde is dat de auteur vooraf al laat weten wat er later staat gebeuren; de vooruitziene blik met zinnen in de trant van: 'had ik daar maar wel bij stilgestaan' of 'dit was een grote fout zo zal later blijken'.
Eigenlijk 3,5 ster waard, maar omdat het me later toch kon bekoren rond ik het af naar boven.