**** Vooruitlopen en Vooruitdenken..op de restâ€¦.dat zijn de Voorlopers..****


Het verhaal
In dit 2e deel van Voorlopers is Emma 15 jaar. Emma woont inmiddels in Frankrijk bij haar vader en de andere Voorlopers, en in Nederland woont haar moeder met haar kleine broertje. Als Emma haar thuis bezoekt omdat haar broertje 2 jaar wordt, is het feestje maar van korte duur. Vader Simon staat voor de deur en er is enige haast. Emma en Simon reizen snel af naar Precursor. Het is de plek van de Voorlopers. Waar ook de 7-jarige Jona naar toe zal gaan. Ook hij heeft bijzondere talenten.

Emma moet voordat het schooljaar start deelnemen aan de cirkelceremonie. Maar helaas verloopt deze anders dan gepland. Daarnaast worden er steeds meer ouderen ziek. Emma probeert met haar Signum en krachten te helpen waar ze kan. Maar hoe komt dit toch? En zijn al deze mensen nog te redden en hoe? Je leest het in Voorlopers 2: de kracht van velen.

De elementen
De cover ziet er mooi en mysterieus uit. De titel maakt nieuwsgierig gezien er maar 2 personen op de cover staan. Met sterren die mogelijk de kracht meoten uitstralen. De vertelperspectief is 3e persoon. In duidelijke zinnen wordt het 2e verhaal met Emma uiteengezet. Direct aan het begin is het al spannend, omdat Emma snel mee moet. Anders is het te laat. Als lezer neemt Mirjam Hildebrand je gelijk mee..zo met een rap vaartje het spannende verhaal. in.

De kracht van velen is een mooi vervolg op Voorlopers en vertelt over vreugde, verdriet teleurstelling en tegenslag. Maar bovenal is het de "kracht van velen" die de Voorlopers onderling aan elkaar verbindt.

Conclusie
Het boek "De kracht van velen" is een indrukwekkend en krachtig vervolg op Voorlopers: zij die voorlopen met hun extra talenten. Het verhaal van Emma gaat hiermee verder. Zij weet nu dat zij bijzonder is. En wil hier graag meer over ontdekken. Dat gebeurt ook, maar op hetzelfde moment worden er veel ouderen ziek en gaan zelfs dood. Met Voorlopers 2 leren we de karakters iets beter kennen. Er hangt zelfs liefde in de lucht, al blijft het hierbij. Het heeft het eerste boek niet kunnen overtreffen. Maar het is zeker een spannend verhaal.

Waardering: 4 sterren.

Hartelijke groeten, Annette Overvoorde, Birdy's Boeken
https://birdysboeken.blogspot.com/