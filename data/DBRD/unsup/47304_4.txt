Ik vond het innemende personages die voor mij helemaal in het verhaal passen. Je leeft echt met Beatrice mee. Ik zou er dan ook niet veel aan veranderen.

Met de auteur was ik nog niet bekend. Leuk dat er in het nawoord wordt vermeld dat ze zelf ook aan geocaching doet. Weten we in ieder geval waar ze de inspiratie vandaan heeft gehaald. Ook kent ze de omgeving goed dus deze wordt rijkelijk beschreven.

De plot zit goed in elkaar. Al dreigt het in het middenstuk wat te verzanden, maar gelukkig laat de ontknoping dan niet lang op zich wachten en vallen alle puzzelstukjes op hun plek.

Ik vond het een prettig boek om te lezen. Bij vlagen zat de spanning er goed in. De schrijfstijl is wel wat eenvoudig voor een literaire thriller. Het predicaat hoort dan ook naar mijn mening niet thuis op dit boek. Ook had het boek tijdens het lezen mijn volle aandacht uitgezonderd even een stukje in het midden, dan weet je wel genoeg over geocaching en wil je wat meer spanning. Maar het duurde maar even en toen begon de ontknoping.