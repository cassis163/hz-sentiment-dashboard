Ik had van Charles den Tex al non-fictie werk gelezen. Dat hij een verrassend goede schrijfstijl heeft, wist ik dus al. De macht van meneer Miller bevestigt dat op een geweldige manier. Den Tex bijna on-Nederlandse manier van schrijven heeft een sterke thriller opgeleverd. De mix van spanning, humor en de persoonlijke besognes van Michael Belliger maken het lezen van deze actiethriller tot een waar genot. Soms is De macht van meneer Miller net iets té. Voor mij hadden er geen tweehonderdertien Bregers uit Zuid-Afrika ten tonele gevoerd te hoeven worden. Maar als je over dat soort dingen niet al te zeer nadenkt dan kun je alleen maar concluderen dat Charles de Tex een buitengewoon goede thriller heeft afgeleverd die terecht de Gouden Strop 2006 heeft gewonnen. Vertalen in het Engels zou ik zeggen. Internationale klasse.