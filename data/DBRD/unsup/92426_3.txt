Tijdens mijn vakantie op Terschelling had ik het laatste boek van Jo Nesbo bij me. Ik was daar al lekker mee bezig toen ik al een afgetrapt exemplaar van Saskia Noorts De eetclub in het hotel zag liggen. Er was veel te doen geweest om Noort, maar ik ben nieuwsgierig.

Dat er een schrijver in Nederland rondloopt die Noort bestempeld als een schrijfster van damesromans moet zeker nog maar een keer nadenken. Soms was de hoofdpersoon Karen van der Made nogal een jammerende hoofdpersoon en kwam het verhaal jammerend over. In dat geval deel ik die mening wel. Het kwam een beetje soapachtig over.

Wat Noort prima deed, was een beschrijving geven van het typische leven zoals in het Gooi er aan toe zou moeten gaan. De namen van de kinderen van de leden van De eetclub deden mij daar sterk aan denken. En De eetclub lijkt mij een typisch rijke mensen initiatief, die een sociaal arm leven hebben. Het is een stereotiep beeld wat ik althans over het rijke mensen leven heb, en dat beeld is bij het lezen van dit verhaal wel bevestigd. Ze hebben van alles, alleen geen sociaal leven.

Het verhaal heeft zeker vaart. Je moet erg goed opletten bij het lezen van het verhaal omdat er ook "flashbacks" inzitten die in het verhaal verwerkt zijn, maar Noort heeft dit zeker goed gedaan. De verhaalslijnen uit zowel verleden als heden sloten goed op elkaar aan.

Het was een prima verhaal, niks meer en minder. Daarom ben ik nieuwsgierig hoe Noort's Nieuwe buren in elkaar steekt. Wel denk ik dat Noort het in zich heeft om tot een zeer goede thrillerschrijfster uit te groeien.