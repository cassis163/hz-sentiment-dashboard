Volgens de achterflap, de korte biografie van de schrijfster 'beweegt ze zich op de grens van waarheid en fictie...'
Het is moeilijk te geloven dat er zoiets bestaat als wat er hier in dit boek beschreven wordt, maar zoals de zin vooraan in het boek al zegt:
"Als er weinig bewijzen zijn, is het dan niet waar?
Om het te kunnen stoppen, moeten we het geloven."

Dat klopt wel in dit geval, is het waar? De schrijfster suggereert door alle hierboven genoemde 'hints' dat het wel zo is.

Het boek gaat over een lerares, tevens vertrouwenspersoon op een middelbare school, Vivian, en een leerlinge die nogal met zichzelf in de knoop zit genaamd Lynn. In eerste instantie lijkt het voor Vivian alsof er thuis in het gezin van Lynn misbruik plaats vind, maar het blijkt allemaal veel ernstiger en beetje bij beetje laat Lynn haar lerares dichterbij komen en vertelt ze haar alles wat ze meegemaakt heeft in haar leven.
Het verhaal wordt steeds heftiger, en je mond valt steeds verder open van verbazing tijdens het lezen. Als dit Ã©cht allemaal waar is, wat een zieke wereld leven we dan in!
Het boek is goed geschreven, logisch, en realistisch, het heeft me in zijn greep...

Hieronder in de recensies staan veel mensen die zich afvragen of het waar is, en of het niet verzonnen is.
Dit laat zien inderdaad hoe ook de mensen hier in het boek reageren, en geeft ook meteen een goed beeld van de eerste zin die ik tegen kwam...
Persoonlijk vind ik dat je mag vertrouwen op de informatie van de schrijfster, en erop vertrouwen dat dit verhaal grotendeels waar is.
Toen Dutroux gepakt werd was ook iedereen verbaasd over hoe dit zo ver had kunnen komen, en hoe niemand hier iets van heeft gemerkt.. Ik denk dat dit ook wel zoiets kan zijn. En waarom hierover niks in de media gezegd is.... Zoals het eind van het boek al aangeeft, het gevaar is nooit geweken voor de slachtoffers!