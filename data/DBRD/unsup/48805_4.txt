Hoofdpersoon Jennifer Brugman, 32 jaar, neemt haar werk als rechercheur heel serieus. Na een aantal nare gebeurtenissen vertrekt ze vanuit Groningen naar het politiekorps regio Rotterdam. Daar komt ze oorspronkelijk ook vandaan. De nieuwe collega’s zijn warm en hartelijk. Dat is heel prettig, want ze wil met een frisse start beginnen en het verleden zoveel mogelijk achter zich laten. Het politieteam staat gelijk op scherp als er een vrouw wordt gevonden, vermoord. Zij hangt aan een tak van een boom, heel bijzonder. Als er daarna een 2e slachtoffer wordt gevonden zit het team in het ongewisse, maar ontdekt Jennifer iets belangrijks waarmee ze verder kunnen. Nadat de doodsoorzaak bekend is, lijkt het iets met Griekse Mythologie te maken te hebben. Sporen en symboliek wijzen hierop. Dan volgt er een 3e slachtoffer.

Tijdens het onderzoek krijgt Jennifer een paar keer flink de kriebels, haar nekharen staan als het ware overeind. Is dit toeval dat dit gebeurt? Of is er ook aanleiding toe? Waarom doet de nieuwe buurman zo overdreven aardig? En wanneer vinden ze eindelijk een spoor van de dader? Je leest het in “Een nieuw begin”.

{ “Hij genoot ervan om naar haar te kijken. De manier waarop ze haar haren naar achteren gooide..”}


De mooie elementen maken het af.

De cover is donker, een raam is zichtbaar. Een vrouw staat in lichtkleurige lingerie met haar handen in het haar. Waar denkt zij aan? Ze kijkt zorgelijk. De titel Een nieuw begin, samen met de cover maakt nieuwsgierig. Het vertelperspectief is 3e persoon. Hoofdkarakter is Jennifer. Naast Jennifer wordt er ook over de dader vertelt. Deze wissel van perspectief geeft extra spanning aan het verhaal. De duidelijke achtergrondinfo maakt het verhaal begrijpelijk.

Als stoere rechercheur wil Jennifer een nieuwe start, een nieuw begin. En vertrekt naar Rotterdam. Ze pakt de draad weer op qua werk. En privé houdt ze erg de boot af. Ze is wat voorzichtig met nieuwe mensen. De hoofdpersoon Jennifer wordt goed uiteengezet. Er is veel achtergrondinformatie en al snel leef je mee, met alles wat ze meemaakt. Naast werk heeft ze momenteel niet echt een grote kring met mensen om zich heen. En dit heeft een reden. Ook de “superaardige buurman” houdt ze liever buiten de deur. Er is alleen ruimte voor een aantal bekenden.

Een pakkend verhaal.

Een nieuw begin is een pakkend verhaal. Het begint al met een bepaalde vibe..een kletterende doos valt. En gedoe met een buurman. Geen sloom begin maar één die je het verhaal intrekt. Ook geen proloog wat nu zo populair in veel boeken verweven zit. Het is een verhaal met verdrietige en blije momenten. En gaat over boete en pijn. Maar ook vergeving en een “nieuw leven” zijn thema’s die de lezer de aandacht vasthouden. In vlotte zinnen en begrijpelijke taal kijken we mee in het leven van Jennifer. Ze zet zich voor 100% in voor haar werk, waarbij het soms lijkt alsof ze de rest vergeet. Er gebeuren een aantal bijzondere voorvallen en tijdens het lezen vraag je je soms af, ziet ze de signalen nu niet? Of wil ze het niet zien? Haar stoere masker valt af, als ze terug denkt aan de zwarte monsters. Sommige situaties veroorzaken dat. En de angst slaat dan weer toe.

{ "Het gezicht van een monster, bedekt door een masker, maar met de onmiskenbare blik van een roofdier"}

Tenslotte:

Het is een mooi boek met een goede combinatie tussen spannend en meeslepend. Het leest prettig, de situaties zijn levensecht en komen als een film aan je voorbij. De spannende plottwist overweldigt. Het is een heerlijke thriller, die smaakt naar meer. Een debuut dat past bij De Crime Compagnie!

Mijn waardering:

Dit boek krijgt 4,5 sterren.