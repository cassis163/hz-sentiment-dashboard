Als de Alkeiden steeds meer macht naar zich toetrekken en zelfs de Stympha's, de moordvogels van het moerasvolk, gevangen zetten om te gebruiken voor hun snode plannen, gaat de jonge vogeljongen Falco met zijn vriend Tycho achter de gevangen vogels aan. Op zijn tocht ontmoet hij vreemde volkeren en beleeft fantastische avonturen en komt langzaam achter de waarheid.

Nienke zet een leuk en onderhoudend verhaal neer. Falco beleeft zijn avonturen in een kleurrijke wereld en er komen leuke en grappige bijfiguren .in voor. Haar wereld is niet het standaard Fantasy wereld geworden, maar een goede mix tussen sciencefiction en Fantasy. Als 16 jarig jochie zal ik er van gesmuld hebben, maar nu 30 jaar later miste ik wat in het verhaal. Het heeft eventjes geduurd voordat ik er achter was. Natuurlijk zijn de figuren 2D want daar draait het verhaal niet om. Maar ik ontdekte dat de wereld in het boek niet af voelt. Ik miste de diepte in de wereld, er ontbraken stukjes, Het begon in het eerste deel van het verhaal al en ik ging mij zaken afvragen van hoe de wereld in elkaar stak en dat is niet bevorderlijk voor het lezen van het verhaal. Dit is ook het grote manco van het boek. De belevenissen in het boek zouden een stuk sterker zijn als er een diepere wereld onder gelegen had.

Toch is dit een goed leesbaar en spannend boek geworden. Een aanrader voor iedereen die van een avontuurlijk verhaal houdt die je blijft verbazen.