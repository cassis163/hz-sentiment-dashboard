Normaal gesproken zou ik niet zo snel kiezen voor een roman, omdat het me nooit echt vast kan houden. ‘Een dag in december’ deed dit echter wel. Ik kreeg een band met de personages uit het boek en vond de schrijfstijl van de schrijfster heel prettig.

In het begin van het boek heb je wel een vermoeden hoe het uiteindelijk af zal gaan lopen, maar tijdens het verhaal heb je geen idee hoe het tot dat einde zal komen.

Doordat in het verhaal op verschillende manieren allerlei emoties aan bod komen maakt het het boek ook realistisch. Twee mensen worden verliefd op elkaar, maar het dagelijkse ‘normale’ leven staat hen in de weg.

Liefde, jaloezie, boosheid en verdriet komen allemaal aan bod in het boek. Ik vind dit ontzettend goed aan het boek, omdat het niet altijd alleen maar rozengeur en maneschijn is. Ook de opbouw van het boek vond ik prettig. Er was een duidelijk begin, middenstuk en einde in het verhaal.

Welliswaar vond ik de laatste hoofdstukken een beetje gehaast overkomen, omdat veel minder in detail werd getreden en meer de hoofdzaken aan bod kwamen.Doordat de hoofdstukken met een datum waren

gemarkeerd vond het erg overzichtelijk en prettig om te lezen. Josie Silver heeft mij helemaal ingepakt met deze roman en ik droom er zeker nog een paar dagen over na.