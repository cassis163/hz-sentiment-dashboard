De Klauw is een fantastisch fantasy verhaal over Magykers, draken en betaalde spreuken. Wie goed betaalt kan een spreuk kopen, maar zodra dit gebeurt worden de spreuken weer gewist uit de Magyckers. Wanneer er iets gebeurt in de stad van Marit en haar broertje Auric moeten zij vluchten. Iemand kan namelijk de spreuk herhalen en laat dat nou net Auric zijn..

Normaal is Fantasy absoluut niet mijn genre maar toen ik via #hebbanbuzz de oproep las om je in te schrijven en het stukje van waar het boek over ging werd mijn interesse wel gewekt. Het klonk erg spannend en wat heb ik genoten van dit verhaal!
Over luchtschepen, magie, draken.... Ik moest er wel even in komen. Maar het verhaal leest lekker weg en ik zag ook alles voor me. Ieder hoofdstuk was spannend en ik wilde meteen verder lezen.
Zeker een aanrader! Ik wacht met smart op boek 2.