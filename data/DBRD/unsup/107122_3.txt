Kort door de bocht gaat We zullen niet te pletter slaan van Nina Polak over een broer en zus die zich een weg door het leven trachten te banen, op zoek naar hun eigen identiteit. Met deze debuutroman toont Polak dat ze een goede pen heeft en een oog heeft voor interessante personages en hun onderlinge dynamieken. Persoonlijk vond ik dat de hoofdpersonages zich allemaal op hun eigen manier nogal aan het aanstellen waren, maar ik denk dat dat de sfeer was die Polak probeerde opwekken.

Wat voor mij het verhaal nog interessanter had gemaakt, was als er nog dieper ingegaan was op de band die broer en zus met elkaar hadden. Nu leren we vooral meer over hun leven en ontwikkeling als individu, maar gezien ze een interessante familiegeschiedenis delen, leek het me fijn om ook hun onderlinge band nog verder te verkennen. Nu kwam het me niet over alsof die twee echt een zeer bijzondere band hadden met elkaar.