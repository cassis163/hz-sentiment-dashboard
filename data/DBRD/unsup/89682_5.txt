Ik vloog door het eerste deel van het boek heen, het verhalende deel. Het leest vlot, is boeiend, avontuurlijk, levensecht en ontzettend aangrijpend. Nog meer omdat je weet dat het gebaseerd is op ware gebeurtenissen… Echt een heel mooi eerbetoon!
En dan in het tweede deel lees je het verslag van de speurtocht van Joyce en haar man naar de gebeurtenissen en de mensen achter de namen. Het neemt je mee naar Mortlake, naar Calais, naar Texel, etc. Ontzettend leuk en interessant om zo mee te kunnen kijken! En door alle foto’s gaan het verhaal en de personages nog meer leven.

Wat is deze combi van fictie en non-fictie een onwijs origineel, leuk en leerzaam concept! Ik lees graag meer van dit soort boeken! Eerst meegesleept worden in een avontuur en daarna uitgebreid en geïllustreerd lezen wat er waargebeurd is en hoe de auteur op het idee en aan de informatie gekomen is. Ik heb zo zitten genieten!