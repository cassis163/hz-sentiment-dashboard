Hemelsleutels wordt verteld vanuit het perspectief van de zesjarige Linde. Terwijl zij thee zet voor haar moeder springt deze uit het raam, iets waar Linde een enorm schuldgevoel aan over houdt.
Heb je in het begin van het boek nog het idee dat zij het wel samen met haar vader zal rooien, naarmate het boek vordert merk je dat ze op een enorme manier verwaarloosd wordt en dat zij degene is die het huishouden nog een beetje tracht te redderen.
Naast een vader die zijn eigen leven leidt, grootouders die aan haar trekken om haar bij hen te laten wonen, Grote Henk waar zij bang voor is, school waarin zij niet wordt begrepen en monsters op de gang, heeft zij gelukkig aandacht van een demente oma die op het eind een allesoverheersende rol in haar leven krijgt.