De hoofdpersoon Nik zit aan de grond. Alles verloren, vrouw, bedrijf, zoon en z'n waardigheid. Aan de drank, vol zelfmedelijden lijkt hij volledig weg te zakken en zich over te geven aan de misère.
Diverse pogingen om weer contact te krijgen met zijn zoon mislukken. Dan gaat hij aan zijn bureau zitten en start zijn computer op. Allemaal spam-mailtjes die hij verwijdert. Dan komt hij een mail tegen met de boodschap: 'Unique business proposal - New Horizons for China, Shenzhen'.
Het doet hem terugdenken aan vroeger toen hij met zijn vrouw Rita daar liep. Een geweldige tijd. Dan leest hij verder... Mr HongZhang, Sales Director.... uniek zakelijk voorstel..... Flauwekul, denkt hij en drukt op delete. Maar zijn computer weigert. Ook dat nog.... Weer een nieuwe fles wijn en ballorig schrijft hij terug: 'Dear Mr. HongZhang, Okay, let's dance.'
En zo begint het grote avontuur. Wat heeft hij te verliezen?
Alle drank gaat door het toilet en hij reist af naar Shenzhen.
En hier beleeft hij een avontuur dat niemand kon bedenken, behalve natuurlijk Koen Gubbels. In korte zinnen worden zijn hachelijke belevenissen beschreven. We maken kennis met de Chinese schone Jiang en de Britse Fairfax die te pas en te onpas met songteksten schermt. Flitsend, met veel humor, maar soms ook gevoelig, poëtische geschreven.
De invloed van onze vaders/moeders werkt door in ons eigen leven, in onze relaties met zonen/dochters.

Kijk naar me.
Je kijkt nooit.
Ik ben te zwak.
De moeite niet waard.
Maar toch.....
kijk nou eens naar me.
Laat me meer zijn dan niks.
Er zit veel van jou in mij.
Je kijkt alleen nooit.