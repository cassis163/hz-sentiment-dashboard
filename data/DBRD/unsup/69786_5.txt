Esther is een gewone veertien jarige tiener.Als ze op een avond alleen thuis is, komen er drie mannen haar huis in en vallen haar aan.Ze spuiten een vreemde vloeistof in haar nek en bedreigen haar.Voor ze het weet, zijn de mannen weer weg. De volgende dag is Esther verandert.Ze is ineens heel sterk en kan sneller rennen dan eerst en haar zintuigen zijn vele malen scherper. Wat willen de mannen van haar? Esther probeert haar leventje weer op te pakken maar ze is niet veilig. Ze mag niks tegen haar ouders vertellen en moet vluchten.Esther komt op een ander plek terecht waar ze meteen het buitenbeentje is.Ze merkt dat ze verandert als ze lastig gevallen wordt of boos is.Dit is moeilijk onder controle te houden waardoor ze steeds in hachelijke situaties terecht komt.Ook haar smaak verandert sterk. Wat hebben de mannen toch met haar gedaan? Ze ontmoet Jonathan, die in de zelfde situatie zit. Samen proberen ze de mannen te vinden en tegen te houden.Ze worden maatjes en Esther belooft om de mannen niet te geven wat ze willen. Maar dat is erg moeilijk. Zou het haar lukken?

Het verhaal is vlot geschreven en leest erg lekker.Het karakter van Esther komt goed uit de verf evenals die van de drie mannen. Je kan je erg goed inleven in de situatie,het is erg realistisch geschreven.Je wilt Esther helpen of waarschuwen en voelt haar angsten en pijnen. Soms is het zo heftig, dat je er gewoon bij zit te huilen.
Er zit spanning, romantiek en humor in het verhaal waardoor je wilt blijven lezen.
De schrijfster heeft het verhaal opgebouwd met de nodige spanning tot een zeer mooie climax.
Ik ben erg onder de indruk van dit prachtige boek met minstens net zo mooie cover.
Als je van wolven houdt, is dit een aanrader.