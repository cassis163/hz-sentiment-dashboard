De eerste werkdag van inspecteur Logan McRae na een lange afwezigheid begint niet goed. In een greppel wordt het lichaam gevonden van een driejarig kind. Het is al een hele tijd dood en de autopsie is dan ook geen pretje voor patholoog Isobel Mac Allister. In korte tijd worden een paar kinderen vermist. Het lot dat deze kinderen staat te wachten belooft niet veel goeds. Het is aan Logan om de dader te vinden die de kindermoorden op zijn geweten heeft. Maar dat blijkt nog een hele klus te zijn. Burgers die het recht in eigen hand nemen, en een opdringeringe journalist Colin Miller. Colin Miller heeft elke keer als eerste journalist het nieuws van de nieuwe vondsten en arrestaties. Er blijkt een lek te zijn, maar zit die in het korps of is het iemand anders?