De hoofdpersoon is een veertiger met een midlife crisis die gescheiden is een ook nog eens geen baan heeft.
Tijdens een vlucht met een vliegtuig leert hij een mooie vrouw kennen, namelijk Anne Sophie, afgekort tot Ansi, die hem goed bevalt.
Na wat later opnieuw een ontmoeting met haar te hebben ontstaat er tussen de twee een relatie.
Hij reist haar na naar Parijs en reist later met haar naar haar geboortedorp om het familie hotel nieuw leven in te blazen.
Dat valt niet mee, mede vanwege de ruzies tussen de diverse familie leden, waaronder de moeder van Ansi, Ginette, die flirt met iedereen en dus ook met onze hoofdpersoon.
Daarnaast hebben we nog de dommige broer van Ansi, met wie ze het overigens goed kan vinden en de oma.
De diverse verwikkelingen hebben uiteraard zo hun invloed op de relatie tussen Ansi en de hoofdpersoon.

Ik vond het een leuk boek om te lezen, eens wat anders dan de karakteristieke whodunnit.
Een echte thriller is het niet, wel een spannend verhaal met veel zwarte humor, geschreven in een plezierige, vlotte schrijfstijl.
Wat mij persoonlijk vooral opviel in het boek is de zinloosheid van de dingen die gebeuren in het verhaal.
Het lijkt allemaal zo nutteloos. Het lijkt soms of de personages geen echte keuzes kunnen of willen maken, alsof alles hen maar gewoon overkomt.
Natuurlijk zijn de hoofdpersonen geen echte doorsnee mensen van huisje, boompje beestje.
Ze maken andere keuzes in het leven en dat zijn niet altijd de beste keuzes.
De quotes bovenaan ieder hoofdstuk vind ik erg goed gevonden, evenals overigens de titel van het boek.
De personages hadden van mij aan de enen kant wat meer uitgediept mogen worden, maar aan de andere kant past de oppervlakkigheid" van hen juist prima in de opzet van het verhaal.
Het einde van het boek - de plot - vind ik heel goed gevonden.
Alles bij elkaar een plezierige leeservaring.