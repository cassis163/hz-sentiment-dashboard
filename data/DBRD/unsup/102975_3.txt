Het verhaal gaat over Martha, die als baby is gevonden in een koffer op Lime Street Station in Liverpool. Omdat niemand haar kwam claimen bij de afdeling Gevonden Voorwerpen, heeft Moeder, de eigenaresse van het Gevonden Voorwerpenkantoortje, Martha opgevoed. Helaas is Moeder geen opvoedkundige, waardoor ze het kantoortje met ijzeren hand regeert en Martha ook zo opvoed. Martha inmiddels 16 en nog nooit buiten het station geweest, Moeder heeft haar wijs gemaakt dat als Martha een stap buiten het station doet, het station instort…Lime street station met al haar werknemers en reizigers vormt haar wereld. Ze is bevriend met Elizabeth, die een broodjeszaak, met de Romeinse legionair George en met William, die in de schaduwen leeft. Martha leeft in een eigen fantasiewereld. Op een dag krijgt ze brieven van iemand die aangeeft te weten wie zij is …. Nieuwsgierig als Martha is wil ze weten of ze ook dit mysterie oplossen. Voor iemand die een gave heeft een gevonden voorwerp bij de rechtmatige eigenaar te krijgen, zou dat een makkie moeten zijn. Zou het haar lukken om haar wereld te vergroten door buiten het station te treden?
Het verhaal speelt zich af in de 1976. In Liverpool, de stad van The Beatles. Dit gegeven komt meerdere malen terug in het verhaal.
Het karakter van Martha blijft oppervlakkig en redelijk kinderlijk, omdat ze in een eigen gecreëerde wereld leeft. Je kan je wel in haar verplaatsen maar het blijft allemaal wat vaag. Ook de vriendschappen die ze heeft en de manier waarop ze handelt zijn nogal simpel.
Met de andere hoofdpersonen heb ik hetzelfde.
Het boek leest op zich wel snel maar het is niet een spannend verhaal, het is een roman van iemand die op zoek gaat naar haar identiteit .Er zit wel humor in maar je merkt aan het verhaal dat het redelijk gedateerd is en dat Martha erg simpel en eenvoudig is.
Het eind is wel goed, ik had het zo niet bedacht maar het is ook weer geen verrassing.
Ik had meer verwacht van het verhaal.