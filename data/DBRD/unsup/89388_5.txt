cover-
Het is een mooie cover. Als je het boek niet gelezen hebt zijn de titel en de cover niet te begrijpen, maar toen ik het boek uit had was alles duidelijk. Het is een echte John Green titel, en de cover past weer perfect bij de titel.

schrijver-
John Green is een young adult schrijver, zijn boeken gaan vaak over heftige onderwerpen. Onderwerpen als kanker, verdwijningen en geestesziekte zijn voor John Green heel normaal. Hij beschrijft het goed, ontroerend en vol emotie. De stijl is uit duizenden te herkennen, en je vind het geweldig of je vind het niks.

verhaal-
Het begint allemaal met een nieuwsbericht over een voortvluchtige miljardair en het vooruitzicht van een grote beloning voor de gouden tip over zijn verblijfplaats.

Schildpadden tot in het oneindige gaat over vriendschap voor het leven, onverwachte ontmoetingen, Star Wars-fan fictie en een tuatara die op het punt staat een fortuin te erven. Maar bovenal gaat het over Aza Holmes, een meisje dat worstelt met een dwangstoornis en klem komt te zitten in de verstikkende spiraal van haar gedachten.

mijn mening-
Wauw! Een boek wat herkenbaar is voor John Green, een kenmerkende stijl en een ontroerend verhaal. Deze behoort zeker tot mijn favoriete van dit jaar. Een verhaal over verlies, vriendschap, liefde en loslaten. Hoe kun je loslaten en toch vasthouden? Kun je er helemaal voor andere zijn zonder jezelf te verliezen? Wie ben je echt? Het verdriet zit in het boek verweven, het is niet altijd aanwezig maar het is er wel. Zoals met al het verdriet.

Ik kan iedereen aanraden dit boek te lezen. Als is het maar om te weten hoe het voelt. Dit boek zouden ze op scholen moeten lezen, gewoon om te ervaren dat het leven niet altijd makkelijk en geweldig is. En dat iets wat niet perfect is, toch genoeg iis. En geweldig is.