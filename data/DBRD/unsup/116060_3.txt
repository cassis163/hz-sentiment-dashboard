Tess is een jonge vrouw, gelukkig getrouwd met Reinout en moeder van twee vierjarige dochters. Ze werkt bij een pr-bureau en maakt daar lange dagen waardoor de relatie met haar gezin onder druk komt te staan. Zo moet ze vanwege haar werk een lang weekend naar Lech voor een voorbereiding op een miljoenendeal. Terwijl ze eigenlijk veel liever met haar gezin naar de zon had gewild. Waarom Tess dan toch kiest voor het weekend in Lech en niet voor haar gezin, wordt al snel duidelijk. Tess is een grote fraude op het spoor en hoopt het weekend te kunnen gebruiken om de fraudeur te kunnen ontmaskeren. In Lech gebeuren allerlei onverwachte dingen. In plaats van een ontspannen weekend ontpopt zich een wintersportdrama. Wie van haar bazen, Bas of Jorn, is de fraudeur? Of is het misschien toch Aldo, de whizzkid van het pr-bureau?


Mijn mening: ‘Lech’ is een spannend boekje dat je in een middag uit kunt lezen. Kiki van Dijk neemt je mee naar het mooie Lech om van de wintersport te kunnen genieten. Haar hoofdpersonage Tess is een beetje geheimzinnig. Ze is getrouwd met Reinout, een aankomend rechter. Tegenover hem is ze niet helemaal eerlijk geweest over haar verleden en dat lijkt haar nu op te gaan breken. Een heerlijk boek om helaas maar kort in weg te duiken. Drie sterren.