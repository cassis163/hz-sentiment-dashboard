Bloedwetten: het Vonnis

"Hij kende het gevoel van ongrijpbare jeuk in dode huid maar al te goed" schrijft Sophia Drenth over Roan Storm, protagonist van dit heerlijke, unieke verhaal. Als persoon die een hele plek dode huid door 3de graads brandwonden bezit kan ik alleen maar zeggen dat dit gewoonweg prachtig (en juist!) verwoord is. Ik herkende het zo goed!
Nu... de review:

Dit boek is absoluut niet de lichtste leesvoer! Mijn te vermoeide hoofd had er in het begin wel wat moeite mee, ondanks dat het verhaal me vanaf pagina 1 al wel boeide.
Dit komt mede door de meer klassiekere en afstandelijkere taal die de personages gebruiken. Zowel wanneer ze spreken als wanneer ze denken... Dat geeft het hele boek wel een geslaagd 19de-eeuwse gevoel.
Dit verhaal is in de derde persoonsvorm geschreven en geeft zeker voldoende diepgang aan de verschillende personages in het boek. Ik heb heel het verhaal lang genoten en kijk uit naar deel 2!

De keuze voor de protagonist is zeker uniek naar mijn weten: een door het volk verkozen raadsman die de noden en rechten van het volk verdedigt in een raadzaal vol met tegenstanders van het rijkere volk. Uiteraard heeft hij zijn redenen om zo gepassioneerd tegen de Ath'Vacii te strijden, de 'gemaakten' die als enige voedingsbron bloed nodig hebben en sterker zijn en niet ouder worden e.d.
Vampiers dus, hoor ik jullie denken. Hm, ik zie de gelijkenissen maar de Ath'Vacii zijn toch hun unieke eigen ras.
Elke 'gemaakte' ondergaat een unieke transformatie wanneer hij/zij net gemaakt wordt. De nog menselijk ogende gemaakten, die niet hard veranderden tijdens hun transformatie leven tussen de rijkere klassen met allerlei macht en invloed.
Echter zijn er ook de monsterlijke Gemaakten, die dus helemaal kunnen veranderen tijdens huntransformatie. Zo kunnen ze bijvoorbeeld vleugels ontwikkelen of een volledige misvorming van hun lichaamsbouw ondergaan en vaak ontwikkelen ze ook klauwen. Vooral deze monsterlijke gemaakten zijn een plaag voor het gewone volk dat niet kan schuilen achter degelijk gemaakte gebouwen en dus niet kunnen ontsnappen aan de grillen van deze gemaakten.
Nadat Roan 'De Rode' Storm een geliefde verliest doet hij er alles aan om de gemaakten te kunnen verbieden om bloed te roven. En wil hij een wet in voegen brengen die bloed roven, bestraft. De drastische stappen hij als verkozen raadsman van het volk in de raadszaal uitvoert om de nood aan zijn bloedwet te staven, brengt een spreekwoordelijke bal aan het rollen die zelfs hij niet kon voorzien...