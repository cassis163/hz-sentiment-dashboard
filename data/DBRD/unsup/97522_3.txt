Nieuw boek van Bart Meuleman waarin hij de zoektocht beschrijft naar zijn vader.
In dit boek verdiept hij zich in het leven van zijn grootmoeder die kort na de Eerste Wereldoorlog van de Kempen naar de grote stad Brugge verhuist, onder druk van haar vader, wegens een misstap. Daar komt ze terecht in een gegoede middenstandsfamilie. Winkelier in 't groot en 't klein staat er op de deur. Dit verhaal zal ons bekend in de oren klinken als het nieuw aangekomen meisje wordt opgezadeld met een kind. Het is een verhaal waartoe de schrijver zich genoodzaakt zag het te schrijven vanuit zijn betrokkenheid en hij heeft dat goed opgelost. Het verhaal op zich is universeel, maar voor de betrokken familie is het beklemmend om lezen.