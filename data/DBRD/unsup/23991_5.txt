De Perfecte Moeder â€“ Esther Boek

Ik mocht van T&M leesclub De Perfecte Moeder van Esther Boek lezen en recenseren.

Wat een ontzettend heftig en zwaar boek.
Het boek draait om het leven van twee vrouwen, Nelleke en Helena (Heleentje).
De verhaallijnen gaan heen en weer, tussen heden en verleden.

Nelleke groeit op in een gezin waar alcohol en misbruik de boventoon voeren.
Ze trouwt heel vroeg met Jacob nadat ze zwanger is geraakt van hem.
Ze hoopt op deze manier te ontsnappen uit haar wereld.

Echter is Jacob veel van huis en Nelleke zoekt haar troost in alcohol.
Door het excessieve gebruik gaat ze haar dochtertje Helena misbruiken.

Helena weet dit goed voor de buitenwereld te verbergen. Toch is er een juf waar Helena uiteindelijk haar geheim mee durft te delen.

Ze wordt tijdelijk uit huis geplaatst. Als ze terug naar huis komt escaleert de situatie enkel nog meer.

De Perfecte Moeder is een emotioneel boek.
Persoonlijk kwam dit boek hard binnen.
Mijn eigen moeder had een zware alcoholverslaving, met een agressieve dronk.