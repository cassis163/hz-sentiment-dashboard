Cora Frowijn en Nathalie Veth hebben jaren bij Justitie gewerkt en hebben 30 gedetineerden geïnterviewd. Deze interviews hebben ze verwerkt in dit prachtige boek.
De gesprekken vonden plaats tijdens hun verblijf in een zeer beperkt beveiligde inrichting. Het zijn mannen die veroordeeld zijn voor zware delicten, van grote fraude zaken tot aan moord. Veel van deze mannen vertellen dat ze een zorgeloze jeugd hebben gehad maar door omstandigheden op het verkeerde pad terecht zijn gekomen.
Sommige komen onbedoeld in situaties terecht die niet omkeerbaar zijn. Andere verhalen zetten me tot nadenken. Geen verhaal is hetzelfde en dat zorgde er bij mij voor dat ik het boek in één keer heb uitgelezen en dat het in mijn hoofd blijft hangen.
Mooi om over de mens achter de crimineel te lezen.