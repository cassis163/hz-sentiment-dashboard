Een mooi boek. En onmiskenbaar wereldliteratuur. Het zijn vooral de verrassende structuur van het boek en de mooie beschrijvingen die het zo bijzonder maken. Lees hiervoor de andere recensies, kunstwerkjes op zich. Toch gebiedt de eerlijkheid mij te zeggen dat ik erg moest wennen. Ik had geen idee aan welk boek ik was begonnen en had ook nog geen ander boek van Mysliwski gelezen. Vaag dacht ik dat het boek over de ontberingen van de oorlog in Polen zou gaan, ik had niets voorbereid. Het is heel anders. Uitdaging vormden in het begin vooral die lange beschrijvingen van ogenschijnlijk onbelangrijke gebeurtenissen. Piotrs moeder die bladzijden lang lamenteert over boodschappen doen. Voor mij was een uitdaging daar de schoonheid in te vinden. Toch is die er. Vooral doorlezen als het je ook overkomt. Waarschijnlijk ben ik gewoon nog niet zo'n geoefend lezer.