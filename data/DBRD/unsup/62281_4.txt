Yrsa Sigurðardóttir (1963) is waterbouwkundig ingenieur in Reykjavik. Haar eerdere thrillers met Thora Gudmundsdottir in de hoofdrol Neem mijn ziel en Smeulend vuur werden genomineerd voor de Glazen Sleutel en de Bloeddruppel (de IJslandse Gouden Strop).
Nog twee thrillers van haar hand zijn De donkere dag en Kijk me aan (verwacht 15.07.2016). Stuurloos is de zesde thriller met Thora Godmundsdottir in de hoofdrol.
Haar thriller Ik vergeet je niet wordt verfilmd door de IJslandse producent Sigurjon Sighvatsson (winnaar Palm d’Or voor 'Wild at Heart' met Nicholas Cage. Zijn laatste film was 'The Killer Elite' met Robert DeNiro).
Ze schrijft al sinds 1998. Haar debuut was een kinderboek, getiteld Þar lágu Danir í því.
Haar nieuwste kinderboek heeft de titel Biobörn (2003).
Yrsa is getrouwd en heeft twee kinderen, ze woont in Seltjarnarnes in de buurt van Reykjavik.

Het feit dat Stuurloos de zesde thriller is met Thora in de hoofdrol vormt geen enkele belemmering om volledig van dit boek te kunnen genieten. Al in de proloog heeft Yrsa Sigurðardóttir mijn aandacht gegrepen door een sfeer te creëren die is te omschrijven als op zijn minst; onbehaaglijk.
Dit sfeertje verdwijnt niet meer helemaal. Sterker nog; het wordt zelfs angstaanjagend op bepaalde passages in het boek.

'Mama is dood. 'Het hoge stemmetje van het kind was ongemakkelijk helder. 'Papa is dood.' Het werd erger. 'Adda is dood. Bygga is dood.'Het kind zuchtte diep en klemde zich om het been van haar oma. 'Allemaal dood'.

Een verhaallijn vertelt over Thora Gudmunsdottir die benaderd is door de achtergebleven familie (wellicht nabestaanden) van het opvarende gezin dat niet op het jacht is aangetroffen. Het jacht is na een botsing tegen de wal aangetroffen zonder opvarenden. De jongste dochter van het gezin is bij opa en oma achtergebleven. Na het aanspoelen van een lijk is Thora vastbesloten te ontrafelen wat er zich aan boord heeft afgespeeld. Een aantal verdwijningen wachten er op om opgelost te worden.

Het jacht arriveerde in de haven van Reykjavik zonder passagiers aan boord. Wat is er gebeurd met de bemanning en de familie die zich op het schip bevonden toen het vertrok uit Lissabon?In dit boek volgt de lezer bovendien de gebeurtenissen op het schip. Je leert de bemanning kennen en hoe de familie omgaat met de gevoelens die ze hebben en de gebeurtenissen op het schip die ze niet kunnen verklaren. Wat gebeurt hier toch allemaal? De auteur heeft hier goed weergegeven hoe afhankelijk de opvarenden van een schip van elkaar zijn terwijl ze op open zee zijn en nauwelijks of geen contact met de rest van de wereld hebben. Het schip is op dat een wereld op zich.

Een goed doordachte thriller, langzaam opgebouwd tot een ware 'Nordic Noir' zorgt voor een leeservaring waarin de sfeer van het boek bepalend is. Dit alles leidend tot een IJSKOUD einde dat je doet huiveren.
4,5/5*