'In de ogen van de andere bewoners van de Bulderberg is Munkel danig mislukt. Hij is niet groter dan een Kriel.
Zou hij zich misschien prettiger voelen in de wereld van de Krielen? Hij krijgt de kans dat te ontdekken als heer Biblios zijn pad kruist. Biblios is De Wijze Man, die denkt dat hij zijn droom kan verwezenlijken als hij Munkel ontmoet. Een droom waarin Munkel de hoofdrol speelt. Maar gaat dit wel goed? Munkel besluit een kijkje te nemen in de wereld van de Krielen. Maar het bezoek verloopt anders dan hij zich had voorgesteld....'

Munkel Trog is de sprookjeswereld op zijn kop. Het is ontzettend leuk om te lezen hoe Munkel de wereld van de Krielen (de mensenwereld) gaat ontdekken. Alles is nieuw voor hem en hij verbaast zich overal over. Wij hebben erg gelachen om de stukjes waarin Munkel zijn eerste indrukken van de Krielen beschrijft.
De tekeningen van Georgien Overwater maken het verhaal nog leuker en mooier. Mijn zoontjes konden blijven kijken naar de tekeningen van de Bulderberg en van de reuzen.

In Engeland is Munkel Trog een groot verkoopsucces. Het werd genomineerd voor de Waterstone's Prize. De filmrechten zijn verkocht aan Sony Pictures Animation.

Ik heb het boek voorgelezen aan mijn zoontjes van 5 en 7 jaar oud. Zij vonden dit boek geweldig! Ik denk dat het boek prima zelf te lezen is vanaf een jaar of 8.