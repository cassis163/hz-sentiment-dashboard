Het rechercheursduo uit Hoorn, Sanne Philips en Lucca Borra, krijgen te maken met twee moorden. Tijdens hun onderzoek ontdekken ze zaken uit het verleden die nooit zijn opgelost. Het zorgt ervoor dat Sanne steeds meer last van haar verleden krijgt, wat ze niet lang meer kan verdringen.


De proloog begint met een nachtmerrie uit het verleden Je leest het met ingehouden adem, en het eindigt met een prachtige cliffhanger. Dit zet de toon voor het spannende verhaal van alweer het derde deel in de VT-serie., VT staat voor de begin letters van de titels van de twee eerder verschenen boeken ( Virtuele Ttango en Verboden Ttranen) , van dit Hoornse rechercheursduo.


Fenna Kelderman, een achtentwintig jarige vrouw, krijgt opeens te maken met pesterijen en bedreigingen die haar leven overhoop gooien. Ten einde raad wendt ze zich tot de politie wat grotere gevolgen voor haar heeft.


De ziel van Sanne en die van Lucca worden met behulp van paniek, angst en emoties laagje voor laagje steeds verder blootgelegd. Hun rollen komen daardoor steeds scherper in beeld en in combinatie met de verschillende personages in de bijrollen krijgt deze serie steeds meer body en pit.


Door in het verhaal steeds met nieuwe feiten te komen weet Melissa de zaak elke keer in een nieuw daglicht te plaatsen, wat dan weer nieuwe vragen oproept. Doordat het gelijke tred houdt met de spanning in het boek wordt het verhaal van het oplossen van de moorden steeds interessanter.


Volledig van de buitenwereld afgesloten heb ik de spannende scenes gelezen die gelukkig werden afgewisseld met humor, zodat ik even op kon kijken.