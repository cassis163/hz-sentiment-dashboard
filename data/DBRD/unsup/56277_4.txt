In een vlotte en pakkende schrijfstijl neemt Chantal je mee door het leven van Coco en Razvan. Door de zeer actuele thema’s, cyberstalking en internetcriminaliteit, lopen geregeld de rillingen over je rug. Zou het echt zo makkelijk zijn? Brrrr je moet er niet aan denken. Het komt geloofwaardig over en halverwege het boek heb ik toch maar even mijn virus scanner ge-update.

Coco is een jonge meid met een zwaar verleden. Haar zwaar gehandicapte broer is alles wat ze nog heeft en als hij verhuist naar een speciale instelling in Amsterdam reist Coco hem achterna. Ze kan tijdelijk in het appartement van een vriendin en samen met Kim zet ze zo vaak als ze maar kan de bloemetjes buiten in de bruisende hoofdstad.

Als ze een one night stand heeft gehad en ‘s morgens vroeg stilletjes probeert weg te sneaken, beseft ze niet hoe haar leven op de kop zal komen te staan. Razvan is geobsedeerd door Coco en langzaam maar zeker probeert hij haar leven over te nemen.

Chantal beschrijft alles op zo’n manier dat je die Razvan het liefst door het boek wil sleuren om hem zo een harde klap voor zijn donder te geven. Bah, al na drie alinea’s vond ik het een doodeng mannetje. Zijn beweegredenen om dat te doen wat hij doet, maken dat je uiteindelijk ook een soort van sympathie voor hem krijgt. Mooi gedaan en echt knap. Voor Coco geldt dat je medelijden met haar krijgt vanaf het moment dat je er achter komt hoe haar familie in elkaar steekt en waarom ze in sommige gevallen koppig blijft ondanks dat ze daardoor juist meer in de problemen kan komen. Het plot is geniaal en verdrietig tegelijk. Ik moest echt even slikken. Godsamme zeg, ik had het zo gehoopt, maar helaas. Wat een eind! Top kwaliteit!!

Schrijfstijl: 5

Originaliteit: 4

Spanning: 4

Plot: 4.5

Leesplezier: 4.5