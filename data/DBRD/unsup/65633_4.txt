Chris Houtman schreef met Het negende gebod wederom een spannend boek voor een groot deel ge√Ønspireerd op de katholieke kerk. Allerlei vrouwen hebben een prominente rol in het verhaal, zelfs Meryl Streep maakt haar opwachting, maar ook Maria Magdalena. Zij willen allen een belangrijke boodschap vertellen.

Het boek start in Parijs met de verkoop van brieven geschreven door Romeinse Plinius de Jongere uit de vijfde eeuw. Een absoluut collector`s item met een duidelijke boodschap. De anonieme verkoper heeft een doel te verwezenlijken en heeft hier hulp bij nodig van onder andere de Nederlandse scenariste Esther van Baerle. Of de Katholieke kerk hier echter zo blij mee is?

Vorig jaar wist Chris Houtman, eindredacteur en scenarioschrijver, ons al te verrassen met zijn thrillerdebuut Akte van berouw. Direct werd hij genomineerd voor de Gouden Strop en was volgens de leden van de Hebban Thriller club een terechte winnaar geweest. Nu is zijn tweede boek uit, Het negende gebod, en is het opnieuw een verrassende thriller geworden.

Dat Chris Houtman een verleden als scenarioschrijver heeft, blijkt wel in Het negende gebod. Het verhaal wordt vlot en vooral beeldend verteld. De start met een proloog zet de verwachtingen direct op scherp en maakt dat je je als lezer direct verliest in het boek. De verschillende belangen van de interessante personages in het verhaal, worden inventief verweven tot een spannend plot. Ook zijn kennis van de filmwereld komt tot zijn recht, hij weet dit proces op een heldere, interessante manier te vertellen.

De combinatie van fictie en non-fictie is interessant, het verhaal bestaat uit meerdere lagen en invalshoeken. Dit maakt je soms aan het twijfelen of je eigenlijk wel fictie aan het lezen bent en wat de kern van waarheid in het verhaal is. Knap gedaan door Chris Houtman, maar zorgt ook voor googelen om de echte waarheid te achterhalen. Of is dat mijn afwijking...

De vooral vrouwelijke personages zijn stuk voor stuk sterke vrouwen met een doel voor ogen. Echter wel goed dat conservator Anthony Mulligan ook een flinke rol in het verhaal heeft. Hij zorgt de kritische noot in verhaal en een onderbreking, van de bij vlagen, bijna feministische boodschap. Het einde van het boek had meer in zich gehad als het gekozen einde, het is een beetje de gemakkelijkste weg en dat was niet nodig geweest. Daarom geef ik ook vier sterren.

Als laatste mijn complimenten voor de gekozen titel, cryptisch maar met een duidelijke aanwijzing en duidelijk link met de kerk. Heel sterk!

Het derde boek van Chris Houtman, Getal van het beest, is al aangekondigd voor oktober 2018 en maakt me nu al nieuwsgierig.