De jonge student Alan Parker komt tijdens het liften op weg naar zijn moeder in het ziekenhuis terecht bij een oude man die hem afschrikt. De jongen besluit om een andere lift te zoeken en wordt opgepikt door wat hij voordien voor onmogelijk waande. Een aan elkaar genaaide dode jongeman die Alan zijn leven mogelijk in gevaar brengt, die keuze ligt echter geheel bij de student zelf.
Een diepere betekenis ligt in dit verhaal in het gedrag en het denken van mensen naar hun sociale omgeving toe. In dit geval gaat het over de keuze die Alan maakt naar zijn eigen leven toe maar zeker naar dat van zijn moeder. Bij de uiterst moeilijke keuze om zijn leven op te offeren voor dat van zijn geliefde moeder zorgt de harde beslissing op het laatste moment voor een grote verandering in zijn leven. Wat dit boek tot een spannende thriller maakt, ondanks het eenvoudige verhaal, is de psychologische aanpak van een ervaren auteur. De jongen wordt ook zelf een slachtoffer door het feit dat hij moet leren leven met het schuldgevoel dat hij kreeg door zijn keuze.
Het boek is zeer realistisch geschreven. Stephen King beschrijft steeds zeer uitbundig de omgeving, wat de personages waarnemen, maar ook wat zij denken wordt uitgediept. Op deze manier kan de lezer zich helemaal inleven in de omstandigheden van het hoofdpersonage, ook omdat alles de werkelijkheid zeer goed weergeeft, op 1 ding na dan: de dode jongeman. Dit is het enige onmogelijke feit in dit boek maar zonder zou de spanning verloren gaan. Het maakt het boek tot wat het nu is, een aangrijpend verhaal over een student die opgevoed is enkel door zijn moeder van wie hij zeer veel houdt, maar later blijkt dat hij zijn eigen leven toch boven dat van haar verkiest.
Dit boek is meermaals het bewijs dat bloed en geweld niet altijd nodig zijn voor het bezorgen van kippenvel en slapeloze nachten.