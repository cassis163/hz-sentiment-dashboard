Wanneer Tenley en Killian hun verbintenis aangaan, gaan er vreselijk veel dingen fout. Ondanks het mooie, ceremoniële moment, blijken er haken en ogen aan te zitten. Ze horen verhalen over andere Troikanen die een verbintenis aangingen met een Myrdiaan. Het heeft een keerzijde, een zeer duistere en dodelijke keerzijde waar Tenley ook nog eens mee moet om gaan terwijl de oorlog tussen de rijken steeds verder uit de hand loopt. Maar Tenley speelt er zelf een grotere rol in dan ze had gedacht.

Het interessante in dit verhaal was dat ook andere personages een grotere rol kregen. Ondanks dat deze rol niet vanuit het eigen perspectief was beschreven, hadden deze personages een bepaalde essentie in het verhaal, naast hun vriendschap met Tenley of Killian. Vaak is de hoofdpersoon ‘de uitverkorene’ en kan alleen die persoon de wereld redden. In dit geval kan Tenley het niet alleen en moet ze de hulp van anderen accepteren. En hoe moeilijk dat ook voor haar is, ze zal toch echt hulp moeten aanvaarden.
De hele rit naar het einde toe is verpletterend, overweldigend en angstaanjagend. Ik kon het boek vaak niet meer wegleggen omdat ik steeds wilde weten hoe het verder ging. Het feit dat de auteur gebruik maakt van perspectiefwisselingen heeft daar naar mijn idee wel een grote bijdrage aangeleverd. Zeker omdat de motieven van bepaalde personages in twijfel getrokken konden worden.

Al met al een niet teleurstellende serie van een auteur waar ik altijd graag meer van lees. Spanning, romantiek een beetje humor en vooral veel actie wisselen elkaar continu af. Echt een serie die een YA lezer niet mag overslaan.