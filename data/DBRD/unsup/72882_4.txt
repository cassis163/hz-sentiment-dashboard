Deze serie begon naar mijn idee een beetje kinderlijk.. Tot ik aan boek 3 begon! Het verhaal wordt steeds verder opgebouwd met groter wordende gevaren. Tot op het punt dat je je afvraagt of het uiteindelijk nog wel goed gaat komen. Het blijkt dat deze serie toch niet zo liefelijk is als ik in het begin dus dacht, er verdwijnt namelijk een aardig aantal personages. Dit had ik totaal niet zien aan komen.

Wat ik wel jammer vind is dat het uiteindelijk uitdraait op een meisje van 14 dat de wereld moet gaan redden. Een meisje dat net een jaartje training heeft gehad.. Yep. Beetje ver gezocht als je het mij vraagt. Vandaar een puntje van de 5 sterren af.

Verder heb ik erg genoten van de spanning in dit boek. Dit werd rustig opgebouwd maar de laatste bladzijden vlogen voorbij. Ik kon het niet meer neerleggen en stiekem was ik een beetje sip toen ik er achter kwam dat dit boek zeker nog niet het einde is van deze serie.