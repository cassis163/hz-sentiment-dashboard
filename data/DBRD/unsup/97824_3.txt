T. Davis Bunn (1952) is opgegroeid in North Carolina. Als financieel expert reisde hij de wereld af. Tegenwoordig woont hij met zijn vrouw in Oxford, Groot Brittannië. Bunn kreeg (internationale) bekendheid door het schrijven van historische fictie en thrillers, met een vaak Christelijke inslag. Het is dan ook niet verwonderlijk dat hij drie keer is onderscheiden met de Christy Award, een prijs die jaarlijks wordt uitgereikt voor Christelijke fictie. Het oeuvre van Bunn beslaat uit tientallen romans, verschenen in vijftien verschillende talen.
In Het goud van Herodes staan drie hoofdpersonen centraal; Harry Bennett, Storm Syrrell en Emma Webb. Harry is een avontuurlijke schatgraver, die zojuist uit de gevangenis is vrijgelaten, Storm is een kunsthistorica wiens leven door de dood van haar grootvader op zijn kop staat en Emma is een FBI-agente, die overhoop ligt met haar directe leidinggevende. Hun levens raken verstrengeld door de moord op Sean Syrrell, Storms grootvader. Deze gerespecteerde handelaar in antieke kunst, was vlak voor zijn dood een legendarische schat op het spoor. Door diverse achtergelaten aanwijzingen is zijn kleindochter in staat de speurtocht voort te zetten. De gevaarlijke jacht op de schat wordt helemaal penibel, als de moordenaar van haar opa haar constant op hielen blijk te zitten. Gelukkig krijgt ze hulp van Harry en Emma, maar of dat genoeg zal zijn .?
Het goud van Herodes wordt gebracht als een avonturenroman in de stijl van Idiana Jones. In de verte lijkt het hier ook wel wat op. Een volledige vergelijking gaat echter niet op. Hiervoor ontbreekt het bijvoorbeeld aan relativerende humor en is het niet spannend genoeg. Toch is het wel een vermakelijk verhaal geworden. Er is genoeg aandacht besteed aan het opbouwen van de karakters en de beschrijving van de veelal exotische omgevingen is uitgebreid, zonder belerend te worden. Wel had er wat meer actie in gemogen en had het einde wat verrassender gekund.
Het goud van Herodes is een leuk boek om een regenachtige dag, op een ontspannen manier door te brengen.