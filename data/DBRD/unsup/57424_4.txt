Journaliste Michel Rousseau van de Franse televisie zender France 2 mag verslag doen van een opzienbarende ontdekking.
Een wetenschapper beweert het leven te hebben gecreëerd en wil de tv-zender deel laten uitmaken van zijn project en gebruiken om zijn verhaal wereldkundig te maken. Echter, voor er iets kan diets gemaakt worden verdwijnt de wetenschapper en blijft spoorloos.
Een religieuze sekte dwarsboomt de wetenschapper en doet er alles aan om zijn bevindingen uit de openbaarheid te houden.
Het boek start met een pakkende en lugubere proloog.
Dit smaakt dan gewoon naar meer. Wat staat er te gebeuren?

De auteur heeft een goede mix gevonden in de wetenschappelijke benadering van zijn boek en de fictie.
De verschillende hoofdstukken worden benaderd en verklaart door de verschillende personages die doorheen het boek groeien.

De auteur benadert in zijn boek verschillende wetenschappelijke thema’s: het ontstaan van de mensheid en van de wereld (scheppingsverhaal). Hij stelt ook de juiste leeftijd van de piramides en dit volk in vraag?
Kortom de auteur heeft een mooi spannend verhaal geschreven met een wetenschappelijke toets.
Het verhaal verveelt nooit en alle verhaallijnen komen samen in een mooie plot.
De auteur heeft een mooie, beschrijvende schrijfstijl. Hij schrijft recht toe- rechtaan. Nooit staat er iets teveel of iets tekort in zijn boek. De hoeveelheid informatie is net gepast.
De personages worden voldoende uitgediept en de zijfiguren zijn een duidelijk onderdeel van het verhaal.
Het is een mooi pittig boek dat boeit van begin tot einde.
De gelijkenis met Dan Brown is zeker niet ver gezocht.

3.5*