Eindspel â€“ Isa Maron (De Noordzeemoorden, deel IV)

In een anders zo rustige straat worden de hoogbejaarde Bep en Ab gevonden door hun 81 jarige overbuurvrouw. Ze zijn op gruwelijke wijze om het leven gebracht. Aan Maud Mertens, collega Niels Bingsten en de rest van het team om de dader te achterhalen. Alsof ze het al niet druk genoeg hebben. De zaak met de tien schedels in de tuin van de Familie Demsterwold loopt ook nog en dat blijkt steeds groter en moeilijker te worden. Hoofdverdachte Vincent Demsterwold zit in Londen vast en hij wil alleen met Kyra praten. Jong en onervaren, maar Kyra wil er alles aan doen om meer te weten te komen over haar verdwenen zus Sarina. Dat Vincent meer weet en niets loslaat is heel frustrerend. Samen met oud rechercheur Jan Anne oefent ze gesprekstechnieken en bekijken ze alle informatie die ze tot nu toe verzameld hebben. Maud gaat in Zweden bij Carla Demsterwold vragen stellen terwijl Kyra in Londen op onderzoek uitgaat. Steeds komen ze iets dichter bij de waarheid. Waarom liggen de schedels richting het raam? Wie is er allemaal bij betrokken? Wat is er met het hoogbejaarde koppel gebeurt? En zou Kyra eindelijk te weten komen wat er met Sarina is gebeurt?

Dolblij dat ik een van de gelukkige ben die het boek mag lezen voor het daadwerkelijk in de winkel ligt. Eindelijk antwoord op de vraag wat er daadwerkelijk met Sarina is gebeurt. Ik heb het extra langzaam gelezen voor mijn doen. Heerlijk om nog even in het verhaal te blijven hangen en uit betekent nu ook echt afscheid nemen. Soms waren de details ook zo gruwelijk dat het even moest bezinken. Als beelddenker zie ik het allemaal voor me en dan zijn de details af en toe te heftig. Als lezer weet je eerder wie de dader is dan dat Maud of Kyra dat weet, maar dat maakt het zeker niet minder spannend. De hoofdstukken zijn telkens vanuit een andere hoofdpersoon geschreven. Daardoor loopt de spanning steeds hoger op. Via Beatrice/Sarah krijg je steeds meer informatie over wat er met de verdwenen meisjes gebeurt. Vincent lijkt Kyra aan het lijntje te houden. Maud krijgt in Zweden antwoorden over de Familie Demsterwold. Als lezer zou je ze zo graag helpen, de goede richting in duwen. Dat je zo meeleeft is een teken dat het super geschreven is. Deze reeks blijft me nog lang bij. Dank je wel Isa voor de prachtige leesuren. 5*****