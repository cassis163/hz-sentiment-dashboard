Dit boek vond ik heel leuk en interessant om te lezen! Het verhaal gaat over een meisje dat bijna terecht komt in het loverboycircuit. Alle boeken die ik ken over loverboys beginnen meestal op het punt dat de meisjes al helemaal in het circuit zitten, bij dit boek is het verhaal eerder hoe ze erin terecht is gekomen en hoe ze is gered. Het boek is goed geschreven: een vlotte schrijfstijl gecombineerd met makkelijk Nederlands zorgt voor een makkelijk en snel weg te lezen boek. Het boek is echt kort, rond de 100 bladzijdes, nu ik het gelezen heb vind ik het jammer dat het boek niet veel langer is. Kim heeft een geweldig boek geschreven, dat licht schijnt op een situatie waarin jonge meiden dagelijks terecht komen. Het is een goede les voor alle jongeren die het zouden lezen. Ik vind dat dit boek een boek is wat iedereen ooit zou moeten lezen, het is een kort boek met een duidelijke en goede boodschap.