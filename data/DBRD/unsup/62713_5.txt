Ontroerend, Meeslepend, Verrassend
Ik heb dit boek in twee dagen uitgelezen, omdat het boeide van begin tot eind. Het verhaal over de zoektocht van een vrouw naar haar tweelingzus is op het eerste gezicht vrij simpel geschreven, maar juist hierin schuilt de kracht van het verhaal. De simpelheid, hoewel betrekkelijk, van het leven in de jaren zestig is juist de charme van dit boek. Zeker in deze tijd met internet en andere gemakken vergeten we bijna hoe het destijds ging. Dit is prachtig verwoord door de schrijfster. Het hele verhaal voelde als een warme deken. Ik ben heel blij dat ik dit mooie boek heb mogen lezen van de schrijfster. Genoten en wacht met spanning op haar tweede boek, want het smaakt uiteraard naar meer!