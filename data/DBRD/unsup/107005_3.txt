Hypnose had ik al een tijd op de boekenplank staan. Ik was er al
een keer aan begonnen, maar op een gegeven moment voorkeur gegeven
aan andere boeken. Toen ik er voor de tweede keer in begon, snapte
ik niet waarom ik ermee gestopt was. Super spannend, totdat de
verhaallijn teruggaat naar het verleden, de reden waarom de
hoofdpersoon Erik gestopt is met de hypnose. Het leek alsof ik een
compleet ander boek aan het lezen was en ik was om eerlijk te zijn
bijna vergeten wat er in de huidige tijd afspeelde. Over het
algemeen toch een heel goed boek, spannend, verrassende wendingen
en goed weg gezette personages.