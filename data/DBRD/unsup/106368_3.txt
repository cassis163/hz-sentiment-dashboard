De Jacht is het vervolg op The Cage van Megan Shepherd waarin de hoofdpersonages uit het eerste deel nu niet meer samen zijn, maar allemaal opgesplitst. In het begin kwam het verhaal wat traag op gang. Er werden een hoop nieuwe personages ge√Øntroduceerd, nieuwe woorden, nieuwe ruimtes. Zeker het feit dat je telkens uit een ander perspectief leest, liet het verhaal niet sneller verlopen.

Gaande het verhaal kom je overigens steeds meer te weten en wordt het soms ook ingewikkelder, maar dat maakt het wel spannender. Het fascinerende eraan is dat jij, net als de meeste hoofdpersonages, geen idee hebt van wat er eigenlijk allemaal is gebeurd met de wereld die we kennen en waarom er mensen van de anderen worden overgebracht om een soort van experimenten op te doen.

Doordat er hoofdpersonages zijn die meer contact hebben met Verwanten en andere leidinggevende personages, kom je als lezer steeds meer te weten. Je vraagt je af wie de waarheid spreekt en of er eigenlijk wel een echte waarheid is.

Omdat het verhaal zo veel vragen met zich mee brengt en je vaak nog in het ongewisse laat, ontstaat er een zekere spanning en fascinatie voor wat het boek nou eigenlijk te betekenen heeft. Soms denk je een antwoord op een vraag te hebben, maar die wordt je dan weer uit handen genomen in het volgende hoofdstuk. Naar mijn idee soms een beetje te onduidelijk, maar ik ben toch benieuwd of er een deel 3 komt. Die wil ik dan zeker wel lezen in de hoop dat ik dan meer antwoorden krijg.