De pechvogel Stanley Yelnats wordt opgepakt en veroordeeld voor een misdaad die hij niet gepleegd heeft. Hij komt terecht op Camp Green Lake waar alle jonge gevangenen elke dag een gat moeten graven. Waarom? Om daar achter te komen zul je het boek moeten lezen.

Het komt niet zo vaak voor dat een jeugdboek ook interessant is voor volwassenen om te lezen, maar dit is één van die zeldzame gevallen. Ik kan me zo voorstellen dat je hier als tiener enorm van zou genieten. Een heerlijk boek met helden en slechteriken en ongelofelijke avonturen. Echt een aanrader voor lezers van alle leeftijden.