Jennifer Brugman is een gedreven rechercheur. Haar pijnlijke verleden houdt zij liever verborgen. Ze is alweer een tijdje terug in haar geboortestad Rotterdam. In dit 2e boek lezen we over Marc en Dorine. Zij gaan een avondje uit. Samen. "Hadden we Jorinde niet mee moeten nemen?", vraagt Dorine nog. Nee, zegt Marc. Deze avond is voor ons samen. Als ze thuiskomen krijgen ze de schrik van hun leven en vinden ze Jorinde in de badkamer, maar het is al te laat.

Dit is het begin van een flink drama. Jennifer en Ricardo worden gevraagd voor een onderzoek, als er nog een meisje door wordt aangetroffen. Het blijkt erg complex en nogal bizar.

Spanning, mysterie en goede vriendschappen zijn mooie elementen

De cover past mooi bij het verhaal. Een gezicht is zichtbaar, met ogen open. Leeft de vrouw nog? En waarom beweegt ze niet?

Hoofdpersoon Jennifer heeft in dit 2e boek een dochtertje, Nysa. Haar personage krijgt nu meer diepgang. Sommige momenten doen haar even terugblikken naar haar verleden. Samen met Ricardo duikt ze in een interessante zaak. Wat op het eerste oog simpel lijkt: de zelfmoord van Jorinde, de dochter van Marc en Dorine. Jennifer vindt sommige zaken wel erg "toevallig" en trekt Ricardo snel mee in haar bevindingen en ingevingen. Angelique Haak kan haar personages goed beschrijven en geeft hen allen iets bijzonders mee. Jennifer is soms wat streng voor zichzelf en volgt haar interne kompas. Ricardo, de mooi-boy, heeft priv√© wat trubbles. Ook Marc en Dorine zijn geen droomkoppel, integendeel zelfs. Het geeft het verhaal meer gewicht. En soms wat roze vleugels met cupido, zo af en toe in de buurt.

De spanning komt langzaam op gang. Twee maanden na het overlijden van Jorinde, vindt Dorine een brief in de post. De schrik is groot en langzaamaan sluipt de spanning er in. Als een soort mysterie en grote puzzel ontvouwt zich een spannend verhaal, met grote plottwist.

Conclusie

Uitgeschakeld is een mooi en spannend 2e deel met Jennifer in de hoofdrol. Ze krijgt nu in dit 2e boek, een wat steviger omlijsting. Verteld vanuit meerder perspectieven krijgt het verhaal ook meer kracht. Door de personages ieder zo hun eigen verhaal te laten vertellen, komt het levensecht over. De eenvoudige case, blijkt zeer complex. Stap voor stap komt de spanningsboog omhoog om terecht te komen in mooie verrassingsmomenten.
Het einde fluistert ..dat er een 3e deel zit aan te komen!

Waardering 4 sterren.

Mooi verhaal, genoten. Goede spanning. Een aanrader!