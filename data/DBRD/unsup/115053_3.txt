Verwacht van Denk Als Een Kunstenaar geen doe-boek met hapklare tips die je zelf in praktijk kan brengen. Wel krijg je een boek met 10 hoofdstukken, telkens gewijd aan een eigenschap die "de kunstenaar" zou (moeten) bezitten. Die kunstenaar blijkt opvallend vaak een penseel in de hand te hebben. Woordkunstenaars, beeldende kunstenaars,... ze komen weinig aan bod.

In tegenstelling tot de schreeuwerige kaft viel de zwart-wit-stijl van de tekst wél in de smaak. Het idee van kernachtige quotes is leuk, maar de plaatsing had beter gekund. Idem voor de illustraties die stukken tekst uit mekaar haalden. Dat leest niet vlot.

Wél veel nieuwe namen en kunstwerken leren kennen. Veel anekdotes gelezen, die aanmoedigen om meer over een bepaalde kunstenaar te weten te komen. In dat opzicht smaakt het boek naar meer.

De luchtige schrijfstijl en het eenvoudige taalgebruik zorgen ervoor dat het boek snel leest. Grote nieuwe inzichten heb ik echter niet opgedaan. Al met al een beetje een tegenvaller.