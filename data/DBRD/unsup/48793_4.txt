Justice for all?

Eerlijk gezegd heeft een legalthriller niet mijn voorkeur, omdat het in mijn ogen vaak aan wat actie ontbreekt in dit genre. TÃ³ch dit boek maar eens opengeslagen omdat ik op meerdere plekken goede recensies tegenkwam over dit boek. Ook dit verhaal moet het niet hebben van de aktie of nagelbijtende spanning. Het boek geeft je echter een heel indringende kijk in de rechtbank wereld. Mooi om zo deelgenoot te worden van de hersenspinsels van advocaten, strafpleiters en rechters. Het verhaal gaat over een advocaat die eerst persoon A moet verdedigen wat ten koste gaat van persoon B. Later neemt ie echter de verdediging van B ook voor zijn rekening. Klinkt inderdaad niet logisch. Je vraagt je dan ook af hoe hij dit in hemelsnaam voor elkaar denkt te krijgen? En is dit een boek met als eindconclusie : Justice for all? Ik zou zeggen, lezen dit boek en oordeel zelf! Al met al toch een belangwekkend verhaal wat in mijn ogen de 4 sterren verdient. Om even in de rechtbanksfeer te blijven: Men moet voorkomen dat men moet voorkomen omdat men dit boek ongelezen heeft laten liggen.