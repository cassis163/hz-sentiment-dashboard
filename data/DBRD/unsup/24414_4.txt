Een boek vol vragen, een boek vol avontuur, maar vooral een boek wat je niet meer weglegt. Het boek ‘Voorlopers’ van Mirjam Hildebrand geeft een compleet nieuwe inkijk op hoe de wereld zal worden, en dan heb ik het niet over vliegende auto’s, dan heb ik het over nieuwe talenten wat mensen krijgen, maar op zich heb je wel veel boeken die hier over gaan. Het boek heeft veel nieuwe ideeën, maar zijn deze ideeën wel origineel?

Het boek laat je vanaf het begin al veel nieuwe dingen zien, ideeën die ik nog niet eerder ben tegengekomen. Dingen waarvan je eerst niet gedacht had dat ze bestonden, of iemand ooit kon bedenken, zoals: ‘’ ik ga naar een les hersenkijken en jij gaat met mij mee’’ p46. Ook wordt er gesproken over ‘’dierbaar’’ en ‘’zielsverwanten’’ en andere woorden, maar deze woorden worden op een andere manier gebruikt. Het is leuk om te zien hoe deze ideeën en dingen worden beschreven en je zo word geslurpt in een compleet nieuwe wereld. Alles wordt zeer specifiek beschreven dat het lijkt alsof jij de hoofdpersoon bent en je net als deze hoofdpersoon een hele nieuwe wereld instapt Het boek heeft beetje een langzame opbouw, wat ik snap, omdat er een hele nieuwe wereld moet worden beschreven. Het echte hoofdavontuur begint, daarom ook wat later in het boek, sommige mensen vinden een langzame opbouw misschien vervelend, maar ik vond het niet storend. In het boek komen meerdere onderwerpen voor, wat het verhaal interessant maakt, zo ging het over haat, liefde en vriendschap, maar ook over dieren en buitengewone gave. Het enige nadeel in het boek was, dat er ergens in het boek opeens een hele andere draai kwam in het verhaal, daar moest ik aan wennen, maar later werd het daardoor juist wel spannender, en dit laat ook weer zien dat het boek wel origineel is en niet een standaard eind heeft. Het blijft ook tot het einde spannend.

Mijn conclusie is, dat het boek zeker wel origineel is het bevat veel nieuwe ideeën, ideeën die nog niet eerder zijn verschenen. Ook de manier van schrijven is origineel, want ze heeft verrassende wendingen en veel onderwerpen gecombineerd, waardoor het nog wel interessant bleef. Zeker een boek wat je moeilijk weg legt.