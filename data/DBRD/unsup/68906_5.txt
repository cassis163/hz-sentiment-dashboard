Het huwelijk van de misdaadjournalist Max Noordhoff met Daphne, een succesvolle advocate, is over. Max ontmoet al snel de bloedmooie en jonge stewardess Anna. Ondanks het leeftijdsverschil worden ze smoorverliefd en lacht het leven hem weer toe.

Na vijf geweldige jaren wil Max Anna ten huwelijk vragen, hij heeft zelfs zijn sterilisatie ongedaan laten maken. Echter stort alles in als Anna vermoord wordt.
Max is vastbesloten om achter de waarheid te komen. Maar was Anna wel wie ze zei dat ze was? En wat heeft crimineel Polderman met het geheel te maken? Wat is het verband tussen zijn ex-vrouw en Polderman? Maar bovenal zal Max wraak nemen?

‘Dan kan ik je geruststellen, Max. Voorlopig krijgen we geen last van sneeuw of vorst, pas in december.’ Haar stem klinkt zwoel, bijna geil, als in zo’n foute na-twaalf-uur-’s-Nachts-reclame, en ik schrik als ik de plotselinge oprisping in mijn broek voel. Ik word gered door de liftdeuren die opengaan op mijn verdieping.

Het boek van Jeroen Guliker is sexy, spannend, grappig en verdrietig. Het ene moment heb ik tranen in mijn ogen van het lachen en het volgende moment van verdriet.
Het boek begint met een moord. Je weet dan nog niet wie het is en waarom. Ik zit meteen in het verhaal en op een hele mooie subtiele wijze wordt het verhaal uitgerold. Hoe verder je in het verhaal komt hoe spannender het wordt. Zoals je begrijpt was dat erg slecht voor mijn nachtrust. Ontzettend genoten van de droge humor die Max en zijn vrienden hebben.

Ik zie alleen nog maar de twee donkerharige strepen boven haar ogen. Iedere keer als ze iets zegt en ik haar aankijk, lijken haar wenkbrauwen mee te bewegen op het ritme van haar stem en gaat ze steeds een beetje meer op Bert uit Sesamstraat lijken.

Dit boek bevat alle elementen waar ik van geniet in een (whodunnit) thriller. Romantiek, humor, verdriet en een nagelbijtende stijgende spanning. En Jeroen het einde met of zonder verfilming (wat het wel zou verdienen) is helemaal top!