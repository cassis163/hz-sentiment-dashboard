Wauw, wauw wauw! Wat een debuut thriller heeft deze schrijfster geschreven. Vanaf het moment dat ik ben begonnen met lezen had ik moeite om het boek weg te leggen. Het heden, 2016, wisselt zich goed af met het verleden, 1986. De spanning bouwt zich daardoor gedurende het verhaal goed op, je wilt weten waar heen gaat. De personages zijn goed uitgewerkt, met ieder een eigen verhaal.
Een vriendengroep communiceert met elkaar door middel van krijttekeningen. Dit gebruiken ze om geheime boodschappen voor elkaar achter te laten, elk met hun eigen kleur. Tot er opeens een andere kleur bij verschijnt! Dit leidt hen naar een lichaam in het bos. De sfeer van dit boek is spannend en beklemmend. De puzzelstukjes die je gedurende het boek krijgt leiden naar een briljante ontknoping op het einde. Het boek leest lekker weg en is een aanrader voor iedereen die van boeken in dit genre houdt!

Door dit boek krijgen krijttekeningen op de stoep ineens een hele andere betekenisâ€¦