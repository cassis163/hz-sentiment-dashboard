Almar Otten maakte met De Afstammeling, zijn eerste historische thriller met Lineke Tesinga van de Deventer bibliotheek, een boeiend en spannend boek. Zo'n boek dat je niet gemakkelijk neerlegt. Mooie historische context waardoor we meer te weten komen over het stichten van het rijk van Karel de Grote en zijn poging ook de Saksen daarbij, gekerstend en wel, in te lijven. Mooie couleur locale met als decorstuk Deventer. Redelijk goed uitgewerkte hoofdpersonen. Een boek dat doet uitkijken naar de inmiddels verschenen 2e historische thriller met Lineke Tesinga (Blauw Goud). Op 4 sterren valt wat mij betreft niets af te dingen. Als er niet, vind ik, een klein stukje truttigheid in de beschrijving van relaties had gezeten, had ik gezegd: 5 sterren. Maar is "zeer goed" ook niet een waardige prestatie? Otten is als Nederlandse thriller auteur al een keer genomineerd voor de diamanten kogel. Het klinkt wat vreemd als dank voor een prima boek, maar van mij mag Otten binnenkort de kogel krijgen.