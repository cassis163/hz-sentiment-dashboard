dat moet gezegd worden, maar nooit voelde ik de spanning die een thriller tot een échte pageturner maakt. ,Belofte maakt schuld (Honeymoon) is weer eens een standalone van de Amerikaanse bestsellerauteur James Patterson. Ik ben al jaren fan van de auteur die wereldwijd succes heeft met zijn populaire Alex Cross-serie en de recente Womens Murder Club-reeks. Hoewel de Nederlandse uitgever er alles aan heeft gedaan om te verbloemen dat Patterson dit boek samen schreef met Howard Roughan, is de inbreng van laatstgenoemde overduidelijk aanwezig. Van Roughan las ik onlangs De hoogvlieger en De valse belofte, twee boeken die qua stijl erg vergelijkbaar zijn met het resultaat van de samenwerking met Patterson.
In Belofte maakt schuld maken we kennis met binnenhuisarchitecte Nora Sinclair. Na het plotselinge overlijden van een jonge vermogensbeheerder, een van haar klanten, wordt ze door de FBI als mogelijke verdachte beschouwd. Agent OHara krijgt de taak om de zwarte weduwe te schaduwen om bewijzen te verzamelen over haar lucratieve activiteiten. Maar ook OHara voelt zich sterk aangetrokken tot de bijzonder mooie vrouw en raakt ongewild verstrikt in het net van Nora Sinclair. Wie is wie nu aan het schaduwen?
In Amerika werd Honeymoon aangekondigd als international thriller of the year en tevens als het meest sexy boek van Patterson. Dat laatste is ongetwijfeld waar, maar juist hierin lees ik de hand van collega-auteur Roughan, die dát trucje meester is. De eerste belofte wordt wat mij betreft duidelijk niet ingelost. Je blijft lezen, dat moet gezegd worden, maar nooit voelde ik de spanning die een thriller tot een échte pageturner maakt. De twee verhaallijnen zijn eigenlijk beiden te mager en worden vrij geforceerd bij elkaar gebracht in de ontknoping. Of eigenlijk pas daarna, want tot op het laatst was het voor mij vrij onduidelijk wat de tweede verhaallijn rondom de toerist nu te maken had Nora Sinclair.
Belofte maakt schuld maakt haar eigen belofte niet helemaal waar, maar is leuk genoeg voor een paar avondjes leesplezier.