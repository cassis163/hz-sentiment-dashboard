Als je de twee eerder verschenen boeken van John Hart gelezen hebt, weet je ongeveer wat je bij hem kunt verwachten. Veel personages, verschillende verhaallijnen. Dit boek is beter dan de voorgaande twee. De wet en de leugen vond ik de minste, Gevaarlijke onderstroom bevatte meer snelheid en spanning. Het is duidelijk een Amerikaans boek, maar dat is niet bedoeld als clich√©.
De proloog is meesterlijk. Er zijn eigenlijk twee hoofdpersonen: de jongen en de detective. Duidelijk wordt hoe de gepleegde misdaad op ieder van hen een verwoestende uitwerking heeft gehad en hoe zij daar vervolgens mee omgaan. Het boek heeft een verstaanbare ontknoping. De plot is geloofwaardig en Hart weet de vaart er in te houden.