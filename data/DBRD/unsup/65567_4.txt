De schrijver Richard Adams werd geboren in Newbury, Engeland, als zoon van een plattelandsarts.
In de tweede wereldoorlog was hij officier bij de Britse 1e luchtlandingsdivisie, toen hij 52 was is hij pas schrijver geworden.

Het 478 bladzijden tellende debuutroman van Adams "Waterschapsheuvel" waarvan de originele titel "Watership down is", is ontstaan doordat Adams elke keer als hij zijn kinderen naar school bracht, hij ze onderweg een verhaaltje vertelde over konijnen, `s avonds voordat hij ging slapen bedacht hij dan alvast wat hij ze de volgende ochtend zou gaan vertellen, pas op latere leeftijd (52) schreef hij het verhaal op schrift.
Het manuscript van Waterschapsheuvel werd door zeven uitgevers afgewezen, voor het door uitgeverij Collings in 1972 werd uitgebracht, het bestsellerboek is inmiddels in 18 talen vertaald en won in 1973 de Guardian Children`s fiction Prize, dit is een literatuurprijs voor kinder en young adults fiction boeken, en is daarmee zevende in de rij, die deze prijs heeft gewonnen, in het rijtje van winnaars komt later ook meerdere malen J.K Rowling voor, voor de boeken van Harry Potter.
Ondanks dat Waterschapsheuvel deze Guardian Children`s fiction prize heeft gewonnen, is het allerminst een boek voor zeer jonge kinderen omdat het er in het verhaal soms best vrij heftig aan toe kan gaan, gezien de onderwerpen en gebeurtenissen die aan bod komen.

Na nog allerlei andere boeken te hebben geschreven, is in 1996 het iets minder bekende vervolg op Waterschapsheuvel verschenen met de titel "Verhalen van Waterschapsheuvel" originele titel "Tales from Watershipdown" deze bevat 19 vervolgverhalen over zowel de konijnen op Waterschapsheuvel , waarbij de verhalen verteld worden door drie konijnen die ook in Waterschapsheuvel voorkomen Kopstuk, Paardebloem en Grasklokje, als over El-ahrairah, een mythologisch Robin Hood achtig konijnfiguur
.
Dat Adams officier is geweest tijdens de tweede wereldoorlog zie je duidelijk terug in het verhaal, door de strategische zetten die worden gezet, tijdens oorlogsverwikkelingen tussen twee konijnenkolonieën en er konijnen voorkomen in verschillende rangorden als agent, verkenner, kapitein, generaal en een heuse dictator.
De karakters van de konijnen creeërde Adams aan de hand van mensen die hij ontmoette en uit de wereld van de literatuur. Zo zijn de karakters Kopstuk en Hazelaar respectievelijk gebaseerd op een officier en een commandant die hij heeft gekend vanuit de tweede wereldoorlog en is Vijfje gebaseerd op Cassandra uit de Griekse mythologie, die net zoals zij, een voorspellende gave bezit. Ook Adams eigen vader, de plattelandsdokter komt in het verhaal voor, als èèn van de weinige mensen die in het boek voorkomen.

""Ik heb vanochtend een k'nijn gevond'n, dokter. 'n Wilde. Hij leeft. Ik heb 'm van de kat af'pakt. Allenig denk ik dat-ie gewond is. Zou oe hem willen bekieken?"
" Nou'ik denk dat ik beter eerst mevrouw Stok kan gaan bekijken". ( Niet "Je moeder". dacht Lucy.) "En als ik dan nog tijd over heb zal ik naar het dier kijken." Twintig minuten later hield Lucy het konijn zo stil als zij kon terwijl dokter Adams hem hier en daar met de binnenzijde van twee vingers zachtjes bevoelde."

Het verhaal Waterschapsheuvel is gebaseerd op het boek "Het leven der konijnen van R.M. Lockley, wat ook duidelijk in het boek naar voren komt, want ondanks dat het boek een fictie is zijn de konijnen, buiten hun toegewezen menselijke eigenschappen, verder zo natuurgetrouw mogelijk weergegeven, en leer je tijdens het lezen veel over hoe het er in een konijnenkolonie aan toe gaat.De locatie`s die voorkomen in Waterschapsheuvel bestaan echt, in het Noorden van het Engelse graafschap Hampshire, in de buurt van Kingsclere, ten zuidwesten van Londen.
Adams heeft hier in zijn leven vele uren doorgebracht, voor hem daarom ook een reden om dit gebied te gebruiken voor zijn boek.

Elk hoofdstuk begint met èèn of meerdere citaten van onder anderen Shakespeare, Napoleon Bonaparte, Lorenzo da Ponte, William Blake, Henry Vaughan en vele anderen.
Opvallend is hoe trefzeker de citaten overeenkomen met het eigenlijke verhaal wat daarop volgt, dat je je afvraagt hoelang Adams daarmee bezig is geweest om zulke treffende citaten bij elk hoofdstuk te vinden.

" Hoofdstuk 31 - Het verhaal van El-Ahrairah en het Zwarte Konijn van Inlé.

De macht van de nacht, de kracht van de storm
De pleisterplaats van de duivel:
Waar hij staat, de Aartsangst in zichtbare vorm,
Toch, de sterke man moet gaan.

Robert Browning, Prospice"


Het verhaal wordt vanuit het perspectief van de konijnen verteld, en gaat over een kleine groep konijnen die na een visioen van èèn van hen besluiten hun vertrouwde kolonie te ontvluchten en na veel omzwervingen en ontberingen, de perfecte locatie vinden voor een nieuwe kolonie op de Waterschapsheuvel, er is alleen èèn groot probleem, ze hebben geen wijfjes, waardoor de nieuwe kolonie gedoemd te mislukken.
Wanneer ze erachter komen dat een eind verderop een kolonie is die overvol is, proberen ze of ze daarvan een paar wijfjes mee kunnen krijgen, maar daar regeert dictatuur de bovenmoot en vanaf dat moment wordt het boek een echte pageturner.



Het verhaal heeft een geheel eigen scheppingsverhaal, compleet met mythologische verhalen en een zwart konijn in de hoedanigheid van de dood, die ergens aan het eind van het verhaal een mooi mytisch tintje meegeeft.

Het is prachtig om te zien hoe Adams de mythische verhalen neerzet over het scheppingsverhaal, het is vaak op het humoristische af.

" Lang geleden maakte Frith de wereld. Hij maakte ook alle sterren en de wereld is èèn van de sterren. Hij maakte ze door zijn uitwerpselen over de hemel te verspreiden en daardoor komt het dat het gras en de bomen zo dicht op de wereld groeien. Frith laat de rivieren stromen. Zij volgen hem terwijl hij langs de hemel gaat en wanneer hij de hemel verlaat, zoeken zij hem de hele nacht. Frith maakte alle dieren en vogels, maar toen hij ze pas gemaakt had waren ze allemaal gelijk. De spreeuw en de torenvalk waren vrienden en beide aten zaden en vliegen. En de vos en het konijn waren vrienden en ze aten allebei gras. Er was gras in overvloed en er waren volop vliegen, omdat de wereld nieuw was en Frith de hele dag stralend en warm erop neer scheen.
El-ahrairah leefde in die tijd onder de dieren en hij had vele vrouwen. Hij had zoveel vrouwen dat ze niet te tellen waren, en de vrouwen hadden zoveel jongen dat zelfs Frith ze niet kon tellen en ze aten het gras en de paardenbloemen en de slaplanten en de klaver en El-ahrairah was de vader van allen."

Of zoals in het volgende stukje dat Hazelaar zich voordoet als El-Ahrairah en met een list probeert de hond Rauwaerd weg te jagen.

" Toen ze zich ervan hadden overtuigd dat de man was uitgegaan, gingen ze voorzichtig de voortuin in naar de schutting. Rauwaerd Woef liep heen en weer voor de achterdeur terwijl zijn adem in de vrieslucht stoomde. Toen El-ahrairah sprak legde hij zijn kop op de grond tussen zijn poten en jankte van vreugde.
"De koningin komt, Rauwaerd Woef,"zei El ahrairah , "met haar nobele gevolg, de feeën Bipswaggel en Snuifderrière. En dit is haar wens. Je kent het kruispunt in het dorp, nietwaar?'" "Ja,ja," jankte Rauwaerd Woef. "Ja, ja! O, Laat mij tonen hoe verachtelijk ik kan zijn , beste Feeënmopshond. Ik zal...."
"Heel goed, " zei El-ahrairah. "En nu, fortuinelijke hond, ga naar het het kruispunt en wacht op de koningin."

Doordat de konijnen allemaal een sterke eigen persoonlijkheid hebben, leef je echt met ze mee en kan het mede daarom soms best confronterend zijn wat voor een slechte invloed de mens op de natuur kan hebben.

Het boek bevat ook een verklarende woordenlijst Konijns die achterin het boek te vinden is, wat op zich wel handig is omdat er in het verhaal hier en daar een eigen konijnentaal voorbij komt, gelukkig komt het niet te vaak voor, waardoor het boek gemakkelijk te lezen blijft, een landkaart van het gebied waar de konijnen in het verhaal komen kan je voorin het boek vinden.

Omdat het boek op zo`n bijzondere manier in elkaar is gezet, compleet met scheppingsverhaal en de daarbij horende mythische figuren, die op een mooie manier verweven worden in het verhaal van het hier en nu, krijgt het boek van mij 4 sterren.