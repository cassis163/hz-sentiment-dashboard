Na een deel 1 wat ik een heerlijk boek vond heb ik nu ook deel 2 gelezen. Tijdens het lezen merkte ik wel dat het goed is dat je deel 1 gelezen moest hebben. Er werd toch wel eens terug gekeken naar het vorige verhaal en de gebeurtenissen van De Eerstverlorene.

Lindsay Boxer is inmiddels opgeklommen tot hoofdinspecteur. Er wordt al snel een moord gepleegd. Een 11 jarig meisje wordt bij een kerk doodgeschoten. Daarna een oude vrouw en voordat ze erachter is dat er een verband is tussen de moorden worden er meerdere mensen vermoord. En als dat nog niet alles is staat de vader van Lindsay plots voor haar neus. De vader die ze al heel veel jaren niet gezien of gesproken had.
Maar waarom komt haar vader ineens langs? Of heeft hij echt zoveel spijt?

Mijn wil geschiede is weer een heerlijke politiethriller met snelheid en vele verrassingen. Er zat genoeg spanning in en het las heerlijk weg.