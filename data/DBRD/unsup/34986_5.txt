De Birgittagården is een internaat voor jonge vrouwen met destructief gedrag. Op een donkere herfstnacht wordt een van de opgenomen meisjes vermoord in de separeerkamer van het internaat. Ze wordt met beide handen voor haar gezicht gevonden op het bed. Niemand heeft iets gezien en een van de meisjes is spoorloos verdwenen. Inspecteur Joona Linna reist af naar de Birgittagården en bevindt zich al snel midden in de meest raadselachtige moordzaak waarop hij ooit is gestuit. Als hij op zoek gaat naar de oplossing, worden er verwoestende krachten in werking gezet. Er zijn geen getuigen, maar kort na de gewelddadige moord begint een vrouw in Stockholm de tiplijn van de politie te bellen met informatie. Eerst vraagt ze geld voor haar inlichtingen, maar later verzoekt ze hen alleen maar te luisteren, steeds wanhopiger.
Dat is het verhaal op de achterkant van de cover.

Tja, wat moet ik er nu nog van zeggen. In een woord GENIAAL. Het boek krijgt van mij ook 5 sterren. Diegene die mijn buzzz gevolgd heeft weet precies wat ik bedoel.
Ik ben erg besmet geraakt met het KEPLER virus. Niets was hiertegen bestand.Zelfs de medicatie tegen het Kepler virus slaat gelukkig niet aan.
Een heerlijk boek, waarbij je vanaf bladzijde 1 volledig wordt meegezogen.De vaart zit goed in het verhaal, hoofdstukken zijn niet te lang en leest heerlijk makkelijk weg. Ik heb het boek geen moment weg kunnen leggen omdat je gedwongen wordt om verder te lezen. Geen moment saai.
Wat een spanning. Tot nu toe het beste boek wat ik gelezen heb. Er gebeuren onverwachte zaken, echt wat bij een thriller hoort.
De grote pluspunten van dit verhaal zijn voor mij:
Meeslepend verhaal, goed sterk plot, reuze-spannend!

Ik vind dit boek het beste boek van het schrijversduo Lars Kepler tot zover. Hypnose en Contract waren ook heerlijke boeken, maar dit boek vond ik nog beter. Groot compliment aan het schrijversduo achter Lars Kepler!
Verheug me nu al op hun volgend boek!