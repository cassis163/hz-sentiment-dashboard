Het verhaal speelt zich af in 1882. Normaal haak ik bij geschiedenisverhalen af. Maar dit boek bleef me fascineren, ook omdat het zich niet zo op de tijd focust, maar meer om het verhaal er om heen. Het verhaal gaat over de Dokter, die een ge√Øsoleerd en eenzaam bestaan leidt, waarin hij soms studenten helpt om een betere arts te worden. Op een dag komt daar de Studente langs, zij wil ook een betere arts worden en een eerlijke kans krijgen. Want in de tijd van 1800 waren vrouwen ondergewaardeerd. Het was al een waar wonder dat de Studente haar opleiding tot arts kon volgen. Dat vond ik ook een van de leuke dingen van het boek, dat het niet over een mannelijke student ging, maar juist om een vrouwelijke. In die tijd erg ongewoon. Tijdens het verhaal leer je beide personages steeds beter kennen, waarom ze bepaalde dingen doen of hoe ze iets beleven. Ook over het verleden van de twee lees je langzaam steeds meer. Ik vond het een erg fascinerend boek, het bleef me boeien door de fijne schijfstijl. Wel moest ik wennen aan dat de personages geen echte naam hadden, maar dit wende snel. Ik vind dit boek zeker een aanrader, het leest fijn weg en je hebt toch een klein stukje geschiedenis van de geneeskunde van die tijd. Een tweede boek van deze schrijfster zou ik zeker willen proberen.