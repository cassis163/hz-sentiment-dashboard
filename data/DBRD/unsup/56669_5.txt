Recensie een nieuw begin van Angelique Haak

Niets is wat het lijkt.

Op de cover zie je een zwarte, duistere achtergrond met daarop een raam waarin je een vrouw ziet staan in een witte jurk. Voor mij lijkt ze wanhopig. De tekst Wanhopig probeert Jennifer het verleden achter zich te laten ….. Het ziet er spannend uit en het maakt me meteen erg nieuwsgierig.

Op de achter flap staat Jennifer Brugman is een gedreven rechercheur met een pijnlijk verleden. Ze wil graag opnieuw beginnen en een baan in haar geboortestad Rotterdam biedt haar die kans. Samen met haar nieuwe collega’s werkt ze aan een heftige moordzaak: het opsporen van een moordenaar die een voorliefde heeft voor Griekse Mythologie en het afstraffen van overspelige vrouwen. Lukt het Jennifer geheim te houden wat haar overkomen is, nu het erop lijkt dat de Mythologie-moordenaar het ook op haar gemunt heeft…..

De auteur Angelique Haak heeft met Een nieuw begin een ijzersterk debuut neer gezet.
Vanaf het begin heeft het verhaal me te pakken en ik kon het boek slecht aan de kant leggen. Ik verwacht een spannende thriller met een sterke verhaallijn en dat is helemaal uitgekomen. De personages heeft ze heel erg sterk neergezet.
Het boek leest als een trein en heeft een fijn lettertype. De hoofdstukken zijn van een goede lengte. De spanningsboog staat vanaf het begin meteen gespannen.

Het verleden van Jennifer geeft het verhaal een spannende en mysterieuze twist. De opbouw naar haar verleden en naar de climax , maken het boek spannend en heel goed leesbaar. Heel langzaam kom je er achter wat er nu precies allemaal gebeurt is. Je wordt echt meegenomen in het verhaal.
Ik heb genoten van elke bladzijde in dit boek en bleef maar doorlezen. Het bracht me af en toe in verwarring doordat er van alles gebeurt. Op het einde wordt alles duidelijk maar is het zo geschreven dat het plot toch nog als een verrassing kwam.

Voor mij was dit echt een geweldig debuut en ik blijf Angelique Haak volgen. Wij gaan vast en zeker veel meer over haar horen en lezen. Ik geef het vijf welverdiende sterren

Een boek dat goed verfilmd zou kunnen worden