Opnieuw een heerlijk boek van Ellen De Vriend! Ik vind de schrijfstijl heel prettig, ik wilde even een begin maken maar ik kon het boek gewoon niet wegleggen. In één dag heb ik hem uitgelezen. Het wordt nergens saai of langdradig . Ook leest het heel prettig dat de hoofdstukken kort zijn en dat ze afgewisseld worden door Britt en Mara. Dit beloofd een aantal uurtjes veel leesplezier!

Richard heeft een verrassing voor Britt en samen gaan ze een weekendje weg. Richard heeft vreemd genoeg geen hotel besproken en na wat omrijden komen ze uiteindelijk in een B&B terecht.
De volgende ochtend voelt Richard zich niet lekker en Britt stelt voor om de broodjes bij de bakker te gaan halen. Als ze teruggaat naar het huis blijkt er helemaal geen B&B te zijn en is Richard spoorloos verdwenen.
Vanaf dat moment is het verhaal lekker mysterieus en wordt de spanning geleidelijk opgebouwd. De karakters zijn goed uitgediept, dat maakt dat je de personen een beetje leert kennen, wat ik heel prettig vind.

Mara is de minnares van Richard en is een belangrijk persoon in dit verhaal. Het plot is heel bijzonder en ik heb genoten van de wending in dit voor mij een geloofwaardig verhaal, gebaseerd op een soortgelijke ervaring in mijn leven.
Ik vind het een aanrader! Chapeau Ellen De Vriend, je hebt weer een toppertje afgeleverd. Ik waardeer dit boek met 5*