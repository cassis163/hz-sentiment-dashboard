Anna, viert haar 16e verjaardag met haar familie. Hierna gaan haar ouders op vakantie en doet ze het feest nog eens dunnetjes over voor haar vrienden. Dit feestje loopt anders dan gedacht en loopt uit op een drama. Anna wordt verkracht, ze heeft de dader echter niet gezien omdat hij een bivakmuts ophad. Maar ze is vastbesloten om hoe dan ook de dader te vinden.

Gebroken is het in juni uitgebrachte debuut van Jennefer Mellink. Een spannende thriller voor lezers vanaf 16 jaar. Het boek begint met een spannende proloog waarna we overgaan naar het begin van de Zomer(vakantie).
Dat Jennefer kan schrijven is een ding wat zeker is, dat bewijst ze met haar zeer vlotte en plezierige schrijfstijl die je aan het boek gekluisterd houdt. Je hebt niet het idee dat je een debuut in handen hebt.
Anna haar spannende zoektocht naar degene die haar dit vreselijks heeft aangedaan, dit lezen we in 35 hoofdstukken die steeds spannender worden en hierna volgt nog een heftige epiloog.

Een enorm sterk debuut waarmee Jennefer laat zien dat ze nog veel voor ons in petto heeft als thrillerschrijfster.
Een absolute aanrader voor de nodige uren spanning en leesplezier!

★★★★