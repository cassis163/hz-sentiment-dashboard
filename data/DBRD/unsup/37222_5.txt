Wat een heerlijke kadobox! De doos ziet er zo feestelijk uit en dan begint al de spanning : “Wat zit er in?”. Een 3d-tafereel van karton, elke dag een nieuw poppetje omhoog zetten en de vraag op de achterkant lezen. Dan een pagina van het verhaal uit het boek en de stickers erin plakken. Het is heerlijk dit samen te doen, ouders en kind, gezellig aftellen tot Kerstmis. De stickers plakken doe je maar 1 keer, maar het verhaal kan je elk jaar opnieuw lezen. En ook met het 3d-tafereel en het kerstman-legopoppetje kan je steeds maar weer nieuwe verhalen bedenken en naspelen. Dochter van 6 vond het boek “volg de kerstman” met de stickers het leukst, zoeken waar de kerstman nu weer verstopt zat. En dat de Kerstman op een scooter reed vond ze "zo grappig". Wat een feest om dit als gezin elke dag te beleven in de decembermaand: nieuwe herinneringen worden gemaakt.