Penitenza, een misdaad roman. Een niet al te dik boek, dus perfect voor een weekje vakantie in bijvoorbeeld Italië waar het verhaal zich afspeelt. Het boek is verrassend en zo ook de schrijfstijl, omdat de zinnen in tegenwoordige tijd zijn, kort en duidelijke taal. Hier en daar Italiaanse woorden/zinnen, gerechten en omschrijvingen van de omgeving wat maakt dat je je echt in Italië voelt. Dit had voor mij nog meer mogen zijn, maar zoals nu is ergens misschien ook wel genoeg om niet de aandacht van de hoofdpersonen af te leiden. En heerlijk om de hoofdstukken uit perspectief van de hoofdpersonen Johan, Merel en Daniël te lezen. Hou wel rekening met grove woorden soms van de gedachten van Daniël vooral over sex, had ik zelf niet verwacht van te voren. Maar dit is wel hoe hij is, maakt het verhaal echter. Kon mij daardoor meer inleven. En de tijdslijn is af en toe iets moeilijk te volgen, maar dat vond ik het juist wel interessant maken. Voor de rest absoluut een goed boek, dus een aanrader!