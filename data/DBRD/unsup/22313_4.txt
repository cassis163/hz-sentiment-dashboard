Adem is het eerste deel van een 'nieuwe' serie van Abbi Glines. Wederom leest ook dit boek lekker makkelijk weg. Verwacht echter niet een diepgaand verhaal het is eerder een verhaal wat al vaker geschreven is. Neemt niet weg dat je lekker weg droomt in het verhaal van de sexy teenrockstar en het dienstmeisje. Persoonlijk denk ik dat ze meer uit het verhaal had kunnen halen, waar ze in haar andere boeken ook achtergrond verhalen heeft mis ik dat toch in dit boek. Eigenlijk zit er weinig diepgang in. Toch omdat ik weet hoe haar andere series verlopen zal ik de volgende ook weer gaan lezen, ik ben toch benieuwd hoe de andere stellen zich vormen en of je net als bij de Rosemary Beach serie de vorige hoofdpersonen terug ziet komen en enigszins zie groeien. Al met al een leuk en gemakkelijk te lezen tussendoor boek. Ik had dit boek dan ook binnen een dag uit. Wat overigens ook opvalt in dit boek er is wel enige seksuele spanning en dit wordt ook wel beschreven maar in vergelijking met haar andere boeken valt het heel erg mee en komt er eigenlijk weinig tot geen sex in voor.