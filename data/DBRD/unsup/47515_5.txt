Het achtste boek van Camilla Lackberg alweer met Patrick Hedstrom en Erica Falck in de hoofdrol. Wederom speelt het verhaal zich af in Fjallbacka, maar vooral op het eiland Valo voor de kust van Fjallbacka. In de jaren `70 vind hier een rare gebeurtenis plaats, de familie Erlander lijkt in rook te zijn opgegaan, de tafel volledig gedekt. Niets geen aanwijzingen wat er met de familieleden is gebeurd. Het 1-jarige dochter Ebba is de de enige die is achtergebleven in het huis. De politie-agent Gosta uit het team van Patrick, vind Ebba en stelt een onderzoek in, welke niets oplevert. Op het eiland was er in die tijd ook een jongensschool/internaat, maar het was paasvakantie en er waren maar 5 jongens aanwezig.

In het heden vestigt Ebba zich met haar echtgenoot weer op het eiland in het huis, waar zij als 1-jarige is achtergelaten. Zoals een boek van Camilla Lackberg betaamt komen in het heden de verhalen van het verleden langszaam te voorschijn door verschillende gebeurtenissen. Prachtig hoe de verhalen weer met elkaar verweven laten en de spanning langzaam wordt opgebouwd. Heerlijk hoe nieuwsgierige Erica zich weer in het onderzoek weet te wurmen, haar kennis van het verleden van Fjallbacka en de familie van Ebba speelt wederom een grote rol in het onderzoek van haar man Patrick.

Heerlijk boek om te lezen wederom, ik heb weer genoten tijdens het lezen en jammer dat het boek weer uit is en ik op het volgende boek moet wachten. Heel knap hoe Camilla alle gebeurtenissen aan het einde van het boek bijelkaar laat komen, niet voorspelbaar en niets is wat er leek. Door onverwachte wendingen weet ze de spanning tot het laatste moment vast te houden.
Helemaal top. Daarom geef ik het boek dan ook 5 sterren!