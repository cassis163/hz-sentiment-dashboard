Ik mocht dit prachtige boek lezen voor de leesclub en daarbij wil ik hen en de uitgeverij Zomer & Keuning nogmaals bedanken!
Want dit boek was absoluut de moeite waard om te lezen. Toen ik zag dat er een leesclub werd opgericht om een boek van Colleen Hoover te gaan lezen, sprong ik van mijn stoel om een vreugdedansje te doen! Ik kende Colleen Hoover enkel van het boek Sterrenhemel en vond die zo geweldig, dat ik gewoon wist dat Colleen me nooit of te nimmer zou teleur stellen. En raad eens... ze stelde me ook niet teleur.

Dit boek gaat over Sydney en Ridge. Ridge is doof, maar speelt geweldig goed gitaar en Sydney heeft een gebroken hart en een gekrenkt ego. Ze leren elkaar kennen en je voelt de aantrekkingskracht. Maar natuurlijk gaat niet alles even gemakkelijk, zo heeft Ridge al een vriendin!

Dit is zo'n fantastisch boek! Ik was namelijk al helemaal in de wolken toen ik erachter kwam dat er zelf een playlist van de nummers bestaat die Sydney en Ridge schrijven. Dat is iets bijzonder speciaal, wat ik nog niet heb mogen meemaken in een boek. En het was zeker een toegevoegde waarde, zo voelde ik me nog meer verbonden en had ik nog meer het gevoel dat ik er echt bij was in het boek.
Ik vond het sterk van Colleen Hoover dat ze het aandurfde om een dove jongen de hoofdrol te laten spelen, en wat doet ze het goed! Ik ben door dit boek anders gaan kijken en denken over mensen met deze beperking. Het verhaal was ook eens wat anders dan de andere New-adults die ik al gelezen had: zo hadden de hoofdpersonages niets traumatisch in het verleden meegemaakt.

Ik raad jullie zeker aan om het boek te lezen, en wel nu!
Na ongeveer een 10-tal pagina's wist ik ook dat ik dit boek sowieso 5 sterren zou geven. Want ik was al direct in het verhaal gezogen!.