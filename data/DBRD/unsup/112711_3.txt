Op de omslag van het boek staat dat Zwarte engel een fenomenale actiethriller is die het beste werk van David Baldacci of Ken Follet in gedachten roept. Van de laatste heb ik nog nooit iets gelezen, maar ik ken wel werk van Baldacci. Om Zwarte engel met een van zijn boeken te vergelijken vind ik toch wel wat te ver gaan.

Zwarte engel is zeker niet slecht geschreven, de personages blijven ingrigeren, zoals Publishers weekly ook zegt, maar ik vond dat er in het boek momenten waren waarbij ik dacht 'kan er niet wat meer actie komen'. Het tempo lag voor mij toen te laag en de spanning was ver te zoeken. Het onderwerp van het boek is interessant en in zekere mate ook actueel. Toch vond ik het boek als geheel wat tegenvallen ten opzichte van de tekst op de achterzijde. Het eind van het boek vergoedde veel, want hierin werd de spanning goed opgevoerd en het tempo kwam er ook meer in.

Mijn eindconclusie van Zwarte engel is dat het boek als geheel goed is, maar dat het niet kan waarmaken wat op de achterzijde samengevat is. Drie sterren is mijn beloning.