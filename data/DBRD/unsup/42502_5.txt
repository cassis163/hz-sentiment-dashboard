Toen dit boek uitkwam deed het heel wat stof opwaaien door zijn erotische grondslag. Erotica of pornografie was toen de hamvraag.
Ondertussen is het gewoon een grappig boek door meesterschrijver Roald Dahl. Of zijn "slachtoffers" toevallig gekozen zijn, waag ik te betwijfelen, het lijkt veeleer op een persoonlijke afrekening. Daar ik met geen van hen banden onderhou of verwant ben, kan ik de satirische humor wel smaken.
Er is veel actie door de constante verplaatsingen van decor en de belvenissen van Yasmin - maar die krijgen we pas naderhand verhalenderwijs, tweedehands dus, te horen.
Het pure egoisme van Oom Oswald ligt er zo dik op dat het eerder medelijden opwekt dan afstotend werkt. Dus een topper voor wie tegen een stootje kan en van platvloerse humor houdt