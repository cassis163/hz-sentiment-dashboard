Elixer heb ik in het Engels gelezen. Het is een YA-boek, meer een Yaffie eigenlijk, gezien de reincarnatie en het oneindige leven verkrijgen door middel van het Elixer. Het verhaal gaat over de 17-jarige Clea, die haar leven lang al in de spotlights staat door haar beroemde moeder, en een vader als gerenommeerde chirurg. Fotograferen is haar hobby wanneer ze een vreemde man op de gemaakte foto's ontdekt. Hoe verklaart het de vreemde dromen die na deze ontdekking komen? En hoe staat dit in verband met de verdwijning van haar vader? Wie is trouwens die man?

Het verhaal is origineler dan de weerwolven en vampiers die alleen maar voorkomen in Twilight en soortgelijke verhalen. Wel omvat het dezelfde onderwerpen, een spannende zoektocht, een opbloeiende liefde, en de geheimen van het onontdekte...
Deze factoren werken overigens prima voor dit boek. Hilary Duff heeft het verhaal samen geschreven met Elise Allen, waardoor de frisheid in het verhaal blijft. Hilary geeft ook toe dat ze Allen nodig had voor de vormgeving van het verhaal, en zij daardoor de kans heeft gekregen het verhaal te vertellen zoals ze wilde en in haar hoofd had. Deze frisheid blijft gedurende het verhaal, waardoor het verhaal kansen krijgt om het te ontwikkelen. Dit is goed gedaan, waardoor het boek een ontzettend leuk leesbaar verhaal wordt, waar ik zo doorheen ben gevlogen voor mijn gevoel.
De karakters hebben nog hun geheimen, maar er komen nog vervolgen op dit boek. Overigens zijn de karakters zo neergezet dat je meteen in het verhaal zit en met ze meeleeft, op weg naar nieuwe avonturen. Kortom, het boek leest heerlijk, het verhaal is weer eens wat anders dan vampieren, dit gaat over reincarnatie, wat het lekker fris houdt.
Ik ben benieuwd wat de vervolgen brengen!