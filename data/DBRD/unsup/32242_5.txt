Dagboek uit de rivier van Frederik Baas is een subtiele, ingenieuze thriller. Frederik Baas is een pseudoniem van Jan van Mersbergen.......dat is best een statement, dus dat boek moet wel iets zijn.

De elementen:
Het verhaal wordt verteld vanuit de perspectief van de schrijver die niet bij naam genoemd wordt. De titel doet vermoeden, dat de schrijver vertelt uit zijn dagboek, aan de rivier. Maar gezien er iets gevonden wordt in de rivier dat lijkt op een dagboek, ligt dit dus anders. Het verhaal van Barbara en Rens wordt verteld in 3e persoon. En is prettig leesbaar. Eerlijk gezegd moest ik even inkomen, en ben ik 3x opnieuw begonnen aan de eerste hoofdstukken. Daarna kreeg het boek mij in zijn greep en kwam het verhaal in een stroomversnelling terecht.


Mijn mening over het boek:
Frederik Baas , alias voor Jan van Mersbergen, heeft hiermee een mooie en verrassende literaire thriller geschreven. Wat begint als een rustige roman, die wat voortkabbelt, mondt uit in een waar mysterie en dat is heel knap gedaan.

In mooie zinnen weet Frederik Baas echt te boeien. Met hier en daar wat flashbacks komen de karakters goed tot hun recht en is het duidelijk. Zo is te lezen hoe de schrijver/ de verteller Barbara met zijn moeder vergelijkt. "Een vrouw vol kracht en moed". Prachtig.

Aan het eind zit een plottwist van jawelste, bijna word je van je stoel geblazen, door een grote golf..in die stroomversnelling waar ik al in zat. Het is werkelijk prachtig, als je zo kan schrijven

Genoten van dit mooie boek, en goed voor 5 sterren. Ik kan niet anders zeggen.