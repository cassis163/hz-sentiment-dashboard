Na Hypnose en Contract waren mijn verwachtingen van Getuige hooggespannen. Het moet altijd nog maar blijken of een volgend boek minstens zo goed of zelfs beter uitpakt. Lars Kepler is erin geslaagd wederom een uitstekende thriller af te leveren. Boeiend van de eerste tot en met de laatste bladzijde!
Het verhaal steekt prima in elkaar, plot en subplotten zit(ten) goed verstopt en de hoofdpersonages spreken voldoende tot de verbeelding. De laatste hoofdstukken vond ik het spannendst, spannender dan het moordonderzoek, en zijn de opmaat voor een volgend deel in de Joonareeks.

Getuige leest makkelijker weg dan de eerdere boeken van Lars Kepler, wat mij betreft is dat geen pré. Contrast sprak me meer aan, dwong tot opletten en stemde tot nadenken over o.a. dubieuze (handels)praktijken van overheden. 'Hypnose' liep tekstueel hier en daar niet vloeiend, het verhaal herinner ik me na twee jaar nog precies. Bij 'Getuige heb ik dat niet, het is beslist een bovengemiddelde thriller, maar deze blijft bij mij niet hangen.