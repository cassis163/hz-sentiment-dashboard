Dit was eigenlijk het eerste boek van Tess Gerritsen dat ik gelezen heb en het zal zeker niet mijn laatste zijn. Wat een akelig spannende, meeslepende en vooral verslavende manier van schrijven heeft deze auteur. Het verhaal is lekker vlot geschreven en leest heel erg makkelijk weg. Na een aantal pagina's zit je direct al middenin het verhaal en ze is niet van plan je meer los te laten tot het geheim zich pas een aantal pagina's voor het einde onthuld heeft. Heerlijk!

Het verhaal vertelt grotendeels over patholoog-anatoom Maura Isles. Als de medewerkers van het Crispin Museum helemaal in hun nopjes zijn omdat er al jarenlang een mummie in hun museum ligt waarvan zij tot dat moment helemaal geen weet hadden, doet Maura Isles een nadere inspectie, Ze komt echter tot een gruwelijke ontdekking als ze merkt dat het lijk lang zo oud niet is als ze bij aanvang dacht. Een spannend verhaal ontpopt zich waarbij je niet zeker bent of iedereen wel is die hij bij aanvang zegt te zijn.

Al met al een heerlijk spannend verhaal dat voldoet aan alle aspecten waar een goeie page-turner aan moet voldoen. Met recht 4 sterren!