Qua originaliteit verdient dit boek vijf sterren, absoluut! Verhaallijnen, personages, locatie, het is allemaal zeer boeiend. Het verhaal is eng, duister en bij momenten zelfs gruwelijk. Mensen zijn niet altijd wie ze lijken, ze worden vossen, wolven of spinnen. Schitterend getekende karakters, je ziet de hoofdpersonages zo voor je. d’Andrea heeft de perfecte manier gevonden om een duistere sfeer en spanning te creëren, onder andere door – vooral aan het begin van de hoofdstukken – korte staccato zinnen te gebruiken. Hij heeft een boek geschreven waarin je leest en blijft lezen tot het uit is. Inhoudelijk vond ik het verhaal op een paar punten niet helemaal bevredigend, wat ervoor zorgt dat 'In de greep van de waanzin' vier sterren krijgt.