Tja, wat zal ik zeggen over dit boek? Ik heb het vlot uitgelezen omdat het makkelijk geschreven is. Ik vind het onbegrijpelijk dat ze (school, moeder en overige familieleden) Maria zo lang hebben laten aantobben. Hoe die moeder in elkaar steekt vind ik ook maar raar. Natuurlijk kan ik niet voelen hoe het is om in handen te zijn van een loverboy (gelukkig maar) maar het is wel raar om te lezen dat ze steeds weer terug wilde naar hem en dat leven. Ze had dan wel een grote mond maar ze was natuurlijk reuze labiel en onzeker. Het verhaal is vrij koel beschreven en ik had daarom geen warme gevoelens bij Maria. Ik vraag me af of het met zo'n meisje/vrouw ooit nog goed kan komen....
Ik had nog wel gehoopt dat ze er een stukje educatie aan vast geplakt had, voor ouders/begleiders/vrienden van meisjes die omgaan met loverboys en voor die meisjes zelf. Hoe loverboys te herkennen, hoe die meisjes het beste op te vangen/te begeleiden. Hoe je die meisjes het beste "eruit" kan halen etc. Maria Mosterd weet hoe het is en het had in mijn ogen meerwaarde gegeven aan haar boek.