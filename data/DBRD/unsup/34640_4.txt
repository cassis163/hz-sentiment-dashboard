Een aansprekende cover, je ziet water met onderin een rode waas( bloed?) en een groot appartementsgebouw wordt weerspiegelt in het water. De cover past bij het verhaal.

Het verhaal gaat over een kraanmachinist: Jos, die hoog boven in zijn kraan uitziet over de Schelde en de appartementsgebouwen , die al gebouwd zijn en degene waar nu aan gewerkt wordt. Hij houdt van zijn werk en beschrijft uitgebreid wat hij ziet. Aan het eind van een dienst ziet hij een lichaam in het water, hij meldt het aan de politie, een kaartvriend en dan ontvouwt zich het verhaal. Er zijn allerlei verwikkelingen en aan het eind wordt duidelijk wat er gebeurd is maar dan nog komt er een twist waardoor de draadjes aan elkaar worden geknoopt.
De hoofdrolspelers in het verhaal zijn: Jos van Acker: een gescheiden man, die geniet van zijn werk en zijn observaties vanuit zijn hoge positie. Rik van Raemdonck: weduwnaar, commissaris en kaartvriend van Jos. Verder de andere kaartvrienden: Fons Willox: een manager, single en Eddy Vermeiren: getrouwd met Elly en een belangrijk man in de politiek. Margot, de vrouw die gevonden wordt in het water.

Het verhaal begint met een begrafenis van een vrouw, die na een langdurig ziektebeeld is overleden en haar diep bedroefde man. Wie het zijn wordt in de loop van het verhaal duidelijk.

Na de vondst van het lichaam in het water ontwikkelt zich een verhaal, waarvan niet duidelijk is wat de waarheid is of wat de leugen. Pas aan het einde wordt zichtbaar wat de overwegingen van de betrokkenen zijn. Jos, als degene die de vrouw gevonden heeft en Rik, die het onderzoek op zich neemt. Verder is er één van de kaartmaten verdacht. Vooral Jos stoort zich eraan dat hij er niet bij betrokken wordt en leeft zich in, in wat er gebeurt bij een verdrinking. Daarin gaat hij erg ver. Het onderzoek loopt door een aantal getuigen totaal verwarrend en al lezende vraag je je af; “ Is de dader, een bekende of een onbekende?”

Ondertussen kan de lezer meelezen met daderinformatie, die een paar keer cursief gedrukt, een rol speelt in het verhaal. Nadat het boek uit is begrijp je intentie van de dader, zonder het goed te keuren, integendeel.

Af en toe zijn er heel veel details met name door Jos, die veel beschrijft over de bewoners van het appartementsgebouw waar hij op uit kan kijken. Het lijkt erop of die verdacht zijn maar hoe verder je in het boek komt hoe meer je ontdekt dat het alleen maar de observaties van Jos zijn. Zijn observaties over de Schelde zijn leerzaam.
De beschrijvingen van het onderzoek zijn soms heel naïef, er zijn acties, die niet professioneel zijn, deels doordat mensen een verborgen agenda hebben.

Het plot was niet onverwacht, voor een deel zag je het aankomen en dan lijkt het teleurstellend maar door de twist aan het eind blijft het toch tot het einde verrassend.

Het verhaal speelt zich af in Antwerpen met mooie beschrijvingen over de rivier de Schelde. De auteur is een Vlaamse en dat is te merken aan het taalgebruik wat heel snel wendt.

Ik vind het een goed verhaal met af en toe wat zwakke punten maar zeker aan te bevelen, juist omdat je regelmatig op het verkeerde been wordt gezet, waardoor je verder wilt lezen.