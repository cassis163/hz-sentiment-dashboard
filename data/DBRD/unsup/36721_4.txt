Voordat in 2017 duidelijk zal zijn of Hillary Clinton de eerste vrouwelijke president van de Verenigde Staten zal worden verteld schrijver en journalist Twan Huys in ‘De Clintons’ de geschiedenis van Miss&Mister Clinton.

‘Hier spreekt the naturel, een van de meest getalenteerde charismatische en tegelijkertijd meest gecompliceerde presidenten in de geschiedenis van het land’


Schrijft Twan Huys over Bill Clinton, het zijn deze gestroomlijnde zinnen die de boeiende schrijfwijze van Huys kenmerken, hij schrijft zoals hij praat.




Zijn manier om kort de essentie van iets te benoemen laat hij zien door ‘het probleem van Hillary Clinton in een notendop’ samen te vatten;
‘Hoe bereikt zij als multimiljonair kiezers met een bescheiden inkomen, zonder weggezet te worden als zakkenvuller’.

Een van de kandidaten voor het presidentschap is Donald Trump, Huys citeert;
‘Ik ben the real deal,’ zegt Trump. ‘Ik ben onafhankelijk en bereid een miljard dollar van mijn eigen kapitaal te spenderen aan mijn presidentscampagne. Het is irrelevant, want ik verdien vierhonderd miljoen dollar per jaar’.

Heerlijk, denk ik dan, het verhaal heeft ook, zonder sensatiebelust, een smeuïg karakter, een vleugje humor, zo nodig in het politieke klimaat waarin de Clintons zich bewegen.

‘De Clintons’ is echter veel meer dan een verhaal over de politieke aspiraties van het echtpaar, het is ook het verhaal ‘achter de schermen’, over hun jeugd, de schooljaren, de eerste ontmoeting en het huwelijk van het tweetal.

In het kielzog van de Clintons komen grote wereldnamen en wereldthema’s voorbij als M.Luther King, Kennedy's, Vietnam, Watergate, Irak.
De historie van Amerika vanaf ongeveer 1946 word er- en passant - summier bij verteld, een toevoeging want het zet het verhaal in een beter perspectief.

Met ‘De Clintons’ heeft Twan Huys een goed onderbouwd, respectvol en erg toegankelijk boek geschreven.