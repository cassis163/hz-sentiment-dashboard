Met dank aan de facebook groep kinderboeken mocht ik dit mooie boek lezen.
De cover is mooi en roept meteen vraagtekens op. Wie is deze jongen en wat heeft hij gedaan. De tralies zitten er apart voor wat het boek iets extra's geeft. De titel en de naam van de auteur spatten eraf.

Het verhaal gaat over Stephan die vast zit in de gevangenis voor moord op zijn vader. Hij herinnert zich alleen niets van deze dag maar weet haast zeker dat hij onschuldig is. Met hulp van Stelle, een hypnotherapeut, komt hij steeds meer te weten door in het verleden te duiken.


De personages heeft Jennefer Mellink goed neergezet. Vooral Stephan, een rustige jongen die steeds meer voor zich zelf opkomt. Een sympathieke jongen. De andere personages zijn iets minder uigediept maar dit is niet storend.


De schrijfstijl is duidelijk en vlot geschreven en Mellink weet je geregeld op het verkeerde been te zetten. Het verhaal is goed opgebouwd en het plot zit goed in elkaar. het boek lees je dan ook in een sneltreinvaart uit. Samen met Stephan wil je achter de waarheid komen.


Een heel mooi YA boek dat ook voor de volwassenen mooi is om te lezen. ik heb genoten van elke bladzijde. wel blijf ik nog met een vraag zitten. Hoe gaat het verder met Stephan . Had hier graag nog iets meer over willen lezen.
4 sterren