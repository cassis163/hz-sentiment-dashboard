Vanuit Amsterdam neemt Wendy je mee naar een terrasje in de Spaanse zon midden op het plein van Cala Millor waar al een gekoelde fles Cava voor je klaar staat. Maar doe je veiligheidsgordel om, want Wendy brengt je plankgas van emotie naar emotie.
Vanaf jouw terras beleef je alle belevenissen van Sara, Alejandro, Joaquin, Katta en Mia eerste rang mee. In de tussentijd blijven de knappe señoritas en señores je Tinto de verano en Pamboli voorschotelen en leer je nog een beetje Spaans op de koop toe!

Wendy’s privé tourbus brengt je over het hele eiland. Van romantisch picknicken op het strand tot jaloezie achter de coulissen, van een lange plezierige rit naar de hoogste gelukzalige berg tot een hele diepe zee van tranen.
Maar aan het eind van het boek zul je terugkijken op een meer dan geslaagde vakantie met alles erop en eraan en heb je nog een kleurtje (op je wangen ;) ) gekregen ook!