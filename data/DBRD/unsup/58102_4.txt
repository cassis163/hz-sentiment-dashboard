Connelly blijkt het genre van de legal thriller dus ook al te beheersen. Het mooie is dat er weer een onverwachte ontknoping uit de hoge hoed wordt getoverd, die keurig netjes bestaat uit alle puzzelstukjes die in de loop van het verhaal zijn rondgestrooid. We hadden alles kunnen voorzien, als we nog beter hadden opgelet.
Knap gedaan, onderhoudend geschreven, en in de toekomst gaan we de combinatie Mickey Haller/Harry Bosch ook nog meemaken. Dat belooft wat.