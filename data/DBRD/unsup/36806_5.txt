Titel: Spuitende slagaders en overstromende oceanen
Auteur: Jesse Goossens en Linde Faas
Aantal pagina's: 92
Uitgever: Lemniscaat
Datum van verschijning: 2017
Spuitende slagaders en overstromende oceanen is een boek dat voornamelijk informatie geeft over wat te doen bij grote en kleine rampen die altijd kunnen voorkomen. Naast de informatie geeft het boek echter ook leuke weetjes en opmerkelijke feiten, waardoor een serieus onderwerp ook een leuke kant krijgt.
Om eerlijk te zijn, wist ik niet wat ik van het boek moest verwachten. Het boek is namelijk heel anders dan de fictieboeken die ik normaal gesproken lees, en de tekeningen geven het idee dat je een prentenboek zou gaan lezen, maar niets is minder waar. Het boek is ontzettend interessant voor mensen die graag anderen helpen en willen weten wat je kunt doen om te helpen bij kleine en grote rampen als brandwonden, botbreuken, etc.
De tekeningen in het prachtig vormgegeven boek geven meer informatie over de stappen die je moet ondernemen bij de rampen, zo wordt bijvoorbeeld uitgebeeld hoe je iemand moet reanimeren of wat je moet doen als iemand flauwvalt.
Het boek is een erg handig hulpmiddel bij ongevallen en ik raad iedereen aan om het boek te kopen. Zo kun je andere mensen helpen bij ongevallen, maar help je andere mensen ook omdat een deel van de opbrengst naar het Rode Kruis gaat!
Dus: ren naar de boekhandel of bestel het boek online om anderen te kunnen helpen!

Beoordeling:
Concept boek *****
Schrijfstijl schrijver ****
Uitwerking personages -
Spanningsgraad -
Illustraties *****

Sterren: *****