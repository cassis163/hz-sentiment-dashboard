Dit boek van Stephen King is eigenlijk een soort van tussendoortje. Hij heeft slechts 160 bladzijden die zijn opgesplitst in 2 verhalen. Deel 1 is het verhaal: Eenmalige zonde. Dit verhaal is dan ook meteen de beste van van de 2. Het verhaal is niet slecht geschreven, maar toch komen de karakters niet echt tot leven. Ze blijven allemaal afstandelijk en het is moeilijk om je in het verhaal in te leven. Persoonlijk vind ik de 'zonde' waar het in dit verhaal om gaat nogal teleurstellend. Om hierover nou een verhaal te schrijven? Dan had je toch wel iets heftigers verwacht, vooral omdat er ook nog eens 200.00 dollar voor wordt betaald. Dit was voor mij dan ook wel een enorme domper. ***

Het tweede verhaal is: 'Blockade Billy'. Met dit verhaal had ik echt helemaal niks. Het verhaal wordt echt verteld en ook hierdoor blijft er een grote afstand in het verhaal. Ook het thema trok me echt totaal niet. Het hele verhaaltje gaat eigenlijk over het verslag van een opmerkelijk jongen en nog opmerkelijkere honkbalwedstrijden. Misschien leuk als je interesse hebt in een wedstrijdverslag, anders kan je het beter links laten liggen. **1/2