Korte verhalen betekenen niet automatisch dat je ze snel leest. Dit boek was fijn om even op te pakken vlak voor het slapen, 's ochtends aan het ontbijt of voor de tv. Op die momenten, wanneer je even terugdenkt aan hetgeen je al gelezen had, realiseer je je dat in slechts enkele bladzijdes al veel over de hoofdpersoon is geschreven. Dit bewijst weer dat er niet altijd een dik boekwerk nodig is om in iemands hoofd te kruipen.

Dat kan T. Heerma van Voss erg goed - een sleurrelatie of een voordeur met prijslijst beschrijven, gezien vanuit een persoon die plotseling al iets te lang vastzit in dezelfde situatie. (Net als het boek "Stern")

"Een najaarsdag" was mijn favoriete verhaal, tevens het kortste. Je kunt je vanalles voorstellen met deze titel, maar waarschijnlijk niet dat wat erin geschreven staat.