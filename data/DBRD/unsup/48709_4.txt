Dit verhaal gaat over een kermisfamilie, vader Max, moeder Lily en dochter Roxanne. Max is een meester goochelaar en geeft shows samen met zijn gezin. Daarnaast heb je Luke Callahan, een mishandelde jongen die wegloopt bij zijn moeder en bij de kermis belandt. Max neemt hem onder zijn hoede alsof het zijn eigen zoon is.

Wanneer Luke zijn leven eindelijk voor elkaar heeft, komt zijn stiefvader hem afpersen. "Luke zou het niet kunnen verdragen als bekend werd waarvoor hij was weggelopen en hij er mee zou worden geconfronteerd. Hij weigerde om de enige mensen van wie hij ooit had gehouden, besmeurd te zien worden met die stinkende modder".

Een verhaal vol magie, vriendschap, vertrouwen en liefde. Het verhaal leest lekker vlot, je leeft mee met deze kermisfamilie met hun goede en slechte tijden.