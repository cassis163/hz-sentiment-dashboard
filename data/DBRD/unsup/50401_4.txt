Een thriller-debuut van een reisboekenschrijver. Daarmee is Operatie Hanokmin een verrassend debuut. De inhoud is afwisselend, met verschillende steden en landen als achtergrond. De schrijver wisselt actie af met beschrijvingen van het landschap, zodat je a.h.w. meereist in de omgeving, en met beknopte, doch relevante achtergrondinformatie, zodat je snapt wat er (geschiedkundig en/of maatschappelijk) in het betreffende land aan de hand is. Daarnaast wisselen de scenes zich af omdat je in verschillende landen en in verschillende actiescenes terecht komt.

Ik ben enthousiast over dit boek omdat er zoveel waar-gebeurde elementen in dit boek verwerkt zijn. Dat maakte dat ik geboeid bleef lezen. Ik heb me nooit zo verdiept op de gebeurtenissen in Rwanda, maar de manier waarop de Hutu’s in dit boek zo makkelijk beinvloed werden en tekeer gingen op de Tutsi’s heeft me geraakt. Wat een onrecht en wat een afschuwelijk bloed-vergieten.

Ik was benieuwd naar de linken met werkelijkheid en naar de internationale linken. Die internationale linken kwamen zeker terug, de spanning ook, maar wat ik extra leuk vond was dat de reisboekervaring van de schrijver deels terug was te lezen door landschapbeschrijvingen en door korte achtergrondinfo. Daarnaast bood dit boek meer dan ik verwachtte omdat de verhaallijn goed is opgebouwd en er veel spannende scenes in zaten.

De titel betreft een geheime operatie, verwijzend naar de Engel der Wraak en naar een eerdere afdeling vanuit Israel die wereldwijd jacht maakte op misdadigers uit de WOII. De hoofdpersoon Mike wil wraak nemen nadat hij getuige is geweest van de moord op Michelle. Als hij dan zelf weer wordt belaagd, wordt hij geholpen door Ayala, die hem samen met de Israelische geheime dienst de kans geeft om wraak te nemen. Hij krijgt een korte en intensieve training om het strijdveld van de geheime inlichtingendienst op te gaan en gaat daarna met een team Rwanda in. Daar gaat hij op jacht naar de moordenaar van Michelle en naar een IS-bolwerk. Hij wordt getuige van de stammenstrijd en een IS-trainingskamp, waarbij hij zijn missie wil volbrengen maar ook moet overleven.