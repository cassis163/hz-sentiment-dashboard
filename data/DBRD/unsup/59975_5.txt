In Flint City wordt het lichaam van een elfjarige jongen teruggevonden. Rechercheur Ralph Anderson wordt op de zaak gezet, en komt al gauw met een verdachte op de proppen; de populaire coach van het Little League-honkbalteam Terry Maitland. Rechercheur Anderson is zo zeker van zijn zaak, maar klopt het hele verhaal wel?
Naarmate het onderzoek vordert, begint hij meer en meer te twijfelen....

Dit boek had me vanaf de eerste pagina al dadelijk mee!
Het meest logische, is ineens ook het meest onlogische en je wilt zo graag weten wat er verder gaat gebeuren, dat het gewoon onmogelijk is om het boek dan toch weg te leggen.
Stephen King laat zich weeral van zijn beste kant zien met deze thriller. Hier mogen er meer van komen!