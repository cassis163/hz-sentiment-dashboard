Een paar jaar geleden heb ik Valse salie gelezen van Roos Baum die ook slachtoffer is van een moeder met MBPS, dit boek is me nog lang bijgebleven. Toen ik zag dat ook dit boek van Nina Blom over hetzelfde onderwerp gaat, wilde ik hem graag lezen. Ook dit is weer een hartverscheurend verhaal. Ongelooflijk hoe haar moeder te werk ging. Ik heb er gewoon geen woorden voor. En dan later nog alles ontkennen en verdraaien, echt te bizar voor woorden! Ik kan mij als moeder niet voorstellen dat je dit je eigen kind kunt aandoen, ik wil niets liever dan dat mijn kinderen gezond en gelukkig zijn. Gelukkig voor Nina wordt ze uit huis geplaatst, dat is haar redding geweest. Ik heb bewondering voor haar, hoe zij haar leven weer opgepakt heeft middels jarenlange therapie. Het verhaal zelf word in chronologische volgorde verteld wat erg fijn lezen is. Op sommige dingen werd verder niet ingegaan, hetgeen ik dan wel weer jammer vond omdat ik graag had willen weten hoe dat nou precies zat. Al met al een heftig boek!