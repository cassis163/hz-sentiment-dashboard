Quincy, Lisa en Sam hebben iets gemeen, ze zijn alledrie overlevenden van een bloedbad. Enige overlevende dan nog, daarom worden ze de Final Girls genoemd. Er zitten jaren tussen de 3 moordpartijen, maar dat maakt voor de pers niet uit. Ze proberen al jaren de meisjes samen in een tv show te krijgen of een interview in de krant te laten doen.
Quincy heeft haar leven weer helemaal op de rails, woont samen met de man van haar dromen, heeft een leuke website waar ze vanalles met bakken doet. Sam is ondergedoken en Lisa helpt lotgenoten.
Wanneer Lisa in verdachte omstandigheden overlijdt en Sam ineens bij Lisa voor de deur staat, heeft Quincy nog geen idee hoe haar rustige en vredige leven gaat veranderen.

Dit boek wordt stevig aan geprijsd door Stephen King, Lisa Gardner en Karin Slaughter, dan mag je iets verwachten. Maar dat is toch tegengevallen. Het duurt gewoon veel te lang voordat het echt op gang komt en spannend wordt. Ik geef toe dat het einde spannend is, maar ik kan me voorstellen dat veel lezers dan al afgehaakt hebben.