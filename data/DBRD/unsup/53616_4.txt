In het altijd zo rustige Ierse dorpje Duneen wordt de rust hard verstoord, door het vinden van een lijk bij graafwerkzaamheden.
Brigadier PJ Collins, een eenzame, zwaarmoedige man, gaat op onderzoek uit in het dorp. Hij wordt daarbij geholpen door een collega uit Cork. Langzaamaan komen de roddels en verhalen los. Het rustige Duneen staat finaal op zijn kop. Het gerucht gaat dat het om Tommy Burke gaat, een jongeman die al enige jaren geleden verdwenen is. De zaak loopt uiteindelijk vast en er komt weer schot in de zaak als er vier maanden later een babylijkje gevonden word.
Graham Norton neemt je aan de hand en laat je met iedereen in het dorp kennis maken. Iedere dorpsbewoner heeft zo zijn eigen verhaal en geheim. De personages krijgen in het tweede deel meer inhoud, dan komen de verhalen en geheimen echt los. Het verdriet en de eenzaamheid is voelbaar. Het verhaal leest lekker weg, het is een heerlijke roman met een lijk, leuke combi!
Het is een geweldig debuut van Graham Norton, die je met zijn vlotte schrijfstijl het verhaal inzuigt en naar de clou dirigeert. Het is een roman met een lijk, waar eenzaamheid, verdriet in doordringen, maar waar ook de humor niet ontbreekt. Smaakt naar meer.

Spanning: ***
Plot: ****
Schrijfstijl: ****
Originaliteit: ****
Psychologie: ****

Algemeen ****