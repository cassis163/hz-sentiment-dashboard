Na het boek ‘Toeschouwers’ gelezen te hebben, was ik zeer benieuwd naar een volgend exemplaar van Vandermeeren. Tot mijn grote verrassing was ik ingeloot voor de Scorpio leesclub, en kreeg ik vlot een exemplaar thuisgestuurd met een persoonlijke noot van Hilde Vandemeeren.

Het verhaal begint bij het nachtmerrievolle ontwaken van een vrouw die lang-zaam tot besef komt dat ze in een psychiatrisch ziekenhuis ligt. Druppelsgewijs komen bizarre herinneringen bij haar bovendrijven….
De machteloosheid, angst en woede zijn voelbaar voor de lezer zodra de om-standigheden zich ontvouwen. Waar is haar zoon? Waarom komt haar man niet op bezoek? Hoe komt ze aan haar verwondingen?

Dit helse ontwaken overkomt Gaelle. Ze is getrouwd met Bernd. Samen hebben ze een zoontje, Lukas van 7 jaar. Hun huwelijk zit in het slob. Het jaarlijkse familie-uitje zorgt voor nog meer barsten in hun huwelijk. Bernd is voornamelijk met zichzelf bezig. Gaelle krijgt geen gehoor over haar toekomstplannen. Ze voelt zich niet prettig. Ook bekruipt haar het gevoel alsof iemand haar bekijkt. Tijdens een boswandeling krijgt Lukas een heftige astmatische aanval. Zijn inhalator is zoek.


Michael houdt op afstand Gaelle en Lukas in de gaten. Hij werkt als huur-moordenaar voor Scorpio, een huurmoordenaarssyndicaat. Via het Web kan bij Scorpio een moord op bestelling worden gedaan. Michael heeft deze keer een dubbele opdracht. Hij is ingehuurd om Gaelle èn Lukas te vermoorden. Als hij ziet hoe moeilijk Lukas het heeft, denkt hij terug aan vroeger. Lukas doet hem aan iemand denken. Hij grijpt zijn Michael krijgt last van zijn geweten en besluit zijn opdracht te weigeren.

Gaelle ontpopt zich gaandeweg niet alleen tot de sterke vrouw die ze vroeger was, ze overtreft zichzelf op meerdere fronten. Haar sportieve prestaties komen aan bod en ook komen we meer te weten over haar postnatale depressie. Het huwelijk wordt onder de loep genomen. Daardoor kan de lezer zich goed inleven in Gaelle. Het verleden van Michael wordt stapsgewijs, in cursieve delen, uit de doeken gedaan. De schijnbare moordmachine krijgt een ander gezicht.

De opdrachtgever voor de huurmoord komt uit een verrassende hoek wat na vlotte wendingen vlak voor het eind wordt prijsgegeven aan de lezer. Het decor wisselt zich prettig af. De vertelwijze zorgt voor een goede inleving. Sommige scenes worden ijzingwekkend knap beschreven.
Spannende opbouw. Prettige schrijfwijze. Boeiende personages.
Een krappe 5 sterren omdat ik de personages over de eigenaren van Scorpio ook graag uitgediept had gezien.