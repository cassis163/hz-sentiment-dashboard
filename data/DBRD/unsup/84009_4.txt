Dit boek is een mooie verkenning van de weemoed. Van de dingen die je je leven lang bij blijven, en dus onvermijdelijk ook van de spijt die je hebt van dingen die anders zijn gelopen dan gehoopt. Van de dingen die zo mooi waren, en soms pas schoonheid krijgen achteraf.

Ook gaat het over de dingen die ons overkomen, en hoe we nooit hadden gedacht daarin verzeild te raken. Soms zit het mee, en soms zit het tegen. Hoe je met je leven omgaat is grotendeels je keuze, maar zelfs wie de schijn ophoudt gelukkig te zijn loopt gevaar. Over naoberschap en nieuwkomers, en hoe een klein dorp daarmee heeft moeten leren leven.