Het verhaal gaat over Yvonne die door een auto ongeluk in coma raakt. Het gaat dusdanig slecht met haar dat de doktoren de hoop eigenlijk al hadden opgegeven. Maar Yvonne’s lichaam is het daar niet mee eens. Na 7 jaar ontwaakt ze dus toch en ze kan in het begin erg weinig. Wat vooral moeilijk is voor haar is dat haar man er vandoor is gegaan met haar beste vriendin, omdat beiden hadden verwacht dat ze niet meer zou ontwaken. Ze mag zelfs haar zoon niet meer zien, omdat hij geen idee heeft dat zij eigenlijk de moeder is, ten tijde van het ongeluk was hij nog maar een half jaar oud.

Hoewel ze eigenlijk alles is verloren; haar man, haar kind en haar baan, zet ze alles op alles om weer normaal te kunnen functioneren in de maatschappij. Ze wordt de inwonende verzorgster van een oude vrouw die veel niet meer zelf kan als gevolg van een hersenbloeding. Op die manier voelt ze zich toch nog nuttig, want ze is bang dat haar gevoel voor cijfers nooit meer terug zal komen. Ze leert allemaal nieuwe mensen kennen en ze valt als een blok voor de kleinzoon van de vrouw bij wie ze werkt. Het is echter gecompliceerd, omdat hij eigenlijk getrouwd is. Wat voor geheimen draagt hij met zich mee? En zal ze ooit nog weer een relatie krijgen waar zij achter staat?

Er gebeurd een hoop in dit boek en daarom was ik op zich wel blij dat het vanuit één personage beschreven werd, namelijk Yvonne. Ik moet toegeven; ik heb in het begin een aantal keer getwijfeld of ik het wel wat vond, maar hoe verder ik in het verhaal kwam, hoe enthousiaster ik werd! Het bizarre ding wat ze aan haar coma heeft overgehouden zijn de visioenen die ze zo nu en dan krijgt. Soms zijn ze zo heftig dat ze vol angst zit en bezweet uit de visioen ontwaakt. Al helemaal zodra de visioenen persoonlijker beginnen te worden. De visioenen geven het verhaal wat extra spanning en pit en je bent keer op keer nieuwsgierig hoe datzelfde visioen op het moment dat het daadwerkelijk gebeurd afloopt en met wie het te maken heeft. Ik was heel erg betrokken bij Yvonne en kon me heel goed met haar identificeren. Ik heb dan ook zeker zo nu en dan wat tranen gelaten.

Het is een verhaal over een sterke vrouw met heel veel doorzettingsvermogen, die niets van opgeven wil weten. Prachtig!