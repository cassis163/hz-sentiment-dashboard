Het is augustus 1998 wanneer de 11-jarige Jack samen met zijn twee zusjes in een snikhete auto wacht op zijn moeder. Zij zijn langs de weg gestrand en zijn hoogzwangere moeder zou hulp gaan halen via een praatpaal langs de weg. Jack krijgt de opdracht op zijn zusjes te passen.

Nu drie jaar later zorgt Jack nog steeds voor zijn zusjes. Zijn moeder is na die verschrikkelijke dag nooit meer teruggekomen, slechts enkele dagen later werd haar lichaam gevonden.
De vader van de kinderen heeft al snel het toneel verlaten en dit dwingt Jack er toe zelf voor zijn zusjes te zorgen, dit had hij immers aan zijn moeder beloofd. Jack struint huizen af op zoek naar eten en andere middelen om het gezin draaiende te kunnen houden. Dan stuit hij tijdens één van zijn inbraken op een wel heel bijzonder mes. Dit doet hem besluiten de moordenaar van zijn moeder op te sporen.

Ondertussen maakt inspecteur John Marvel jacht op een inbreker welke de bijnaam “Goudhaartje” heeft gekregen omdat deze inbreker eet en slaapt in de woning van zijn slachtoffers. Langzaam kruizen de paden van Marvel en Jack elkaar..

Mijn verwachtingen naar aanleiding van de flaptekst waren hoog, jammer genoeg moet ik concluderen dat Blinde Drift geen echte thriller is, hooguit een feel good thriller.