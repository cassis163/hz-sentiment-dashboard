Een filmmaker lijdt aan een raadselachtige oogkwaal. Hij kwam ooit in het bezit van de Claudespiegel. De spiegel wordt door zijn oogkwaal steeds belangrijker, want zijn gezichtsveld vernauwt langzaam. Op deze manier “reist” hij door Europa. Tijdens zijn reis krijgt hij het gezelschap van verschillende personen die iets met het leven van Claude te maken hadden. Dit werd levendig en gedetailleerd verteld, gespreid over 4 delen en net geen 800 bladzijden. De rode draad doorheen het verhaal is het spiegeltje, de Claude-spiegel, en de geheimzinnige H.. De schrijver van het boek, Peter Delpeut, is zelf filmmaker en waardoor hij waarschijnlijk een deel van zichzelf in het hoofdpersonage gestoken heeft.
Het boek biedt veel, heel veel… veel bladzijden, veel thema’s,… Maar het boek vraagt ook veel van de lezer zelf. Want dit boek lees je niet zonder opzoekingen te doen, waardoor het lezen maar traag vooruit gaat. Ikzelf doe wel graag opzoekingen, maar het waren er teveel voor mij. Gelukkig had het einde toch nog iets verrassend. De schrijver heeft gewerkt aan dit boek, maar ik ook. Het was leuk om dit samen met de leesclub van Hebban te doen.