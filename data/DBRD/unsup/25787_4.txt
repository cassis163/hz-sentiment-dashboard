"De jongen die zijn vader zocht", een boek met een verhaal over de tijd van de eerste wereldoorlog beschreven uit de ogen van een kind. Het kind Alfie is jarig op de dag dat de eerste wereldoorlog uitbreekt, hij wordt die dag 5 jaar. Hij hoort dat zijn vader aan zijn moeder belooft dat hij zich niet vrijwillig zal melden als soldaat. Ook tegen Alfie zegt zijn vader dat maar Alfie snapt het niet helemaal. De volgende dag komt de vader thuis in een spiksplinter nieuw uniform en heeft hij zich toch vrijwillig gemeld.

Alles verandert thuis. In het begin komen er brieven van de vader maar na verloop van tijd stopt dit. De moeder van Alfie moet heel hard werken om de eindjes aan elkaar te knopen en ook Alfie besluit zijn steentje daaraan bij te dragen, maar vertelt hierover niets aan zijn moeder. Hij heeft uit het huis van de buren, die verbannen zijn, een schoenpoetskist gehaald. Alfie is van plan de kist weer terug te geven maar eerst gaat hij als schoenpoetser bij het station werken. Een deel van het geld spaart hij en de rest stopt hij in zijn moeders portemonnee.

Als Alfie negen is poetst hij de schoenen van een man die een stapel papieren zit te lezen ondertussen. De papieren waaien uit zijn hand en Alfie helpt die oprapen. Op de papieren staan namen en registratienummers van militairen die in een ZH liggen. Alfie herkent met een schok de naam en de registratie van zijn vader. Nu weet hij dus waar zijn vader is en hij bedenkt een plan om hem te zoeken in dat ZH.

Alfie vindt zijn vader maar het is heel anders dan hij verwachtte. Omdat Alfie geen vrede had met de situatie gaat hij zijn vader ophalen en thuis brengen. Er gebeurt nog van alles maar als de oorlog voorbij is vinden we Alfie samen met zijn vader op de melkkar, waarmee de vader voor de oorlog zijn brood mee verdiende. Een boek geschreven vanuit de ogen van een kind. Tijdens het lezen zie je situatie voor je, het is heel beschrijvend. Een boek wat heel goed door kinderen vanaf een jaar of 13 gelezen kan worden maar ook volwassenen zullen door het verhaal geraakt worden.