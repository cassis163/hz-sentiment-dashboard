Met dank aan Xander Uitgevers voor dit recensie-exemplaar.

'Schaduw' behoort tot de Europa Thriller Selectie, de unieke thrillerselectie van Xander Uitgevers. Je vindt er altijd authentieke, spraakmakende en nagelbijtend spannende thrillers van Europese auteurs. Benieuwd naar meer boeken als deze? Houd dan vooral de Facebookpagina in de gaten!

Commissaris Mancini die zijn vrouw nog niet lang verloren heeft aan kanker, leeft nog volop in de wereld van demonen en onwerkelijkheden. De zaak waar hij momenteel mee bezig is, de verdwijning van dokter Carnevali, houdt hem echter in zijn greep en op de been, omdat dit de behandelende arts van zijn overleden vrouw is. Als er kort na elkaar drie gruwelijke moorden plaatsvinden is er maar een persoon die dat kan oplossen, Enrico Mancini! Tegen wil en dank wordt hij op de zaak van de Schaduw gezet. Kan hij samen met zijn team de moordenaar stoppen?


'Schaduw', een boek waarbij ik maar niet in het verhaal kon komen. Was het nu de schrijfstijl die verwarrend was, waren het de soms ellenlange zinnen zonder leestekens, al de Italiaanse benamingen en namen die voorbijkwamen, ik heb geen idee. Na een dikke honderd bladzijden lukte het me eindelijk om mee te gaan met Mancini en zijn team.

De auteur heeft met 'Schaduw' een degelijk verhaal neergezet dat zich afspeelt in het oude industriÃ«le Rome. Met kennis van zaken en voldoende research krijg je een goede kijk op de gebouwen en de omgeving. Alles is aanwezig om er een enerverende thriller van te maken, helaas heeft de auteur daar zijn kans gemist. De dikwijls onnodige details in het verhaal zijn TE. En dat is jammer, omdat het verhaal daardoor onnodig traag wordt en bovendien neemt het een groot deel van de spanning weg. De auteur weidt teveel uit over de stad en haar kenmerken, over onbeduidende zaken zoals de inrichting van een kantoorruimte en de depressieve ingesteldheid van de karakters, waardoor het element spanning dat je in dit soort van thriller zou verwachten min of meer naar de achtergrond verdrongen wordt. Als je daar allemaal weet door te kijken zit het verhaal nochtans vernuftig in elkaar en is het goed opgebouwd.

Cursief gedrukte hoofdstukken laten je meekijken vanuit het oogpunt van zowel de dader als het slachtoffer. Gruwelijk hoe Zilahy hier de 'dood' (lees moorden) weet neer te zetten. Dit boek is zeker niet voor gevoelige zielen. Naar de plot toe wordt de ware toedracht van de moordenaar duidelijk en vallen de laatste stukjes op zijn plaats.

Dat Zilahy taal- en letterkunde studeerde is erg aanwezig in dit boek. Uiteenzettingen die in mijn ogen meer als bladvulling dienen dan iets toedragen aan het verhaal, komen veelvuldig in het boek voor. Om een voorbeeld te geven:

" Ondertussen aaide hij met de vingertoppen van zijn linkerhand de rode vacht die lag opgerold op het kussen dat de professor naast zich had liggen. Via zijn vingertoppen en langs zijn handpalmen liepen de trillingen van het dier naar de gespannen buik van de man en lieten een geweldadige warmte vrijkomen, die zich van orgaan naar orgaan verspreidde, zijn longen omhulde en zijn hart raakte tot hij de starre greep van zijn zenuwen langzaam losmaakte "

'Schaduw' heeft mijn verwachtingen, als ik die al had, niet ingelost. De wazige dialogen, teveel onnodige details die geen toegevoegde waarde hadden, weinig gevoel van betrokkenheid in het verhaal.... Het was geen aangename kennismaking met dit debuut, maar zoals ik al eerder aangaf zit het verhaal vernuftig in elkaar en is het goed opgebouwd, daarom 3 sterren!