Een verhaal over twee meisjes (Amarillis en Velira) die door een stiefmoeder (Arria) zijn opgevoed. Zij vertelde de meisjes regelmatig hun lievelings verhaal “de legende van de verloren prinsesjes”. In hun fantasie denken de meisjes dat zij die prinsesjes zijn. Hoeveel waarheid zit in deze fantasie?

Door een oorlog tussen 2 machtige koningen wordt het land ingenomen door het leger van de Bloederige Koning. De meisjes slaan op de vlucht nadat Arria is omgebracht.
Het leven verandert drastisch als ze tijdens hun reis opgenomen worden in een groep Ictiluni. Personen, ebero en amani, die samen hun kracht ontlenen aan een heel helder licht. Ämarilles en Velira ontdekken hun gave en wie zij zijn. Hoe zal het leven van deze "bijzondere meisjes verder gaan?

Een avontuurlijk verhaal, met heftige gevechten en acties tegen het leger van de Bloederige Koning, in een prachtige wereld vol mystiek.
Het boek eindigt met een toegift van een aantal hoofdstukjes die best in het verhaal verwerkt hadden kunnen worden. Vond dit verwarrend.

Jammer van de storende taalfouten in het boek. Toch nodigt het boek uit het volgende deel te lezen. Je wilt weten hoe het met de meisjes verder gaat.

Het boek heb je ook snel uitgelezen omdat het dun is. Beter zou zijn 2 delen te combineren tot 1 dikker boek.