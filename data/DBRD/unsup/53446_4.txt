Een prentenboek met grappige tekeningen vol details. Een boek dat ook in de week tegen pesten past. Een boek met verschillende emoties.

Een boek over een meisje met veel fantasie, beetje verlegen en met minder zelfvertrouwen. Roza heeft een droom. Dit meisje wil ingenieur worden maar durft dat niet in de klas te zeggen. Ze is uitgelachen. Door een volwassene zelfs.
Roza ziet in allerlei weggegooide spullen en restmaterialen de onderdelen voor de wonderlijkste apparaten. Wie kan er een worstjes-op-brood-automaat of een kaashoed tegen slangen ontwerpen? Roza dus, maar ze verstopt haar uitvindingen.
•
Totdat een overgroottante arriveert: je stelt jezelf doelen en die ga je dan halen.' Roza gaat weer aan de slag met de kaaskopter. Ze durft weer, valt èn staat weer op: doorzetten en het gaat lukken! Je haalt je doel, ga ervoor! 'Fout gaat het pas als je hebt opgegeven!'

Een heerlijk prentenboek waarin heel veel te ontdekken valt en om keer op keer voor te lezen. De zinnen zijn op rijm geschreven en de tekst is vertaald door Edward van de Vendel met misschien een kleine afwijking in rijmschema maar hoe knap gedaan!
Dit is het verhaal van Roza Rozeur en wie is niet benieuwd naar een volgend verhaal - binnenkort - van deze dappere, leuke, doorzettende ingenieur?