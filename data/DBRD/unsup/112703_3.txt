Ik wilde al een tijdje een boek lezen van B.A. Paris, maar ik ben er nooit aan toe gekomen. Toen ik een e-ARC van Bring Me Back kreeg, kon ik niet wachten om te beginnen met lezen.

Bring Me Back begint met Finn McQuaid, wie vertelt over de vakantie in Frankrijk met zijn vriendin Layla. Op de weg terug naar Devon, stopten ze de auto midden in de nacht op een picknickplaats. Finn ging naar het toiletgebouw en toen hij terugkwam, zat Layla niet langer op hem te wachten in de auto. Ze was verdwenen.

Dit is twaalf jaar geleden. Nu woont Finn samen met Ellen, zijn nieuwe vriendin en Layla’s zus. Wanneer Finn Ellen ten huwelijk vraagt, beginnen er rare dingen te gebeuren. Een ex-buurman beweert Layla te hebben gezien. Een lang verloren Russisch poppetje uit de kindertijd van Layla en Ellen duikt op bij het huis van Finn en Ellen. Finn ontvangt vreemde e-mails en waarin iemand hem vragen stelt over het huisje waar hij met Layla woonde. Leeft Layla nog? Wie stuurt al deze berichten? Wie speelt er een psychologisch spel met Finn en Ellen?

Dit boek is erg spannend en ik heb het binnen twee dagen uitgelezen. Ik kon het boek niet wegleggen en ik vertrouwde geen van de personages. Maar … ik vond ook niet alle eprsonages even goed uitgewerkt. Ik vond Finn erg naïef en egocentrisch. Ik kon me niet inleven, hoewel ik dit wel probeerde. Dit is een verhaal dat draait om het plot, met weinig ontwikkeling bij de personages.

De plotwending was slim en onverwachts, hoewel het een beetje gehaast aanvoelde. Sommige vragen blijven onbeantwoord aan het eind van het boek.

Hoewel dit niet de beste thriller is die ik dit jaar heb gelezen, zou ik dit boek aanbevelen aan lezers die op zoek zijn naar een mysterie dat snel en makkelijk wegleest.

3.5 van de 5 sterren.