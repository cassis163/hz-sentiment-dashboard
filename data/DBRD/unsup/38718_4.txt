HET WERD AVOND, HET WERD OCHTEND EN NIEMAND VOND ZEâ€¦.

Als een jongen, na vermist te zijn geweest, weer opduikt en in shock vertelt over 3 aliens die hij heeft zien hangen, gaat de politie van Berlijn op onderzoek uit.
In een verlaten pand, dat eigenlijk bestaat uit een ingewikkelde structuur van steigers, vinden zij inderdaad 3 stoffelijke overschotten, opgehangen ter hoogte van de 8e etage.
De lichamen zijn verpakt in 10 lagen ducttape en de slachtoffers zijn letterlijk omgekomen van dorst en honger.
Emma Carow, een jonge excentrieke profiler, wordt bij de zaak betrokken.
Als er meer slachtoffers worden gevonden en Emma vermoedt dat het gaat om meerdere daders, wordt het een kat en muisspel met de dader(s).
Daarbij wordt steeds het profiel aangepast. Steeds als Emma dicht bij de oplossing denkt te zijn, gebeurt er iets waardoor de politie weer in het duister tast.
Tussendoor moet Emma het ook nog opnemen tegen de man die haar ooit bruut heeft verkracht en daar een boek over heeft geschreven.
Negendoder van Ule Hansen is het debuut van de Duitse Astrid Ule en de Amerikaan Erik Hansen.
Het is een spannend, origineel boek dat moeilijk weg te leggen is, met een open einde waardoor je hoopt dat deel 2 snel uitkomt.
Minpunt is dat de vele namen en benamingen van mensen, straten, afdelingen bij de recherche en codes voor diverse afdelingen, de vaart uit het verhaal halen en het soms rommelig en langdradig overkomt.
Desondanks geef ik dit boek toch 4 sterren.