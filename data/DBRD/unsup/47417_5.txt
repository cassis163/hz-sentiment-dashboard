De Skinner Methode gaat verder waar De Dode Kamer is geëindigd . Misha zit nog steeds vast in de Amerikaanse staatgevangenis en door een onvoorzienigheid heeft hij een pact met seriemoordenaar Donald Skinner moeten sluiten. Ondertussen gaat Lennart nog steeds wekelijks bij Misha op bezoek. Lennart heeft een aantal vragen en daar wil hij antwoorden op . Uiteindelijk begint Misha beetje bij beetje te vertellen .Ondertussen vraagt Misha of Lennart een onderzoek wil doen naar Donald Skinner. Tijdens zijn onderzoek stuit hij op bizarre dingen die steeds meer vragen oproepen en steeds verder gaat spitten. Elaine Sloane verschijnt regelmatig in de gevangenis omdat zij op zoek is naar antwoorden op de moorden van zes meisjes en nummer 7 wordt vermist. Door deze bezoekjes raakt ze bevriend met Lennart.

De Skinner Methode begint in Seattle en deze nieuwe verhaallijn en personages brengen me even in verwarring. Na deze introductie begin je waar De Donkere Kamer is geëindigd en zit je weer helemaal in het verhaal. In de Skinner Methode worden sommige karakters verder uitgediept en krijg je een steeds beter beeld van ze. Spanning is continu aanwezig en dit geld ook voor de psychologische spanning. Prachtig is het hoe de vele lijntjes die het verhaal in zich heeft tot op de bodem zijn uitgediept en samenwerken. Tijdens het lezen wordt je regelmatig verrast door nieuwe ontwikkelingen waardoor je steeds meer in de ban geraakt van dit ingenieuze verhaal. Je blijft geboeid tot aan de laatste blz.

Na het geweldige debuut van De Dode Kamer die iedereen heeft doen versteld staan heeft Bronja de lat voor haar zelf hoog gelegd. Met De Skinner Methode bewijst Bronja dat de lat nog hoger kan dit belooft wat voor de ontknoping van het derde deel in Project X.