Een tijd geleden ontving ik van uitgeverij Halewyck dit leuke boek.

Gedeelte uit het voorwoord:

Als je dit boek hebt opengeslagen, wil dat maar één ding zeggen: je bent nu lid van de club van ‘crazy cat ladies’, misschien wel de machtigste groepering ter wereld! Ooit was ‘crazy cat lady’ een belediging, maar we laten ons niet meer in een hoekje drummen: de term is nu van ons. We maken Instagram-accounts aan voor onze katten, verzamelen met een smakelijke latte macciato in kattencafés en doen ons tegoed aan kattenfilmpjes op YouTube…

….Dit is geen koffietafelboek: krabbel erin, teken erin, maak ezelsoren bij jouw favoriete tips, maar vooral: leer je huisdier er beter door kennen.

Daarna krijgen we eerst een kleine geschiedenis over crazy cat ladies.

‘Een crazy cat lady? Dat is toch zo’n eenzame vrouw die al haar liefde en vrije tijd investeert in haar kat(ten)?…Ze is een beetje gek en leeft in haar eigen bubbel.’

Ik weet niet anders dan dat er een kat in huis aanwezig is. Al vanaf mijn geboorte deel ik mijn leven met een of meerdere katten en ik kan me dan ook geen leven voorstellen zonder. Het is dat kat Xena een loner is, anders hadden er zeker meer van deze viervoeters rondgelopen. Nu deelt Xena het huis met twee andere viervoeters, de boomers Mormel en Kaya, waar Xena graag bij gaat liggen.

Met het Crazy Cat lady-boek kan elke kattenliefhebber zijn of haar hart ophalen. Het staat bol van weetjes, tips en activiteiten. Voor de kat maar ook voor jou. Afgewisseld met mooie, toepasselijke quotes is het een genot door dit boek te bladeren. En de bijpassende illustraties maken het geheel helemaal compleet

‘Kattenhaters komen in hun volgende leven terug als muis’- Faith Resnick

Als een soort van dagboek kun je dit boek vullen met allerlei eigenaardigheden van jouw kat(ten) en daarnaast lees je veel handige dingen over je kat en voor je kat. Maar ook tips voor het baasje. Hoe je met een kat speelt en hoe je voor weinig geld zelf speeltjes kan maken. Oneindig veel informatie over katten vind je in het Crazy Cat lady-boek en als je het boek gelezen hebt, zul je wederom beamen dat een kat het meest mysterieuze en intrigerend wezen op aarde is. Voor jou dan…

‘Zelfs de kleinste kat is een meesterwerk.’ – Leonardo da Vinci

Door het lezen van dit boek leer je je kat nog beter kennen en de relatie tussen jou en de kat zal nog inniger worden. Het Crazy Cat lady-boek is hét boek voor de katteneigenaar, maar ook alleen de katteneigenaar zal alles wat hier beschreven staat begrijpen. Zoek je nog een leuk cadeau voor die ene kattenliefhebster? Hiermee boek je zeker een succes!

‘Hou jij ook onvoorwaardelijk van je kat? Goed, want alleen zachtheid kan de wereld redden.’