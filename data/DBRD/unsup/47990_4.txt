Er worden drie skeletten gevonden; dat van een vrouw, een man en een kind, en Tommy wordt ermee belast om uit te zoeken wie het zijn. Tommy is een rechercheur die niet langs de gebaande paden gaat en erg onder de indruk is van het skelet van het kind. Kort daarna wordt Carl Oscar Krogh vermoord met een mes afkomstig uit de Hitler Jugend. Wat is de reden voor de beestachtige moord en juist met dat mes?
Het verhaal speelt zich af en 1045 en in 2003. In het verleden gaat het het over Agnes Gerner, die vanuit Engeland naar Noorwegen gestuurd wordt om als dubbelspion te werken. Zij komt in een groep onder leiding van Kaj Holt, die kort na de oorlog zelfmoord zou hebben gepleegd. Tommy raakt ge√Øntrigeerd door de moorden in het verleden en in het heden en ziet een verband en gaat op zoek naar bewijzen van zijn theorie. Uiteindelijk lukt het hem om zijn theorie te bewijzen en daarvoor is het nodig een boek van bijna 500 bladzijden te lezen. Het verhaal komt wat traag op gang, veel personen en de wisseling in de tijd is soms erg ingewikkeld. Gemakkelijk is het dat elke wisseling in de tijd wordt genoemd in het betreffende hoofdstuk. Het is wat onduidelijk waarop Tommy zijn theorie baseert en als je eenmaal een eind gevorderd bent in het boek wordt het duidelijker en lees je een spannende thriller waarin het verhaal van de oorlog en de keuzes, die er moeten worden gemaakt, zijn sporen in het heden nog laten zien.