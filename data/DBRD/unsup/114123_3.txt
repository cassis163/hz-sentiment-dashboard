Ik kreeg dit boek in mijn handen gedrukt en na het lezen van de flaptekst, wist ik dat dit boek me aan zou spreken. Eric Haney, ex-militair, geeft in dit boek een relaas over Delta Force. De meest geheime en zware leger eenheid van het Amerikaanse leger. Deze eenheid is het best te beschrijven als een soort van super commando's . Haney heeft hier vanaf de oprichting tot eind 1991 deel van uit gemaakt. Hij begint zijn relaas met de moeizame oprichting van de organisatie, de selectieprocedures en de samenstelling van de gehele eenheid. Het eerste deel van het boek leest zich lekker. Het is spannend om een blik achter de schermen te werpen, van wat een selectie training voor zo'n eenheid inhoudt. Haney gaat er met een aardige vaart doorheen, om daarna snel over te stappen naar de daadwerkelijke training van de eenheid, die overigens zeer goed en met veel gevoel voor detail geschreven zijn. Het laatste deel van zijn werk bestaat uit het verhalen over een aantal missies van Delta Force, die al dan niet geslaagd ziijn, waar hij het als ras-amerikaan toch aandurft om bij sommige missies kanttekeningen te plaatsen over of de missie wel zin heeft enz. Maar dit vormt meteen het minste deel van het boek. Hij vertelt een aantal dingen over verschillende missies gedurende pakweg 15 jaar. Maar hij gaat er niet in detail op in, misschien omdat defensie het niet toelaat, maar dat is toch een aderlating. Want het gedeelte over de training enz. vertelt hij extreem goed. maar dan wil je uiteindelijk wel weten waar die training nu goed voor is geweest en juist dat deel laat hij achterwege. De missies die hij eruit ligt, zijn niet met elkaar verbonden en een duidelijke lijn is er niet in te herkennen. Ik kon me in dit deel van het boek ook niet echt in de hoofdpersoon (Eric Haney zelf dus) verplaatsen, wat puur te wijten valt aan het feit dat hij niet in detail beschrijft wat er gebeurd is. Wat mij onder het lezen ook opviel waren de vele spelfouten van de vertalers, echt ongelofelijk veel, nog nooit eerder gezien, en toch wel een beetje storend te noemen.

Concluderend kan ik zeggen dat dit boek van Haney de samenhang tegen het einde een beetje verliest. Maar wil je meer weten over dit super geheime onderdeel van het Amerikaanse leger is het wel een aanrader. Vooral de trainingen zijn enorm goed beschreven. Helaas verteld hij dan niet precies wat die trainingen in praktijk voor effect hebben, in de verschillende missies, maar laat hij het bij het schetsen van een plaatje van de situatie. Een goed alternatief voor dit boek is het boek van Tom Clancy, Uur van de waarheid. Dit verhaalt ook over een supergeheiem organisatie gericht tegen het terrorisme, maar treedt veel meer in detail, en er zit een goed verhaal in verwerkt. Al met al laat Haney met dit boek dus menig steekje vallen, maar als je niet al te veel eisen stelt, en wil je een vlugge blik in de keuken van deze eenheid, is dit toch een verhelderend boek.