Eigenlijk is dit boek een herhaling van zetten van de Da Vinci Code en het Bernini Mysterie. We nemen Robert Langdon en een vrouwelijke partner, verschillende codes gerelateerd aan historische steden/kunst en verzinnen dan een jacht op een bepaald voorwerp. Weinig nieuws onder de zon dus en voor de liefhebbers van dit genre geen tegenvaller maar ook geen topper.

De schrijfstijl van Dan Brown blijft heel plezier en het boek leest dus makkelijk weg. Vanaf het begin was ik geboeid en bleef doorlezen, ook al wordt er deze keer iets teveel aandacht aan de kunsthistorie besteed (Dante en Florence) en worden de karakters niet uitgediept.

Ik had iets meer verwacht en gehoopt van Dan Brown, maar al met al heb ik me toch weer vermaakt met dit boek.