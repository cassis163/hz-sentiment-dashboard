Omdat ik al haar boeken met veel plezier gelezen heb was ik dan ook heel blij dit boek voor de leesclub te mogen lezen.
Het boek neemt je van de eerste bladzijden mee in het verhaal van Thomas, Aram en Alice.
Nora vond ik deze keer minder uit de verf komen. Haar verhaal vond ik ook niet echt een meerwaarde voor het boek.
Maar toch doet haar besluit je weer nieuwsgierig zijn wat haar beslissing voor gevolgen zal hebben.

Alhoewel het boek al weer een paar jaar geleden geschreven is heb je het gevoel dat het precies de situatie vandaag weergeeft.
Het racisme dat een opleving krijgt door de vluchtelingen crisis.
Het verhaal van Aram doet je daar toch wel erg bij stil staan.
Ook de problemen van Alice die ze helemaal alleen moet verwerken op een destructieve manier als gevolg van de vechtscheiding van haar ouders.

Omdat de politie van in het begin haar oog op de ex blijft richten weet je al dat die zeker onschuldig zal zijn.
Toch is de ontknoping verrassend omdat de dader in het boek bijna niet aan bod komt. Je kan dan ook niet raden naar de motieven van de dader tot bijna op het laatste van het boek.
Al bij al heeft dit boek me toch heel wat uurtjes leesplezier bezorgd en daarom alleen al krijgt het van mij 4 sterren.