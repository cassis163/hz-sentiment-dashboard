Vincent is op zoek naar zijn verloren broer Menno, nadat hij hem in een reisbrochure denkt te hebben gezien. Zijn tocht brengt hem naar Spanje. Daar komt hij los van zijn uitgestippelde, berekende leven (hij heeft bijvoorbeeld berekend dat zijn vriendin Kim en hij goed bij elkaar passen).
Zonder dat hij het aanvankelijk zelf door heeft, maakt Vincent een ontwikkeling door en vindt hij zijn echte zelf. De zoektocht naar Menno, en het uiteindelijke vinden van zichzelf, gaat mooi en geleidelijk.
"Ik wist niet dat het daarvoor niet goed met je ging." "Ikzelf misschien ook niet".
Een debuutroman dus ik startte blanco met lezen en ik ben onder de indruk. Fijn boek.