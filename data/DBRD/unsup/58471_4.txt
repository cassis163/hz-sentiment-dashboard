Geachte Mr. Knightley is de debuutroman van Katherine Reay en vertelt het verhaal van Samantha Moore oftewel Sam.
Sam heeft een zware jeugd achter de rug ze leefde in pleeggezinnen en woont nu in Grace House. Om haar gevoelens te verbergen leest ze heel veel klassiekers en duikt ze weg achter citaten van Jane Austen en Charlotte Br√∂nte. Wanneer ze niet weet hoe ze moet reageren wimpelt ze mensen af met een zin uit een van de boeken. Wanneer ze op een dag een beurs aangeboden krijgt van Mr. Knightley, een man die ze niet kent, gaat ze studeren. In ruil voor de beurs moet ze hem via brieven op de hoogte brengen over haar nieuwe start. Voor het eerst maakt ze nieuwe vrienden en moet ze steeds meer afstand nemen van de personages uit haar boeken.
Katherine Reay heeft een mooie en meeslepende roman geschreven, je ziet Sam doorheen het verhaal veranderen. De uitwerking is mooi een stukje bij beetje kom je meer te weten over haar verleden. Ook andere personages in het boek krijgen voldoende aandacht maar het is vooral Sam die in beeld komt.
Het verhaal zelf is goed opgebouwd. In briefvorm vertelt Sam wat er allemaal gebeurde in haar leven. Door afwisseling tussen kortere en langere brieven blijft je aandacht er als lezer bij. Ook over de mysterieuze Mr. Knightley wil je steeds meer te weten komen.
Hier en daar is het boek een beetje voorspelbaar, maar door de mooie wendingen die ook langskomen in het verhaal blijft het een goed boek.
Voor alle Jane Austen fans, jullie zullen zeker genieten van dit boek waar veel quotes en citaten in terugkomen. Maar ook voor de Austen-leek is dit boek een leuke aanrader. (4 sterren)