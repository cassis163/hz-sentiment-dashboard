Als Leonardo da Vinci aan het werk is om de muurschildering Het Laatste Avondmaal te realiseren wordt er in een franciscaner klooster een vermoorde monnik gevonden. Het lijkt alsof de moordenaar het te doen was om boeken die de monnik bij zich had. Later komt Leonardo op het spoor van deze boeken.
Het boek geeft heel veel informatie en daarbij wordt een goed tijdsbeeld neergezet van de tijd waarin het verhaal zich speelt. Door de vele wiskundige termen, de vele voornamelijk Italiaanse namen en Latijnse woorden leest het verhaal niet echt lekker vlot. De grote lijn van het verhaal blijft echter wel duidelijk. Dit is echt een boek voor de liefhebber van wiskundige vraagstukken of hen die ge√Ønteresseerd zijn in de persoon Leonardo da Vinci. Zijn leven en werk wordt namelijk uitgebreid uiteengezet. Ook lees je en leer je over wie er waar aan de macht was in deze periode en ook dat gedeelte is echt voor de liefhebbers van de geschiedenis in deze periode.
In het boek staan een gedeelte van Het Laatste Avondmaal en nog een ander schilderij afgebeeld dat een grote rol speelt in het verhaal en dat maakt het verhaal inzichtelijker en geeft het verhaal een extra dimensie.
Ik vond het boek de moeite van het lezen waard.