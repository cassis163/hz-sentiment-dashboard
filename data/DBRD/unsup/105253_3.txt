Sarah Pinborough blijkt een Britse literaire duizendpoot. Ze publiceerde al meer dan 20 boeken in verschillende genres en werd bij het grote publiek in Vlaanderen bekend met haar boek ‘Wat jij niet ziet’. Pinborough laat deze keer opnieuw een thriller los op haar publiek.

Het kostte wat moeite om in het boek te geraken. De dagboekstijl waarbij de hoofdpersonages afwisselend telkens vanuit 'ik' aan het woord zijn, maakt het bij de start iets minder vlot leesbaar. De personages worden aanvankelijk eerder oppervlakkig uitgewerkt en af en toe wordt informatie meegeven op een zodanige manier dat je later door bepaalde wendingen niet meer verrast wordt. Deze elementen halen het niveau van het boek naar beneden.
Geleidelijk aan bouwt de spanning echter op waardoor je als lezer de minpunten iets makkelijker vergeeft, zij het niet helemaal.

De auteur schuift hoofdzakelijk vrouwelijke personages naar voor die samen dansen rond thema’s als leugens, geheimen en bedrog.

Al bij al niet slecht maar zeker geen hoogvlieger binnen dit genre.