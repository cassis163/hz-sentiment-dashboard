Aan de hand van het leven van Emil Rixen, geeft David van Reybrouck een inkijk in het leven in het landje Moresnet. Zink is de titel, naar de zinkmijn in Kelmis, welke de bron van inkomsten was voor alle bewoners.

Het is geen moment saai in Moresnet, wel zeer verwarrend op vele momenten. Emil Rixen wisselt vijf keer van nationaliteit in zijn leven van 68 jaar. Vecht zowel voor de Belgen als voor de Duitsers.

David van Reybrouck heeft met Emil Rixen een mooie invalshoek gebruikt om het leven in het 3.44 vierkante kilometer grote landje te vertellen. Het geeft het verhaal een persoonlijke twist en maakt het indrukwekkender om te lezen. Een lesje geschiedenis met een college zink gieten. Hoe zat het ook al weer rond de eerste en tweede wereldoorlog. Vooral omdat van Reybrouck het Belgische perspectief verwoordt.

67 bladzijden is alleen misschien iets te kort voor het verhaal, welke van Reybrouck wil vertellen. Emil Rixen en zijn landgenoten verdienen meer bladzijden over hun land waarmee flink gesjoemeld is door de Belgen en Duitsers.