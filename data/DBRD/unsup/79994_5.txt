Barrington schrijft inderdaad zeer exact. Opvallend dat zowel hij als de vertaler Nederlands een pseudoniem gebruiken. Wellicht omdat gewaagd feitenmateriaal ovder de CIA wordt weergeven? Zoiets verzin je niet, wat je hier en daar leest.
En wat voor mij dit boek tot een topthriller maakt is het onvergetelijke hoofdstuk over het ontleden van het vergiftigde lichaam van de duiker in het mortuarium. Nog nooit eerder heb ik zo'n verbijsterend verslag gelezen van forensisch snijtafelwerk: met chirurgische precisie volgt de lezer de procedure van het weghalen van het ene orgaan na het andere, en de moeilijkheid bijvoorbeeld die de anatoom-patholoog ondervindt als hij de dikke darm van het buikvlies wil verwijderen, en bij het lichten van het schedeldak. Compleet met merknaam en beschrijving van het botzaaggereedschap. Ook wel knap om zulks zo te beschrijven dat ik er nog niet eens beroerd van werd, in ieder geval lustte ik daarna nog best een stuk spek.
Goed boek! Eens een keer iets heel anders. wel wat James Bondachtig die hoofdpersoon Richter maar dan nogal sexloos, hij mocht wel wat meer achter de vrouwen aan. Maar goed, dat leidt de aandacht ook maar weer af.