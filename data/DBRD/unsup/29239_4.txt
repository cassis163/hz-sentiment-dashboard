Bekraste zielen is een zeer innemend en beklijvend boek dat hoofdzakelijk gaat over de levens van de twee halfbroers Clay en Elliot.
Reeds op jonge leeftijd krijgt hun leven plots een andere wending wanneer hun moeder komt te sterven.
Vanop dat moment lijken ze voor het ongeluk geboren. Aanvankelijk worden ze ondergebracht in een weeshuis, maar door het ondeugend gedrag van Elliot worden ze overgeplaatst naar de jeugdgevangenis.
Wanneer ze ook nog gegijzeld worden door een voortvluchtende terdoodveroordeelde, lijkt het of ze helemaal voor het ongeluk geboren zijn.
Bekraste zielen gaat over liefde en haat, het maken van keuzes en de gevolgen ervan.
Als lezer wordt je meegetrokken in een innemend en levensecht verhaal, dat vlot en spannend gebracht wordt. Je ondergaat tijdens het lezen een mix van emoties en op het eind moet je echt even bekomen.
R.J. Ellory begrijpt de kunst van het schrijven en zet zijn personages levensecht neer.

Bekraste zielen is zonder twijfel een absolute aanrader.