Chris Tvedts debuutroman is zeer beloftevol. Hij is geboren in de Noorse stad Bergen en werkt sinds 1988 als advocaat. Hij studeerde aan de universiteit van Bergen naast rechten ook literatuurwetenschap en woont in voornoemde stad met zijn partner en drie kinderen.
Het boek telt 383 paginas en is ingedeeld in 47 kleine hoofdstukjes. Chris Tvedt is een spontaan verteller en je bent, zonder het te beseffen, plots al een heel eind in het boek gevorderd. Het is niet alleen een spannende roman, maar het verhaal is vooral vlot verteld. Het boek handelt over Mikael Brenne, een niet zo succesvol advocaat die plots onder de arm wordt genomen door een Slavo, een Servische gangster, die hem stilaan maar zeker in zijn netten weet te strikken, het geld loopt toch zo zoetjes binnen, nietwaar Voor hij het beseft, kan hij geen kant meer op en is hij in diens macht, en dan komen de gewetensproblemen Wanneer hij dan ook nog verleid wordt door Eva, het liefje van Mike, Slavos compagnon, zit hij dik in de miserie, en die verdwijnt niet wanneer hij op een gewelddadige wijze wordt geconfronteerd met genoemde Mike.
Tvedt beschrijft met bravoure de activiteiten van Mikael Brenne wiens secretaresse, Kari, ook een grote rol speelt. Ja, ook sex is aanwezig in dit boek, onvermijdelijk haast. Maar in tegenstelling tot andere auteurs verliest Tvedt geen tijd door het eindeloos uitspinnen van zijn verhaal. De kracht van deze roman zit vooral in het tempo. Je blijft verder lezen omdat er elk hoofdstuk wel iets nieuws gebeurt.
Deze prachtige debuutroman dateert uit 2005 is een zeer overtuigende start, doet me ook verlangend uitkijken naar een volgende vertaling, want ondertussen heeft Tvedt al zes romans gepubliceerd, waarvan drie al zeker met Michael Brenne als spilfiguur. Spijtig genoeg is enkel nog maar dit boek vertaald in het Nederlands.
Stilaan moeten we ons afvragen hoe het komt dat de Scandinavische thrillerschrijvers tegenwoordig toch zo succesvol zijn, en dan denk ik vooral aan Kjell Eriksson, Unni Lindell, Henning Mankell, Håkan Nesser, Stieg Larsson, Jo Nesbø, Roslund & Hellström, en zo vele anderen. Is het de pure noordelijke lucht die het m doet, of zijn het de eindeloos winterse dagen? Wie zal het zeggen, wij lezers zijn in ieder geval dankbaar om zon grote talenten.