Bij het zien van de schitterende cover verwacht je niet dat je een heuse horror thriller gaat lezen. De schitterende titel, die pas ongeveer halverwege duidelijk wordt, maakt nieuwsgierig naar het verhaal. Je wilt weten wat er met Maanziek bedoeld wordt.
Het boek is opgedeeld in drie delen: twee delen vanuit Mathis bekeken en één deel vanuit Mila bekeken en eindigt met een spannend epiloog waardoor je nieuwsgierig wordt naar het volgende deel. De hoofstukken hebben allemaal passende titels zodat je een idee hebt waar de hoofdstukken over zullen gaan.
De hele tijd word je heen en weer geslingerd tussen droom en werkelijkheid. Doordat de dromen zo levensecht zijn, weet je vaak niet of het nu een droom is of dat het de werkelijkheid is. Gelukkig maken de hoofdpersonen dat dan al snel duidelijk en ben je benieuwd naar hoe het verder gaat, wat die dromen te betekenen hebben en wat er toch met bepaalde opmerkingen die gemaakt worden wordt bedoeld. Je wilt weten hoe het komt dat bepaalde gebeurtenissen in de dromen later in het echt op een iets andere manier ook overkomen zoals bijvoorbeeld dat een bepaald persoon in coma raakt. Je wilt weten waarom Mathis bang is voor onweer en niets moet hebben van zogenaamd spannende attracties als een piratenschip.

Lees verder op https://surfingann.blogspot.nl/2018/03/maanziek-eva-linden.html.