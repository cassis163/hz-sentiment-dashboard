Lovende reviews vlogen me om de oren toen ik dit boek uitzocht als mijn boekencadeau. Ik had nog een kaartje over met tien euro erop, en omdat ik wist dat dit boek zo veel goede reacties had ontvangen, koos ik voor 'Voor Jou' van Jojo Moyes. Ik werd niet teleurgesteld.

Het boek gaat over Louisa, een meisje dat eigenlijk niet echt weet wat ze wil in het leven. Omdat ze haar baantje kwijtraakt, gaat ze werken als persoonlijke verzorger van de sarcastische, gehandicapte Will. De twee clashen op het begin heel erg, wat ik enorm grappig vond. Will is heel erg sarcastisch en cynisch, terwijl Louisa eigenlijk altijd vrolijk is en vaak kletst. De twee waren uitersten. Het hele boek valt of staat dus met de twee hoofdpersonages, en het bleef zeker staan. Je kunt je zo erg inleven in Louisa, door het hele boek heen, dat je soms moet lachen, en soms moet huilen. Het boek was in ieder geval fantastisch.

Waarom geef ik het vier sterren? Het einde vond ik niet helemaal goed verwerkt. Louisa en Will kregen nog heel erg weinig tijd samen, na hun vakantie. Ik ga natuurlijk niet spoilen wat er aan het einde gebeurd, maar het einde vond ik iets t√© afgeraffeld, op een vreemde manier.

Maar bovenal is dit een fantastisch boek en een echte must-read!