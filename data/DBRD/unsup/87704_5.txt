Jessica kijkt uit naar een lang weekend weg met haar beste vriendinnen naar het familievakantiehuis. Vier vriendinnen die alles met elkaar delen, maar door de carri√®res en gezinslevens elkaar veel te weinig zien. Eenmaal in het familievakantiehuis blijken de vier vriendinnen niet de enige gasten. Het weekend zorgt er voor dat veel herinneringen naar boven komen. Jessica probeert de confrontatie met een oude liefde te vermijden, maar dat wordt haar onmogelijk gemaakt...

Dit boek van Chantal van Gastel is een must read voor de feelgood liefhebbers. Wat een heerlijk boek! Vanaf het eerste moment weet het verhaal je te pakken en is het moeilijk het boek weg te leggen. De twijfels waar Jessica mee worstel zijn denk ik voor veel mensen heel herkenbaar. De confrontatie met haar ex waar nog altijd gevoelens zitten, ook al is ze gelukkig met haar huidige relatie. Is dat normaal? Hoe ga je daar mee om? En wat betekend dat voor je huidige relatie? Maar ook de struggle dat zij haar leven (inclusief haar relatie) anders wil vormgeven dan het standaard plaatje: samenwonen, trouwen en kinderen. Kun je daar van afwijken? En wil haar partner dat ook of is dat vooral haar keuze?

Naast de persoonlijke struggles van Jessica spelen er ook nog familieruzies en problemen bij haar vriendinnen. Drama compleet dus! In het verhaal vergelijkt Jessica zichzelf met Miranda van Sex and the City. De problemen waar deze groep meiden tegenaan lopen, komen veel overeen met problemen waar Carrie, Samantha, Charlotte en Miranda ook tegenaan liepen.

Conclusie: een heerlijke feelgood roman! Chantal heeft een fijne schrijfstijl waardoor je direct in het verhaal wordt meegesleurd. Wanneer je zin hebt om de wereld om je heen even helemaal te vergeten en te genieten van een fijn verhaal, dan is dit zeker een aanrader!