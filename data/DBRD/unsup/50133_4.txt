Sandra J. Paul is een Young Adult en Thriller-auteur, van o.a. De Eilanden-reeks, Moordspel en het aangrijpende Hart-Slag.
Haar verhalen bevatten een paranormaal tintje.
Met De Duistere School schreef ze haar eerste spannende jeugdboek, ge√Ønspireerd door een verhaal dat haar kinderen bedachten.

Eenmaal je op deze school zit, geraak je er nooit meer weg.

Het verhaal begint een dag na de Grote Storm wanneer er ineens een nieuw donker en duister gebouw, De Duistere School genaamd, in het midden van het dorp Kraaidorp staat.
De 12-jarige Quinten probeert zijn vrienden er van te overtuigen dat dit toch heel vreemd is maar niemand wil luisteren.
Wanneer de schoolkinderen verplicht naar deze school moeten en ook intern er moeten verblijven, gaat Quinten op onderzoek uit.
Hij vertrouwt de twee directeuren Bertus en Colette Zwart niet.
Vooral niet wanneer er kinderen verdwijnen.

Het eerste dat opvalt, is de schitterende hardcover. Een cover met een duister gebouw erop en alles verder in donkere kleuren dat gelijk al veel spanning belooft. Verder in het boek ook die mooie illustraties van dit gebouw, dat de school zou blijken te zijn.
Het is een jeugdboek en dat merk je aan de makkelijke schrijfstijl.
Maar daardoor las het ook heerlijk vlot.
Het is een meeslepend verhaal en erg spannend en de plot is goed opgebouwd.
Ik denk dat de jeugd zich goed kan inleven in het hoofdpersonage Quinten, die laat zien wat echte vriendschap is.
Ik hoor niet echt meer tot deze doelgroep maar ik heb ontzettend genoten van dit boek en ik kijk uit naar het tweede deel dat nog zal verschijnen.