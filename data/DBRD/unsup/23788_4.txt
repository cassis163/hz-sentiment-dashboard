Vorig jaar heb ik van John Hart 'Weg zonder genade' gelezen en die gaf ik toen 5 sterren, wat een topthriller! Dus nu 'Onschuld' uit is in een uitgave van 10 euro wilde ik die ook lezen.
Het duurde even voor ik in het verhaal kwam, mede door de vele personages is het een boek dat je niet steeds moet wegleggen, want dan ben je de draad van het verhaal snel kwijt. Toen ik echter de tijd had gevonden om lekker door te lezen w√¨lde ik dit boek ook niet meer wegleggen: de spanning wordt heel goed opgebouwd en alle uitgezette lijntjes komen uiteindelijk weer zo mooi samen! Een boek dat je uiteindelijk met een zucht dichtklapt: blij dat de ontknoping bekend is, maar jammer dat het boek uit is...