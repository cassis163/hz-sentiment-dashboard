De waarheid is een koe, het verhaal dat verteld wordt door Elsie, een melkkoe. Elsie is snel afgeleid en heeft voor alles haar mening klaar. Ze geniet van haar leventje op de boerderij, tot ze er achter komt dat haar eindbestemming de slachtbank wordt. Ze wil naar India omdat koeien daar heilig zijn en al snel wil het varken ook mee, naar IsraÃ«l omdat ze daar koosjer eten en de kalkoen wil naar Turkije, het land dat naar hem vernoemd is.

Op het eerste zicht lijkt het boek nogal speels en kinds, een koe met een droom, een kinderboek. Maar tijdens het lezen kan je ook dieper gaan en ontdek je de gelaagdheid van het boek.
Dit maakt het boek zo interessant, wie wil kan genieten van een doldwaze roman terwijl een ander persoon de kritische satire van het verhaal kan ontdekken. Voor ieder wat wils dus.

Deze gelaagdheid maakt het boek echt beter, hierdoor wordt je aandachtiger en zie je linken met de actualiteit die het boekje veranderen tot een verhaal met inhoud.
Ook verwijzingen naar andere boeken, beroemdheden en films houden je in de echte wereld.

Fijn zijn wel de verschillende tekeningen doorheen het boek, ik kreeg er een nostalgisch gevoel uit mijn kindertijd.

Een minder puntje is dat het boek traag op gang komt, Elsie spreekt je toe, vertelt heel veel, maar vooraleer ze echt op pad vertrekt zit je al over de helft van het verhaal.
Dit maakt het boek net dat tikkeltje minder omdat je het verdere verloop sneller wil weten dan het komt.

Al bij al is dit een aanrader, zowel voor zij die willen relaxen met een humoristisch boek als voor zij die de gelaagdheid ervan kunnen terugvinden en de satire van de roman ontdekken.