In een stortvloed van namen en feiten word je meegenomen in de eerste dagen van de oorlog en de gebeurtenissen in Rotterdam. Zeker wanneer je de stad zelf kent, is het geschetste beeld bijzonder. Je kan de acties, zoals die hebben plaatsgevonden volgen en zo komt het allemaal heel dicht bij.
Wanneer dan duidelijk wordt hoe toeval en misverstanden aanleiding kunnen zijn voor vernietiging, is de waanzin van een oorlog helemaal helder.

Geschreven op basis van interviews met Nederlandse en Duitse betrokkenen is het een verhaal geworden waarin duidelijk de verschillende kanten van de actie weergegeven worden. Voor mijn gevoel hadden er iets minder Oberstleutnants en Hauptmannen in mogen zitten, dat is dan een beeld wat weer goed aansluit bij de Rotterdamse gedachte van die meidagen.