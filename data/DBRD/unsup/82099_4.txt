Ik zou zeggen: ken deze schrijfster, want dit boek zit knap in elkaar. Ik begon te lezen terwijl ik eigenlijk een beetje een leesdip had en Barroso haalde me eruit.
‘Ken mij niet’ is een psychologisch spannend boek omdat je alsmaar meer wil ontdekken van de hoofdpersoon. Een jong meisje dat veel te veel narigheid heeft meegemaakt. Wat staat haar nog te wachten? Welke ontwikkelingen maakt ze door? Kan ze ooit rust en vrijheid vinden? Welke prijs betaalt zij voor het verleden? Dat waren de vragen die door mijn hoofd gingen en me lieten doorlezen.
Het omslag (plaatje en voorkomen) vind ik niet passend bij de kwaliteit van het werk. De auteur wisselt heden en verleden met elkaar af en ontrafelingen middels krantenknipsels zorgen voor een goede spanningsboog.
Nederland is een nieuw psychologisch thriller talent rijker.