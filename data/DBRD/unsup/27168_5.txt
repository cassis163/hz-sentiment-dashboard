Eindspel – Isa Maron

Auteur:
Isa Maron is schrijfster en schrijfcoach. Ze debuteerde in 2008 met de thriller Passiespel. Daarna verschenen Verboden Verleden, de minithriller Vrij Zwemmen en Schaduwkant. In 2014 verscheen het eerste deel van het vierluik De Noordzeemoorden, Galgenveld tegelijk als gratis bijlage bij het AD en als gewone uitgave in de boekhandel. Inmiddels zijn ook deel 2: IJskoud en deel 3: Ritueel verschenen. En nu, november 2016 is haar laatste deel: Eindspel verschenen.

Cover:
De cover vind ik dreigend. Donkere wolken, een vervallen huis en schuur. En op de achtergrond de golven te zien van het water.
Je kan naar de cover blijven kijken, je ziet steeds meer. De cover geeft me het gevoel dat ik iets heel spannends zal gaan lezen.
In een boekhandel zou ik dit boek absoluut oppakken.

Het verhaal:
In een kleine woning in Amsterdam-Noord worden de gruwelijk toegetakelde lichamen van een hoogbejaard stel gevonden. Rechercheur Maud Mertens stort zich op de zaak, terwijl ze samen met haar collega Niels werkt aan een zaak waarbij er hoofden zijn gevonden in de tuin van de villa. Kyra Slagter vertrekt naar Londen, de seriemoordenaar die meer lijkt te weten van de verdwijning van haar zus wil praten. Ze komt steeds dichterbij, gevaarlijk dichtbij…

Mijn mening:
Wat heeft Isa Maron toch weer een fantastisch goed verhaal neergezet. Eindspel is deel vier van het vierluik. Dus het betekent helaas ook het einde van De Noordzeemoorden, maar ik hoop dat Isa toch nog verder wilt met Maud en Kyra. Tenminste ik zou het zeer op prijs stellen.
De schrijfstijl vind ik zeer fijn. Ze zuigt je letterlijk in het verhaal en neemt je mee door alle landen waar de personages komen. Isa Maron neemt je zelfs mee in de denkwijze van de personages. Ze weet het ook allemaal zeer gedetailleerd te vertellen. Zelfs de verschrikkelijk gebeurtenissen weet ze goed neer te zetten en zelfs voelbaar te maken. Ze zorgt ervoor dat de spanning vanaf het begin alweer te voelen is.
Ik vind dat je dit boek niet alleen buiten de eerste delen kan lezen. Ze geeft regelmatig een flashback of een zin over een onderwerp wat eerder is gebeurd. Het geeft toch een extra dimensie aan het verhaal.
Daarnaast zijn de onderwerpen die gebruikt zijn gebaseerd op feiten. De moorden op een oud echtpaar en de kindermisbruiken zijn helaas echt gebeurd.
Isa Maron, wat heb ik genoten van deze vierluik en de personages zal ik de zeker gaan missen.