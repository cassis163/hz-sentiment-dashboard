Diepe Wonden is het tweede boek van Nele Neuhaus, welke in Nederland wordt uitgegeven. Het aparte is dat het het derde boek in de serie Bodenstein/Kirchhoff is, maar de boeken worden niet in volgorde in NL uitgegeven, want Sneeuwwitje moet sterven is deel 4. Voor mij doet dit absoluut geen afbreuk, maar het is wel apart.

Wat heb ik weer genoten van het boek met wederom Bodenstein en Kirchhoff in de hoofdrol. Het boek speelt zich wederom af in Frankfurt en omgeving. Dit keer krijgen ze de moorden van verschillende oudere mensen op hun bordje. De omstandigheden zijn allemaal hetzelfde, maar ze moeten zeer diep graven in de gebeurtenissen in de Tweede Wereldoorlog om tot de oplossing van de moorden te komen.

Er komen vele karakters en namen voor in het boek en daar moet je je aandacht wel goed bijhouden. Heerlijk weer hoe Nele Neuhaus de spanning in het boek geen moment laat verzwakken, zelfs als je denkt de uitkomst van het boek te weten, wordt er toch weer een andere wending aan het plot gegeven, die wederom veel spanning oproept.

Ik kan niets anders als dit boek 5 sterren te geven, het heeft me geboeid van bladzijde 1 tot het eind. De informatie over de Tweede Wereldoorlog is heel duidelijk beschreven en voegt waarde toe aan het boek. Knap gedaan!