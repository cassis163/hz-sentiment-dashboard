Een proloog om ‘ U ‘ tegen te zeggen. Je valt onmiddellijk binnen in deze thriller, ..

Elvira Selas, een jonge en gedreven inspecteur bij de Nederlandse politie maakt een blitz-carrière.
Haar gedrevenheid en doelstelling is duidelijk:
“ Er is iets in me wat zegt dat ik slachtoffers moet helpen zodra ze dat zelf niet meer kunnen, zodat hun verhalen niet in een stoffig archief eindigen en ze vervolgens vergeten worden. “
Blz. 327
Elvira’s broer is reeds geruime tijd uit haar leven verdwenen en zit aan ‘ de verkeerde kant ‘ van de wet. Dat laat Elvira niet los, .. zij wil hem vinden en ‘ bevrijden ‘, ...
Zij meent een kans te zien om hem gemakkelijker te vinden door een under-cover te worden. Dat loopt echter uit op een sisser, ...
Bij haar terugkeer in haar ‘ eigen identiteit ‘ bij Zware Criminaliteit wordt zij al vlug geconfronteerd met bizarre moorden.
Ze bijt zich als een pitt-bull in de zaak maar ze krijgt, naar haar mening te weinig steun van haar team. Elvira gaat de ‘ gevaarlijke weg ‘ op, . ... en dat eindigt in een dramatische afloop, ..

Dit is zonder meer een opgemerkt debuut: het verhaal heeft alles mee om een thriller te zijn in de juiste betekenis. De vlotte manier van schrijven, correct taalgebruik en afgewogen woordkeuze maken van ‘ Persona ‘ al vlug een page-turner. Het verhaal is realistisch en met inzicht ( de auteur weet goed waar ze met het verhaal naar toe wil ) geschreven: de nodige details zijn aanwezig, .. Het gebruik van ( aangegeven ) flashbacks zorgt voor aanknopingspunten met het heden en zeker niet storend in de loop van het verhaal.
De cursief gedrukte bladzijden zorgen voor een opkomend element om de spanning positief te ondersteunen: de lezer kruipt als het ware in het hoofd van, ...
Het is toch wel opmerkelijk, en dat is een meerwaarde, dat niet alleen het ‘ crimigedeelte ‘ belangrijk is. Geschiedenis, met name de zwarte periode tijdens de Burgeroorlog en de dictatuur van Franco in Spanje, neemt een belangrijke plaats in bij de ontwikkeling van het verhaal. Het deed mij onmiddellijk denken aan ‘ Het Kerkhof der Vergeten Boeken ‘ van Carlos Ruiz Zafón.

Dan is er nog deze belangrijke vaststelling.
In een thriller heb je daders en slachtoffers. Maar, ... wie is de dader, wie is het slachtoffer?
Dit brengt mij in de buurt van de ons veel te jong ontvallen Luc Deflo. De dader kennen in een misdrijf is belangrijk, .. maar ook het waarom van de misdaad is belangrijk.
De aandachtige lezer gaat het verband ongetwijfeld opmerken.
Deze vaststelling doet echter geen enkele afbreuk aan dit sterke debuut van Soraya Vink.