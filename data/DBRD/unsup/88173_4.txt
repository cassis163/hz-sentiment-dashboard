Graham Norton neemt de lezer mee naar het dorpje Duneed in Ierland, waar op een gegeven moment tijdens een sloop van een boerderij, botten worden gevonden. Het is de taak van agent P.J Collins om erachter te komen van wie de botten zijn en waarom ze daar begraven zijn. Dan blijkt het verleden tot leven te komen en wordt het duidelijk dat er heel wat geheimen zijn in het dorp en ook dat het agent P.J. het moeilijk vindt om de dorpelingen uit te horen over wat er gebeurd is in het verleden.

Het verhaal heeft een aantal verhaallijnen waarvan er twee zijn van vrouwen, die een relatie hebben gehad met de vermoedelijke dode, hoewel die volgens weer andere dorpelingen, jaren geleden vertrokken is met de bus. Hebben die vrouwen er wat mee te maken en op welke manier dan? Wie heeft de betreffende man zien opstappen op de bus?

In het tweede deel worden er weer botten gevonden maar ditmaal van een zuigeling.Hebben die twee opgravingen iets met elkaar te maken en wie uit het dorp weet er meer van? Ook in deel twee vormen geheimen uit het verleden de oplossing in het vraagstuk van de beide opgegraven botresten.

De auteur vertelt op een rustige manier hoe politieagent P.J. steeds dichter bij de oplossing van het vraagstuk komt en tegelijkertijd ontdekt hij dat hij meer in zijn mars heeft dan hij, en de bevolking, denkt. Het einde wordt langzaam duidelijk en is op het eind niet meer een verrassing maar de weg naar het einde toe, dat is de verrassing.