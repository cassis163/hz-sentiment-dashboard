Deze auteur heeft het gepresteerd om, op amper een jaar tijd, een speciale plek in te nemen in mijn thriller/misdaad-hart! Na ongeveer tien van zijn boeken te hebben gelezen, bleef ik ook nu weer zeer geboeid door de combinatie van horror, occultisme en psychologische diepgang. De verzorgde plot-opbouw mag er eveneens wezen. Het wordt helaas weer ongeduldig uitkijken naar de verdere levensloop van Charlie Parker... Anderzijds begrijp ik best dat velen de specifieke Connolly-sfeer een beetje overdreven zullen vinden. Je moet er simpelweg voor openstaan. Aan het vakmanschap van deze auteur hoeft niet te worden getwijfeld!