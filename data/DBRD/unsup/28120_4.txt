Het verhaal zit prachtig in elkaar. Het verleden van Janine blijft heel lang een rode draad, die je als lezer wil ontrafelen. Het boek leest vlot en je krijgt heel snel een beeld van de verschillende personages. De spanning komt snel in het verhaal en bouwt zich ook verder op. Linda Jansma slaagt er in om tot het einde de spanning er in te houden.Haar vlotte schrijfstijl zorgt er ook voor dat het boek in een vaart kan gelezen worden. Een terechte winnares van de schaduwprijs.