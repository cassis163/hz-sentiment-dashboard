Eva-Lin komt erachter dat Marcus Brent, haar schepper, haar wilt vermoorden en die laat dit door een moorddadige kloon opknappen. De kloon is echter een ongeleid projectiel die zich ontwikkelt tot een dodelijke tegenstander van zijn schepper.

Voor Eva-Lin is het moeilijk te bepalen wie ze in haar omgeving tot haar vijanden kan rekenen. Ze krijgt met verschillende moeilijkheden te maken en het wordt er voor haar niet duidelijker op wie wel of niet is te vertrouwen.

In het voorwoord een korte samenvatting van wat er vooraf ging in het eerste deel; “Het instituut” in de trilogie”IJsblauw”. Daarmee zit de lezer meteen goed in het verhaal en omdat ik het vorige deel heb gelezen, was het voor mij heel herkenbaar.

Naast de verhaallijn van Eva-Lin, de hoofdpersoon, loopt er nog een verhaallijn die in het begin niet geheel duidelijk is. Intrigerend is die beschrijving wel en je wilt weten wie hij is. Langzaamaan wordt dat duidelijk.

Net als in “Het instituut” staat de spanningsboog in “het beest”weer strak gespannen. De bloedstollende maar soms ook gruwelijke scènes zijn voor de liefhebber een lust om te lezen.

De auteur heeft eerdere personages verder uitgewerkt waardoor je ze steeds beter begrijpt en ook begaan bent met hun lot, waarin ook afkeer een rol speelt.. Ik ben opnieuw verrast door de nieuwe wendingen die de auteur heeft ingebracht..

In”Het beest”heeft Lineke Breukel de hoge lat die ze voor zichzelf heeft opgelegd weten te overtreffen in een rollercoaster met vlot geschreven, spannende en bloedstollende scènes die je tot op het puntje van je stoel brengen.