Al heel lang is het lezen van een boek van James Patterson één van
mijn voornemens, vooral het eerste deel van De Womens murder club
is daar één van, alleen ben ik daar tot op heden nog niet aan
toegekomen. Totdat ik van Dizzie dit boek kreeg toegestuurd om te
lezen. Ik ben hier dan ook direct aan begonnen en mijn eerste
reactie was een beetje een teleurstelling. Dat Ben niet is als
andere mannen is echt een understatement. Tenminste in het begin.
Al na een paar hoofdstukken wordt je het verhaal ingetrokken en kun
je het boek bijna niet meer wegleggen. De hoofdstukken zijn kort en
het boek leest vlot. Dat Ben iets heeft met acteurs en actrices,
filmtitels en presidenten heb ik maar op de koop toe genomen,
aangezien mijn kennis daarin niet echt groot is vond ik dat maar
een beetje verwarrende informatie. Het lezen van dit boek heeft mij
wel geïnspireerd om op zoek te gaan naar ook andere boeken van
James Patterson. Zeer zeker wil ik De womens murder club delen van
deze auteur lezen en ook wil ik beginnen met een Alex Cross deel.
In ieder geval is mijn eerste ervaring met James Patterson goed
bevallen.