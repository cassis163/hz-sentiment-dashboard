Van Neil Gaiman had ik eerder het boek ‘De oceaan aan het einde van het pad‘ gelezen, een prachtig verbeeldingsrijk verhaal en deze verhalenbundel ligt heel erg in dezelfde lijn. Gaiman bewijst zich als een uitzonderlijk fantasierijk verteller. Zijn verhalen variëren tussen de genres horror, fantasy en realisme, maar allemaal hebben ze gemeen dat ze tintelen van het vertelplezier. De korte verhalen in deze bundel zijn allemaal spannend, magisch, sinister of dromerig, maar allemaal beslist ongewoon. Ik werd meegevoerd in de verbeeldingsrijke en soms zelfs ronduit ontroerende verhalen. Gaiman bewijst met deze bundel een groots verteller te zijn en een belangrijk hedendaags schrijver. Ik ga zeker nog meer van hem lezen!