Nigeria, dat is toch zo'n land waar ze allemaal honger hebben en voor hun hutje zitten te niksen? Not. Anders dan de geïnstitutionaliseerde hulpverleners zwierf Gerben van der Aa zelfstandig door dit land, waar weinig is zoals het lijkt. Miljoenen mensen scharrelen daar dagelijks met hard werken op het land of in een winkeltje hun kostje op, en zijn niet te beroerd om Gerben gastvrij te ontvangen. Daar leert hij een hoop van. De gewone man en vrouw is helemaal niet zo corrupt, en weet behoorlijk goed van het leven te genieten. Westerse ideeën zoals monogamie en industrialisering worden wel met heel andere ogen bekeken.
Corruptie ziet hij vooral bij stamhoofden en rondom de olie-industrie, die op zich ook weer niet 100% slecht is. Dat heeft het land z'n slechte reputatie bezorgd.
Kortom, een aanstekelijk geschreven eye-opener die dit raadselachtige land een stuk dichterbij brengt.