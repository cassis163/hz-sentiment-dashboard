Wanneer de jongen uit dit prentenboek te laat op school arriveert wil de juf heel graag weten waarom hij er nu pas is. Het fantasierijke kind heeft een heel wonderlijk verhaal voor de nieuwsgierige juf in petto. De juf is erg geduldig en laat de jongen al zijn belevenissen van huis naar school vertellen, maar of ze hem ook gelooft?

Wat me nu toch gebeurde op weg naar schoolâ€¦ is een grappig, fantasievol prentenboek. Op de zeer gedetailleerde illustraties van Benjamin Chaud zullen kinderen niet zo snel uitgekeken raken. De bonte verzameling afbeeldingen worden daarnaast vergezeld met bijpassende, soms vindingrijke teksten. Een leuke mix die samen een bijna hilarisch voorleesverhaal vormen. Extra leuk gegeven is dat de diverse teksten veelal slaan op reeds bestaande vertellingen, sprookjes en legendes. Verhalen die veel kinderen waarschijnlijk wel zullen herkennen.