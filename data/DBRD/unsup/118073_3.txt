Ik heb net de Engelstalige versie van dit boek gelezen en om eerlijk te zijn was ik een beetje teleurgesteld in het einde. Over het algemeen vond ik dit boek beter dan zijn voorgangers, maar het verhaal, en daarmee ook de serie, wordt een beetje slordig afgesloten. Toen het einde begon te naderen verwachtte ik echt een spannende afsluiter gevolgd door een happy end, maar ik bleef een beetje op mijn honger zitten. De schrijfstijl van Sally Green vond ik ook nogal moeilijk om aan te wennen, maar dit kan in de Nederlandstalige versie misschien anders zijn.