Het Stonehenge Ritueel is het debuut van Sam Christer, en wat voor debuut!

Inspecteur Megan Baker wordt belast met het oplossen van zowel de ontvoeringszaak als de dubieuze zelfmoord. Ze krijgt onverwacht hulp van de jonge archeoloog Gideon Chase, de zoon van de overleden wetenschapper.

De dochter van de Amerikaanse Vice-President wordt in Londen vermist. Na een stiekem uitje met haar nieuwe vriendje wordt ze ontvoerd, en haar vriendje wordt vermoord.
De vader van Gideon Chase wordt dood gevonden in zijn huis, zelfmoord. Dan vindt Gideon allemaal geheime en gecodeerde dagboeken van zijn vader. Ook zijn er berichten van zijn reeks lang overleden moeder bij. Gideon ontrafelt een geheim dat hem het leven kan kosten. Dan wordt er ook nog een man op barbaarse wijze geofferd. Wat heeft dit alles met Stonehenge te maken? Gideon en Megan werken samen, en komen tot verbijsterende ontdekkingen.

Het Stonehenge Ritueel is een boek dat je niet meer eg legt als je er eenmaal in begonnen bent. Soms is het taalgebruik wat wollig, maar dat is absoluut niet storend. De karakters worden goed uitgewerkt en komen helemaal tot leven als je leest. Dat heeft Christer goed gedaan. Ook de spanning wordt op een ijzingwekkende manier opgebouwd om aan het eind tot een daverend plot te komen. De hoofdstukken zijn kort, en wisselen steeds van perspectief. Dit zorgt ervoor dat je na een hoofdstuk verder wilt lezen, want je wilt weten wat er gebeurd in het volgende hoofdstuk. Hussel dit alles samen met de nodige raadsels die het verhaal kent, en je hebt een super thriller. Een absolute aanrader die je deze zomer niet mag missen!