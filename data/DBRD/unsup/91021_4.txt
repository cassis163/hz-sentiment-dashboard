Nooit meer alleen van Toni Coppers heb ik gewonnen bij de Thriller tiendaagse. Een boek uit de serie over Liese Meerhout.
Het verhaal speelt zich af in Antwerpen. Er worden verschillende katten in stukken gesneden gevonden en meerdere vrouwen vermoord. De schrijver wisselt qua perspectief tussen Liese Meerhout, de dader en een potentieel toekomstig slachtoffer. Het daderperspectief is zeer beklemmend geschreven.
Toni Coppers kende ik niet. Daarom kostte het me moeite om in het verhaal te komen. De eerste 80 bladzijden vroeg ik mij af waar dit naar toe moet gaan. Echter daarna kon ik het boek bijna niet wegleggen. Het was zeer spannend. Het boek krijgt een verrassend einde.

Het boek is vlot geschreven en het verhaal spannend met een verrassend einde. Voor mij smaakt het boek naar meer en ga daarom meer boeken uit de Liese Meerhout serie lezen.

Hebban bedankt dat ik dit boek heb gekregen. Ga door met jullie mooie acties.