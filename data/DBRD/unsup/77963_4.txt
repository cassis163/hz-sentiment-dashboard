Dit is een heerlijk science fiction debuut! Je komt terecht in een toekomstige wereld. In de 23ste eeuw is alles anders. Panthea heeft verschillende zones. Er zijn er maarliefst 8. Zone 1 is de zonde waar iedereen naar uitkijkt, daar heb je alles wat je hartje begeert. Naarmate de zone nummers omhoog gaan, is het leven steeds een beetje minder goed. Het verschil tussen rijk en arm. Er zijn veel computers en iedereen heeft er eentje in zijn arm. Daar kun je van alles mee. Medicijnen zijn er niet in deze toekomstige wereld. Je kunt als je in een hogere zone leeft, je pijn of ziekte doneren aan de pijnbank. De arme mensen kunnen dan jou pijn over nemen en krijgen daar voor betaald.
De mensen in zone 1 & 2 komen hierdoor niet echt menselijk over. Ze voelen bijna niks. Ook kun je allerlei gevoelens doneren aan de bank. Dus je hoeft je nooit meer ergens schuldig over te voelen.

Maz is zo opgegroeid en hij vindt het de normaalste zaak van de wereld. Maar als hij Mischa ontmoet staat zijn wereld op zijn kop. Want zij maakt allerlei gevoelens bij hem los, hij wil ze echt voelen, dus komt hij erachter dat Panthea niet zo is als het lijkt. Hij krijgt steeds meer vragen. Wat is er buiten Panthea? De mensen die in de hogere zonenummers wonen hebben veel meer gevoel. In zone 1 & 2 speelt het leven zich vooral af in een 3.0 wereld. Een computerwereld, waar men opdrachten kan uitvoeren om te leren. De mensen komen soms over als zombies. Gevoelloos. Maar de technologie doet dat met mensen. Ga maar eens in de trein zitten, niemand praat nog met elkaar. Ze kijken en spelen alleen maar met hun mobieltje. Dus eigenlijk is het heel herkenbaar met deze tijd. Technologie haalt onze sociale vaardigheden echt een stuk naar beneden. Waar je vroeger een praatje maakte met iemand in de bus. Praat je nu met iemand via je online wereld. Ik hoop niet dat wereld ooit zo gaat worden als Panthea!

Heel erg vlot geschreven, leest als een trein. Spannend en ook romantisch. Maz weet niet wat hem overkomt als hij verliefd wordt op Mischa. Echt heel knap geschreven. En ik heb eigenlijk het idee dat er een vervolg gaat komen. Hier kan nog wel meer over geschreven worden. Het einde kun je zien als een vraag om meer in mijn ogen. Ik hoop ook dat Thomas nog meer gaat schrijven over deze wereld!

4****