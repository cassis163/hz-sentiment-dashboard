Dankzij de schrijfster heb ik dit boek ontvangen en kunnen lezen. Het betreft een psychologische thriller, zoals vermeldt staat op de cover. De benoeming van dit genre alleen al zorgt bij mij voor hoge verwachtingen en veel zin om het boek te gaan lezen. Aangezien het hierbij om één van mijn favoriete genres gaat.

Het verhaal draait om Lisa, een 27 jarige succesvol gedebuteerde schrijfster. Zij komt er achter dat haar huidige vriend Sander haar bedriegt, wat haar leven uiteraard compleet veranderd. Ze wil graag een nieuw boek uitbrengen, haar leven weer op de rit krijgen en vooral een mooi passievol liefdesleven. Ze komt tijdens één van haar signeersessies in contact met Richard. Een charismatisch figuur uit haar verleden die niet zo zuiver op de graad is als ze in de eerste instantie lijkt te denken, waardoor haar toekomst dromen nogal eens compleet anders kunnen uitpakken dan gewenst.

De eerste 20 pagina’s beloven een spannend verhaal. Een goed en ijzersterk begin wat doet verlangen naar de rest van het verhaal. Het gehele middenstuk daarentegen vind ik persoonlijk inzakken en ietwat langdradig qua dialogen. Behelst voor mijn smaak te weinig spanning, ik mis hier het thriller gevoel. Het vleugje erotiek wat door het verhaal verweven zit komt wel ten goede van de personages, verduidelijkt hun psychologie en geeft diepgang aan de keuzes die door hen gemaakt worden. Dialogen tussen de personages zijn veelvuldig aanwezig.

De schrijfstijl leest vlot weg. Er wordt gebruik gemaakt van soepel lopende zinnen, simpele bewoording en korte zinnen. Voor mij had de bewoording wat pittiger gemogen, afwisselender in woorden en minder gebruik van koosnaampjes die de personages elkaar onderling geven. Toch krijgt het verhaal weer meer vaart tijdens de laatste 100 á 80 pagina’s. De spanning neemt wederom toe en het verhaal krijgt mij weer in zijn greep.

Het plot is dan ook zeker ijzersterk te noemen en wat mij betreft goed uit een gezet. Toch had ik als lezer graag meer spanning in het gehele verhaal gelezen.

Ik geef dit boek 3 tot 3,5 ster.

Spanning: 2
Plot: 8
Leesplezier: 6
Schrijfstijl: 5
Originaliteit: 7
Psychologie: 8