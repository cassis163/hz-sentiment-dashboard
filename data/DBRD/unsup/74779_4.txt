Wie zegt dat sprookjes alleen voor kinderen zijn? Katerherine Arden neemt je mee naar Rusland van vroeger, in het harde leven van het meisje Vasja. Het levensverhaal van haar ouders en daaropvolgend van haar zelf is verweven met oude Russische volksvertellingen en met een flinke dosis magie. De tijdgeest van toen, de macht van het Kremlin, de enorme grote invloed van Orthodoxe kerk en de plaats van de vrouw zijn zeer levendig beschreven. Deze aspecten maken het voor mij als lezer zo bijzonder interessant en vooral leuk om dit boek te lezen. Ook de toegankelijke manier van schrijven van Arden heeft hier zeker aan bijgedragen en ik heb het boek in dan ook in 1 zucht uitgelezen.