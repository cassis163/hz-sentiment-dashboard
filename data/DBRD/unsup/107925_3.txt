Mijn mening

Ik zou graag alleen maar lovend en positief over dit boek willen zijn, maar helaas is dat niet het geval.

Het begint al met de tekst op de achterflap. Je verwacht een verhaal over de nasleep van de terroristische aanslag. Maar dat is dus niet het geval. De aanslag is alleen maar een middel om het werkelijke, achterliggende verhaal te vertellen. En een verklaring te geven waarop de personages met elkaar in contact komen.

Is dat jammer? Ja, vind ik wel, want nu is het een boek geworden dat er in de massa niet snel zal uitspringen. Het onderwerp is te weinig verrassend. Het was origineler, en actueler geweest als die aanslag wel het onderwerp van het boek was geweest.

Het verhaal draait om 4 personen die allemaal direct of zijdelings getroffen zijn door de aanslag. Ralf zijn vriend is omgekomen bij de aanslag. De ouders van Lieke zijn ook omgekomen. En de tweeling Evelien en Eric waren niet direct betrokken, maar merken de gevolgen wel. Met name Eric die zich slachtoffer voelt, maar niet aanwezig was. En daardoor op veel onbegrip stuit. Ook van zijn zus Evelien.

De levens van deze 4 mensen kruisen elkaar en er gebeuren vreselijke dingen.

Het hoe en wat is ook al vrij snel duidelijk en daardoor is er weinig spanning en verrassing te vinden. En dat zijn toch ingrediÃ«nten die je verwacht in een thriller.

Is het dan alleen maar slecht? Nee hoor, het boek leest prettig en je vliegt er doorheen. En het is ook best vermakelijk. Het voldoet alleen niet aan mijn/ de verwachtingen.

3,5 sterren