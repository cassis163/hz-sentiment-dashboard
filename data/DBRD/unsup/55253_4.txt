Ik had de complete serie de anderen gewonnen met een Hebban actie. En wat een serie! Ik ben vol lof over de eerste drie delen. Nu het vierde deel; Grijze ogen.
Hoeveel menselijkheid willen de terra indigine bewaren? Dat is de vraag waar Meg, Simon, Vlad en de andere leiders van het Stadspark voor staan. De haatzaaiers van Mensen Altijd Eerst verklaren de oorlog aan de Anderen - maar ze hebben geen idee wat ze met hun bloedlust wakker maken. Dit gevecht komt voor de Anderen neer op een simpele vraag: Hoeveel menselijkheid willen de terra indigine bewaren? Het is oorlog, maar de mensen zijn vergeten dat ze niet alleen de gedaantewisselaars tegenover zich hebben - ze hebben zojuist de oorlog verklaard aan de wereld zelf.
Het boek start rustig en werkt natuurlijk een paar herhalingen uit om nieuwkomers bij deze serie even in te lichten wat er voor dit boek gebeurde. Bij deel 4 is de informatie uit vorige delen gelukkig summier. Dat leest voor degene die de complete serie leest prettiger.
Meg ontwikkeld zich in meerdere opzichten. Ik lees graag over haar en Simon, een menswolf die tevens haar werkgever is.
We zien de wereld grimmiger worden en er komt verzet van mensen. Er volgen allerlei spannende ontwikkelingen en er gebeuren vreemde zaken. De ingrediÃ«nten voor een goed boek.
Halverwege vind ik het iets matiger omdat er een beetje verwarrend wordt geschreven. Te veel heen en weer dingen. Maar tegen het eind wordt dat weer ruimschoots goed gemaakt en komt er weer vaart in het verhaal.
En dan de ontknoping!
Heerlijk op de laatste bladzijde. Ik weet niet of je dit een cliffhanger kunt noemen...
Ik kan in ieder geval niet wachten met deel vijf!