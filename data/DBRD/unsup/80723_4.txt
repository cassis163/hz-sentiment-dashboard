Het boek komt traag op gang met wat karakterbeschrijvingen die er in de rest van het boek niet meer toe doen. Het verhaal is echter goed opgebouwd en onderbouwd. Een nieuwe kijk op ons geloof en onze bijbel. Even zo geloofwaardig als De Da Vinci Code. In dit boek worden de karakters echter beter weggezet. Zeker de hoofdpersoon is iemand waarmee je je kunt/wil vergelijken. Iemand die zoekende is naar geloof en liefde. Ik denk dat ook in dit geval Dan Brown stiekem meelift met dit boek en niet andersom. Er zijn veel meer schrijvers die dit soort boeken schreven allang voordat Dan Brown dat deed. Dan Brown heeft daarvan vollop gebruik gemaakt. Het Woord komt in de tweede helft in een stroomversnelling en dan leg je het niet meer weg. Een pageturner die je geloofsfundamenten doet verbrijzelen. Na dit boek ga je opnieuw verder zoeken naar de waarheid die schuilt achter het ons bekende evangelie. Zeer gedurft geschreven, zeker gezien de tijd waarin het geschreven werd.