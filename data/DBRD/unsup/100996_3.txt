Na 'Onschuldig' komt veelschrijver Baldacci in 'De aanslag' met een tweede avontuur van CIA-moordenaar Will Robie. Hij is in dienst van de Amerikaanse overheid en vermoord tegenstanders in opdracht. Wel altijd de 'bad guys' natuurlijk.

In 'De aanslag' moet Robie afrekenen met een collega, Jessica Reel, die zich tegen haar eigen organisatie heeft gekeerd en twee eigen mensen doodschiet. Reden genoeg om Robie erop af te sturen. De zaak blijkt echter iets ingewikkelder in elkaar te steken en verraad komt heel dichtbij.

Met 'De aanslag' heeft Baldacci voor de zoveelste keer een thriller geschreven die vlot leest, bol staat van de acties en waarin lang onduidelijk blijft wie precies aan welke kant staat. Toch vond ik dit boek minder van kaliber dan de eerste Will Robie-thriller; er zat weinig echte spanning in en weinig verrassende elementen. Ik ben wel benieuwd of Baldacci met Robie en Reel een nieuw duo gaat creÃ«ren in de trant van Maxwell en King. Dan kunnen de vonken er in volgende boeken nog wel eens van af gaan spatten.