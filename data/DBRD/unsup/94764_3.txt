De honderdjarige Allan Karlsson is terug samen met zijn vriend Julius Jonsson
Het boek begint bij de viering van zijn 'honderd en een' verjaardag op Bali. Een ballonvaart met champagne loopt mis en zo belanden ze in Noord-Korea en zijn kernwapenprogramma. Het is de start van een aantal avonturen, die hen in contact brengt met een aantal wereldleiders zoals de Geweldige Leider Kim Jong-un, maar ook Donald Trump.
Dit levert een aantal sterke momenten op. Ik denk daarbij aan de levendige beschrijving van de 'paranoia' toestand in Noord-Korea en de reacties van cde onderdanen van Kim Jong-un.
Sterk is ook de weergave van de twitterende Trump en zijn manier van regeren of juist 'niet-regeren'.
Terug in Zweden worden ze geconfronteerd met een neonazi beweging . Met de nodige rampen belanden ze uiteindelijk in Afrika.

Het boek staat vol van de bizarre figuren. Sommigen worden meesterlijk neergezet, bij anderen lukt dit minder.
Het boek heeft geen strakke verhaallijn, maar is eerder een opeenvolging van 'toevallige' avonturen.
Op zijn manier parodieert Jonas Jonasson zo de ganse wereldpolitiek.
Noord-Korea en zijn atoombom hysterie.
Een VS onder Donald Trump en zijn voortdurende veranderingen van mening en medewerkers.
De neo-nazi in Zweden, vermengd met de vluchtelingen problematiek.

Het is leuk en vlot om te lezen. Voor mij drie en half sterren.