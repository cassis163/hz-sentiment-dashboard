De voorkant van dit boek doet je eerder denken aan een thriller dan aan een liefdesroman. De naam van de schrijfster in het roze en het woord liefdesroman in de rechterbovenhoek op de kaft geven echter aan dat dit niet zo is.

Het boek gaat over Nikki die in Twente een bed en breakfast is begonnen met de erfenis van haar vader. De zaak is 2 maanden open maar er zijn nog geen gasten geweest en de inkomsten blijven dus uit.

Nikki is dus wat blij als er opeens een man (Dimitri) verschijnt die een kamer wil huren. De man draagt zwarte kleding en een zonnebril en Nikki voelt zich niet echt op haar gemak bij hem. De man heeft nog een ander manspersoon (Sam) bij zich er samen betrekken zij de kamer.
Er hangt duidelijk iets duisters om deze 2 mannen, wat hebben zij te verbergen?
Als Nikki dan ook nog gevoelens voor de ietwat schuchtere Sam krijgt en de heren na een ondoordachte actie van Nikki de bed en breakfast verlaten doet Nikki er alles aan om ze te traceren zodat ze 1 en ander uit kan leggen.

Of zij ze vindt en de zaak uit kan leggen en wat het verhaal achter de 2 gasten is, hiervoor dien je zelf het boek te lezen.

Het boek leest super snel. Korte hoofdstukken en een vlotte schrijfstijl. Geen hoogstaande literatuur maar wel een boek om even ontspannen een feelgoodverhaal te lezen.