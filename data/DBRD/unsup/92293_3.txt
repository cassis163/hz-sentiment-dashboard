Finder schrijft vlot en makkelijk leesbaar, en het verhaal heeft een lekker tempo. Het is een boeiend wereldje, en het is ook spannend geschreven. Toch is er wel een minpunt, en dat is de voorspelbaarheid. Ik ben iemand die meestal zo in het verhaal zit dat ik niet vooruit denk, maar vooral naar het einde toe kon ik al van mijlenver zien aankomen wat er zou gaan gebeuren. Dat heb ik niet snel, dus was Joseph Finder niet al te origineel. Geen onaardig boek, maar ook niet wereldschokkend.