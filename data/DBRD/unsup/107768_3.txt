Na Ritueel en Huid is Diep het derde boek in de Wandelaar-serie. De gebeurtenissen in Ritueel en Diep gingen al naadloos in elkaar over; Diep gaat gelijk verder waar Huid stopte.
Caffery wordt op de zaak gezet van een man met een Kerstmanmasker die autoÂ’s steelt van mensen die op het punt staan erin weg te rijden. Een overeenkomst in de zaken is dat er al een klein kind van die mensen op de achterbank zit en dus ontvoerd wordt. In eerste instantie lijkt dat een vergissing te zijn, maar al snel blijkt dat de kinderen juist het doel van de autoroof zijn.
Naast deze nieuwe zaak is er nog een zaak uit het vorige boek te behandelen: de verdwijning van Misty Kitson. Caffery denkt in Huid te weten te zijn gekomen wie schuldig is aan die verdwijning. In Diep is het aan hem om iets met die kennis te gaan doen.
Degenen die problemen hadden met de mysterieuze, bijna bovennatuurlijke gebeurtenissen in de vorige twee delen, kunnen met een gerust hart Diep gaan lezen. Dit keer geen geheimzinnige gebeurtenissen, maar wel een verhaal hoe gezinnen getroffen worden door de verdwijning van een kind.
Diep bevat weer genoeg onafgemaakte draadjes om gelijk een volgend deel aan vast te breien.
Hayder gunt haar hoofdpersoon Jack Caffery geen moment rust.