Harlan Coben blijft een krak in het verzinnen van verhalen. Een standalone deze De verbeelding en dat is echt wel spijtig, Maya maar ook haar kompaan Shane zijn zeer sympathieke figuren waar je gerust nog veel meer van had willen horen.
Veel hoeven we hier eigenlijk niet te zeggen. Coben is en blijft een schrijver van kaliber, een groot kaliber. Zijn plot is schitterend en zonder trucs zet hij de lezer voortdurend op het verkeerde been, een prestatie tegenwoordig. Het mag duidelijk zijn dat de lezer meer dan eens verrast wordt, het einde is zelfs verbluffend, niet te geloven, je zou het zomaar herlezen om er toch maar een andere kijk op te krijgen. Spannend is het ook al weer. Humor is hier echter minder vertegenwoordigd.
Harlan Coben is een groot schrijver en De verbeelding is sterk aan te bevelen, voil√†.