Zoals de titel al aangeeft gaat dit boek over de zussen van Vincent van Gogh, Anna, Lies en Wil. Er waren in het gezin van Gogh zes kinderen drie jongens en drie meisjes. 
Het boek gaat vooral over de drie zussen maar ook de rest van het gezin en zelfs verdere familie (oom/tante) komen ruimschoots in het boek voor.

Het geeft een goed beeld van het leven van het gezin, erg mooi vond ik. Je leest hoe het leven vroeger was, ik vond het zo anders dan hoe mensen nu leven.

Soms ingewikkeld door de vele personages en jaartallen etc, maar dit maakt het boek niet minder mooi.

In het boek vind je ook mooie foto's en tekeningen terug. Dit is erg prettig voor de beeldvorming.

Al met al een prachtig boek waarin je de  familie van Gogh toch redelijk goed leert kennen.