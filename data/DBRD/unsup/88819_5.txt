Het nieuwste deel in de Serie Q. De vorige delen waren ook erg goed en ook nu ben ik weer niet teleurgesteld.

In de Afrikaanse jungle leeft een PygmeeÃ«nstam die met Deens overheidsgeld gesteund wordt. De directeur-generaal van ontwikkelingshulp en een aantal anderen zien echter dit geld liever in hun eigen zakken belanden en hebben daarvoor een plan op touw gezet. Wanneer onderdirecteur William Stark dit ontdekt wil hij hier een einde aan maken, echter voordat hij de kans krijgt wordt hij door een groep zigeuners om het leven gebracht.

Marco leeft in een zigeuner clan waar Zola de baas is. Deze dwingt alle leden om te bedelen en te stelen. Wanneer Marco ontdekt dat Zola hem wil verminken zodat Marco met het bedelen meer geld op kan halen, slaat hij op de vlucht. Tijdens deze vlucht moet hij zich verstoppen voor de clanleden die achter hem aan zijn gestuurd. Hij verstopt zich in een graf waar hij op een lijk stuit. Zo lukt het hem om te ontkomen aan zijn achtervolgers. Hij is nu op zichzelf aangewezen om in leven te blijven. Marco worstelt daarbij met zijn loyaliteit tegenover zijn vader en de andere leden van de clan. Om zichzelf te redden moet hij ze namelijk aangeven. Hij probeert alles om dit niet te hoeven doen totdat de omstandigheden hem dwingen tot een besluit.

Laat je niet voor de gek houden met de ogenschijnlijke langzame start van het boek. Wanneer je lekker doorleest raak je vanzelf in de ban van de spanning en maakt de rest van het boek helemaal duidelijk wat hier de bedoeling van is. Maar pas op want je kunt bijna niet meer stoppen met lezen wanneer je eenmaal in het verhaal zit. De manier waarop de beide verhaallijnen samenkomen en hoe de huidige samenleving wordt verwerkt in het boek zijn bijna fenomenaal te noemen. Een absolute aanrader.