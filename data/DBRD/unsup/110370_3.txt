In dit vervolg op Het land van Middernacht volg je wederom de belevenissen van Octana en haar broer Sadaku, ze zijn gescheiden van elkaar en proberen weer bij elkaar te komen, Odi en Hinde, hun dorp is verwoest door een meteoor inslag, en Makar en Rolar, hoe ze moeten toekijken hoe Kaia een invasie voorbereidt in de Archipel.

Peter weet in dit afsluitende deel je mee te nemen in de belevenissen van deze mensen. Hij neemt je mee op de avonturen van de hoofdfiguren en maakt er een mooi afrondend geheel van. In de drie verhaallijnen die je volgt is nu het verhaal rondom Makar en Rolar het sterkst, terwijl de verhaallijn van Octana en Sadaku ik het zwakst vond.

De twee delen zijn een doorlopend verhaal en zijn niet los van elkaar te zien. Peter heeft een mooi en onderhoudend verhaal geschapen. Hier en daar spannend, maar vooral heel boeiend met mooie karakters.