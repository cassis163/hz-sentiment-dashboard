De schrijver doet vooral in de eerste hoofdstukken zijn best om zijn grote woordenschat te laten zien. Later zijn deze zogeheten dure woorden nauwelijks meer gebruikt. Dat is irritant. Het was zeker niet onbegrijpelijk om te lezen. Eigenlijk zorgde het er vooral voor dat je niet lekker in het verhaal kon komen. Als de schrijver zich meer met het verhaal had bezig gehouden, was het vast en zeker een veel leuker boek geweest. Paper Towns is een jeugdboek. Het verhaal is origineel in zijn klasse.

Het verhaal gaat over Q en Margo. Zij speelden, toen ze negen jaar oud waren, samen en vonden een dode man. Negen jaar later klimt Margo door Q’s raam zijn kamer binnen. Ze neemt hem ‘s nachts mee op avontuur. Zij doen samen dingen die Q anders nooit had durven doen. De volgende dag is Margo verdwenen. Margo heeft allerlei raadsels achter gelaten die Q zo te zien moet ontrafelen. Q gaat samen met zijn beste vrienden, Ben en Radar, opzoek naar Margo. Ze bedenken telkens smoesjes zodat ze deze grote mysterie op kunnen lossen en niet naar school hoeven gaan. Lacey, een vriendin van Margo, gaat ook mee. Margo was altijd al dol op mysteries. Nu is ze er zelf een geworden.