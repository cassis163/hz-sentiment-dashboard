Het laatste deel van de Noordzeemoorden.
Ondanks dat het alweer een tijdje geleden is dat de voorgaande drie delen verschenen zijn, zit je gelijk weer in het verhaal.

Het verhaal begint met de moord op een bejaard echtpaar, heeft deze dubbele moord iets met de verdwijning van Sarina te maken of met een van de andere voorgaande zaken? Of staat dit totaal los van het verhaal?
In Eindspel leest men hoe het verder gaat met Kyra Slagter, de studente forensische wetenschap, en de verdwijning van haar zus Sarina. Wordt Sarina nog teruggevonden? En loopt Kyra zelf geen gevaar?
Rechercheur Maud Mertens maakt in dit laatste deel een moeilijke periode door, ze wordt vooral geraakt op het persoonlijke vlak. Haar collega Niels Bingsten blijft net als in de andere delen wat meer op de achtergrond.
Er komen gruwelijke details naar voren en dat is soms even slikken. Ongelooflijk als je beseft dat het verhaal onder andere is ge√Ønspireerd op enkele waargebeurde feiten. Isa Maron weet het goed te beschrijven.

Er lopen verschillende verhaallijnen in het boek, maar deze zijn goed te volgen. De hoofdstukken zijn kort en hebben een duidelijke wisseling van de hoofdpersonen.

De Noordzeemoorden serie moet je eigenlijk wel op volgorde lezen. De verhaallijnen lopen door in steeds het volgende deel.

Een geweldige serie die boeiend blijft tot het eind. Als je aan het lezen bent is het moeilijk om weg te leggen.

Hopelijk is dit niet de laatste serie die Isa Maron schrijft.