Het is het verhaal van Jacob die, nadat hij te horen heeft gekregen dat zijn ouders zijn overleden bij een ongeluk en er vervolgens niets meer van school terecht komt, pardoes belandt in een per trein rondreizend circus.

De 93-jarige Jacob blikt op zijn leven terug als naast zijn verblijfplaats een circus wordt opgebouwd.

De roman bestrijkt maar zo'n 4 maanden, maar daarin wordt Jacob geconfronteerd met de andere kant van het circus, de wreedheden die er plaats vinden en de harde hand van bovenaf.
Maar ook de vriendschap die wordt opgebouwd uit een gezamenlijke situatie en de liefde voor de circusdieren, met name voor Rosie de olifant die ook een hoofdfiguur wordt in het verhaal en Queenie het hondje van Walter.
De boventoon van het verhaal is natuurlijk het verliefd worden op Marlena de vrouw van de wrede August en de gevolgen hiervan.

Een werkelijk prachtige roman, je waant je gedurig zelf in het circus en krijgt ook een zwak voor de dieren, dus zeker een must voor dierenliefhebbers.
Plaatsje in mijn top 10.