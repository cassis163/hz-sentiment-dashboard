Puck (kate) Connolly woont op het eiland Thisby. Er is iets bijzonders met dat eiland.
Er komen waterpaarden voor aan de kust. Prachtige magische wezen op 4 benen, die uit de zee komen…Als ze honger hebben. Het zijn namelijk roofdieren met hele scherpe tanden.
Ze eten graag mensen en alles wat bloederig is.
Elk jaar vindt de Scorpiorace plaats op het eiland. Dan racen ruiters op deze Capall Uisce over het strand. Wie als eerste de finish bereikt wint een grote geldprijs…ALS je de finish bereikt! Er vallen gewonden en doden. Deze paarden zijn niet te vertrouwen of te stoppen. De zee roept ze, ze willen terug. Helemaal temmen, dat lukt gewoon niet. Je moet altijd op je hoede blijven.
Puck Besluit om geldredenen mee te doen met haar eigen paard Duif. Ze is is geen waterpaard, maar een gewone pony! Ze is de eerste vrouw ooit die meerijdt en krijgt veel over haar heen.
Sean kendrick doet ook mee, viervoudig winnaar van de race. Zijn waterpaard Corr is een prachtig dier! Sean en Puck komen elkaar steeds tegen overal. Ze raken bevriend. Sean heeft zo zijn eigen problemen, hij moet winnen als hij Corr wilt houden. Een prachtig origineel verhaal, met spanning en een vleugje romantiek