Rusteloze benen van Claudia Biegel is een roman dat een familiedrama vertelt. Het gezin Wim, Rosalie (Roos) en Patrick (Pat) leiden een rustig leven. Wim is bezig hoogleraar te worden, Roos doet vrijwilligerswerk in een vluchtenlingencentrum. Daar heeft ze een goede band met Joseph, een uitgeprocedeerde vluchteling uit Afrika. Ze neemt Joseph in huis en probeert hem naar Canada te krijgen.

Rosalie is een KOPP kind (kind van ouder met psychiatrische problemen) haar moeder Luis heeft psychische problemen en wordt, wanneer Rosalie 17 is, opgenomen in een inrichting, Valerius. Haar vader heeft ze nooit gekend. Ze heeft veel aan haar omie die krachtig is en slim. Omie helpt haar moeder te overleven. "Alles wat niet is aangeboren is aangeleerd en kan ook weer worden afgeleerd". Rosalie heeft geen eigen leven, Luis is haar leven. Ze heeft haar leven overgenomen. Ondertussen is Rosalie zelf zo'n beetje rijp voor een opname.

Wanneer Rosalie getrouwd is met Wim en een gezin vormt weet ze zich goed staande te houden, alleen onder extreme omstandigheden komt haar achtergrond naar boven. "Wanneer zijn moeder zo terloops reageert, is het mis. Dan is code rood ingegaan, wat betekent dat ze in al haar mooie lieflijkheid iemand kan verwonden tot op het bot". "Op die paar ontploffingen na is ze een schat van een mens, niets op aan te merken. Hij heeft weleens gedacht dat de gekte van haar moeder misschien sporen heeft nagelaten". Rosalie liegt, alles wat niet in haar straatje past, is eenvoudigweg niet waar. Dit is haar overlevingsstrategie. Soms denkt Wim dat ze schizofrenie, een depressie of iets anders heeft.

Joseph blijkt homo te zijn en krijgt een sexuele vriendschap met Pat. Het verhaal eindigt verrassend met een onontkoombaar noodlot.

Rosalie is een kind uit een Ã  typische jeugd, ze heeft geen moeder gehad om zich aan te spiegelen. Dit is voor een grote jeugdgroep van toepassing, scheiding, ouders aan drugs verslaafd, drank, veel jonge kinderen worden blootgelegd aan deze problemen, hebben zelf nooit een ongedwongen jeugd gehad en kampen op latere leeftijd met de gevolgen hiervan. Dit boek beschrijft hoe je als volwassenen nog steeds je jeugd met je mee sleurt. Dit boek laat je meeleven met die jeugd en hun verdere leven. Opgezadeld met problemen waar je zelf niets aan kunt doen.

De titel Rusteloze benen slaat op Rosalie die een onschuldige kwaal heeft "Restless legs syndroom".