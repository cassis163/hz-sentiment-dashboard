Ter voorbereiding van de leesclub met het boek Anders van Anita Terpstra, wilde ik graag een eerder boek van haar lezen, Het werd haar debuut, Nachtvlucht. Het boek vertelt het verhaal van Liv, een boerendochter en psychologe, wie terugkeert naar haar ouderlijk huis in de Friese polder na te zijn verhuisd naar Kenia met haar vriend Ben. Wanneer zij er net woont, worden de lichamen van haar broer Ron en zijn gezin gevonden in hun huis, De politie gaat ervanuit dat Ron zijn gezin heeft vermoord en vervolgens de hand aan zichzelf heeft geslagen. Liv heeft echter haar twijfels en gaat op onderzoek uit. In het dorp gebeuren steeds raardere dingen, waarbij onder andere haar neef en nicht zijn betrokken. Liv wordt ook bedreigd en beticht van depressiviteit, maar is vastbesloten achter de waarheid te komen en de nagedachtenis aan haar broer Ron te zuiveren.

Zeer knap geschreven boek voor een debuut, met de proloog uit de ogen van Liv zit er direct spanning in het boek en is de toon gezet. De dorpse gewoontes worden duidelijk neergezet door Anita. Soms heeft zij echter wel een beetje teveel woorden nodig. Bijvoorbeeld als Liv in haar auto stapt, dan vermeld ze dat de ramen openstaan en er veel muggen in de auto zitten, dit voegt niets toe aan het boek. Ik denk dat als het middengedeelte iets meer summier was geschreven, dan had het boek nog meer spanning gehad.

Dit boek smaakt zeker naar meer en ik heb zin om aan Anders te beginnen en ga ook zeker boek 2 en 3 lezen.