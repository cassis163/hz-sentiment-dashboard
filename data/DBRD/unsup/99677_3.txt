Ik ben gek op thrillers, verslind er soms wel 5 per week, maar dit boek kostte me erg veel moeite om door te komen. Dit had niet zozeer met het verhaal te maken maar vooral met de manier waarop het is geschreven. Het verhaal is geschreven vanuit de ik-vorm. Niet vanuit 1 persoon, maar vanuit meerdere personen die een rol spelen in dit boek. Dit maakt het verwarrend en zorgt ervoor dat je regelmatig even terug wilt bladeren om na te lezen hoe iets ook al weer zat of in wiens verhaal je nu aan het lezen bent. Mocht je dit boek gaan lezen zou ik dus in ieder geval voor de papieren variant kiezen die het even snel terugbladeren een stuk makkelijker maakt.
Het feit dat het boek zoveel zaken bevat die onlangs ook daadwerkelijk hebben gespeeld of nu nog aan het orde van de dag zijn zorgt ervoor dat het zeker een spannend verhaal is. Helaas heeft het mij door de manier van schrijven niet weten te pakken en heb ik mezelf echt moeten dwingen het uit te lezen.