De lotgevallen van, met name, Katniss Everdeen, de ik-personage van deze toekomstroman, leveren een spannend verhaal op als zij ervoor moet zorgen de andere 'tributen' te verslaan in een moderne versie van de Romeinse arena.
Deze arena beslaat een groot gebied: een bos, een meer en een vlakte. Het publiek zit niet op de tribune, maar volgt alle vierentwintig 'strijders' op teevee. Iedere strijder is 24/7 te zien en te horen, dus er moet over nagedacht worden hoe je op televisie overkomt.
Dit om ervoor te zorgen dat je sponsors weet te winnen, die voor hulpmiddelen kunnen zorgen, maar ook om het Capitool - de leidende macht - niet tegen je in het harnas te jagen.
Uit ieder district worden twee tributen gekozen die elkaar moet bestrijden op leven en dood. Er mag uiteindelijk aar één winnaar zijn. Het is een goed doordacht verhaal, met fantasierijke aspecten. Sommige acties van het Capitool deden mij wat vreemd aan als er per se één overwinnaar moet zijn en niet meer (?) en niet minder, maar misschien beschikte het Capitool ook over machten om te voorkomen dat er helemaal niemand over zou blijven.
De gedachten van Katniss waren zo nu en dan wat naïef, vooral de gedachten over haar gevoelens voor Peeta , en het voortdurende in twijfel trekken van zijn gevoelens voor haar.
Maar al met al, een geloofwaardig fantasierijk verhaal.