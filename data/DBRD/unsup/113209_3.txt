De vijftiende affaire is hoe verrassend al weer het vijftiende boek in de Women`s Murder Club serie van James Patterson, welke ghostwriter Maxime Paetro voor het grootste deel schrijft.

Lindsay Boxer wordt bij een moord in het Four Seasons hotel geroepen samen met haar partner Richie Cocklin. Een man is vermoord gevonden, maar al snel vinden ze nog meer lijken in de naastgelegen kamer. Het is een raadsel wat er zich heeft afgespeeld, aangezien de wifi verbinding van de beveiligingscamera`s net op dat moment ""toevallig" is weggevallen. Op hetzelfde moment is Lindsay`s man Joe ook druk met een zaak voor de CIA. Maar dan ziet Lindsay Joe op de eerdere beelden van de camera`s in het hotel, wat deed hij daar? En waar is hij nu, want hij lijkt van de aardbodem te zijn verdwenen.

De vijftiende affaire is een boek zoals de eerdere delen, per boek staat een van de vier vriendinnen iets meer in de spotlight door problemen of werk. Vaak ook problemen in de relatiesfeer. De boeken lezen makkelijk en het voelt inmiddels een beetje als je eigen vriendinnen. Niet heel veel diepgang, maar wel vermakelijk om te lezen. Als er een nieuw deel komt toch weer nieuwsgierig naar de Womens Murder Club.

Compliment voor de cliffhanger in de laatste zin van het boek, een extra trigger om het zestiende boek snel te gaan lezen.