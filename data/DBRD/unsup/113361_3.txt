De Cock en de moord in reclame is het recentste boek van Baantjer. Het is al zijn 60ste boek. Baantjer schrijft in een vlotte en begrijpbare stijl. Je kan het gemakkelijk lezen, geen moeilijke woorden. Het is een puur genieten om boeken van Baantjer te lezen. En dit boek is geen uitzondering, het is even spannend als anders.

Rechercheur De Cock wordt natuurlijk al wat ouder, maar hij wordt geholpen door zijn jonge collega Vledder. In De Cock en de moord in reclame krijgen De Cock en zijn collega Vledder het bezoek van een vrouw. Haar man runt een reclamebureau, maar spijtig genoeg is haar echtgenoot overleden. Ze komt advies vragen aan De Cock. Wie moet nu hun succesvolle reclamebureau runnen? De Cock raadt haar aan de vroegere secretaresse tijdelijk de leiding te geven. Natuurlijk weet De Cock niet, dat hij aan het begin is van een zaak waarin drie moorden worden gepleegd. Ik ben een Baantjer-fan zowel van zijn boeken als van de series. Het is gewoon elke keer spannend om te weten wie de dader is en hoe de oude rechercheur te weten komt wie de dader is. Ik zou iedereen aanraden om dit boek te lezen. Baantjer is de moeite waard om eens te lezen.