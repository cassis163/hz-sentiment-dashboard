Ik vond dit best een goed, spannend boek. Rome is mij vrij goed bekend, dus voor wie Rome nog nooit bezocht heeft deze waarschuwing: ga de Santa Maria della Vittoria niet op de Piazza Barberini zoeken. Ook een obelisk zul je daar niet vinden. Maar goed, Brown heeft een beetje 'geschoven' met zijn kerk want anders paste het versje niet meer. Eigenlijk vond ik de opbouw van het verhaal niet slecht. En spannend, ho maar. Wie het beter kan, die moet het maar eens proberen. De beste stuurlui staan aan wal. Maar vaak kunnen die niet zonder werkwoordsfouten hun mening weergeven. Laat ze dan maar eens een spannend boek schrijven dat bij zoveel mensen in de smaak valt.