Wie valt voor de stilistische gaven van een onmiskenbaar schrijftalent en groot poëet doet er goed aan GHE aan te schaffen. Maar wie op zoek is naar ideeën en originele invallen moet ik teleurstellen. Europa verwordt tot een pretpark dat zich aanpast aan de bezoeker die op zoek is naar authenticiteit is het enige idee dat de roman draagt en in verschillende gedaanten terugkomt. Zoals Venetië dat overspoeld wordt door de horden toeristen met selfiesticks als het epicentrum van de ontmanteling van het oude continent. De vluchteling waarmee het verhaal hoopgevend en prikkelend begint moet het uiteindelijk afleggen tegen het oerthema van de uiteindelijk onbereikbare liefde en de minder interessante semi-autobiografische beschouwingen waarmee de auteur zich 'kwetsbaar' opstelt. Dat maakt de roman flinterdun tenzij je valt voor de prikkelende kunstgeschiedenis waarmee een van de hoofdpersonen mij heeft verrijkt of de barokke stijl waarmee de roman is opgetuigd.

Jan Willem