Alice Hoffman is geen onbekende schrijfster voor mij, ik heb De drie zusjes en De duivenhoudster gelezen. Alletwee boeken waren geweldige romans. 'Het museum van zonderlinge zaken' is ook een goede roman, alleen wordt de vaart eruit gehaald door de hele uitgebreide beschrijvingen en dat is jammer. De levens van Coralie en Eddie maak je ook echt mee, want vanuit hun gezichtspunt en hun manier van denken wordt er veel verteld. Dat zijn de mooie en ontroerende hoofdstukken in dit boek, meestal in cursief gedrukt lettertype. Het boek ademt een en al geschiedenis en heeft mij dingen geleerd over de eerste twintig jaren in Amerika van de 20e eeuw.

Het boek boeit, maar door de uitgebreide beschrijvingen moet je doorlezen om het verhaal te volgen. Maar al met al voor degenen die eerder boeken hebben gelezen van Alice Hoffman zullen haar schrijf- en vertelkunst herkennen. Het boek had een ster meer gekregen als het wat minder uitgebreid was, en dat is ook bijzonder.