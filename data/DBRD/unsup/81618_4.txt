In De nieuwe collega volgen we twee verhaallijnen. Die van Anne Cater, een psychiater en die van zes collega's van een uitzendbureau.
Anne Cater wordt door een gebeurtenis weer geconfronteerd met een zaak uit het verleden.
Wanneer hun leidinggevende collega Gill wordt ontslagen en haar plaats wordt ingenomen door Rachel Masters, die de opdracht heeft gekregen om eens flink de bezem door het bedrijf te halen, wordt al snel de sfeer op kantoor minder en beginnen de zes collega's zich af te vragen hoe goed zij hun collega's eigenlijk wel kennen. en wie is er eigenlijk nog te vertrouwen?


Het boek leest heerlijk vlot door de korte hoofdstukken. Elk hoofdstuk wordt verteld vanuit een van de personages, Anne, Rachel, of één van de zes collega's.
Daardoor leer je de personages ook goed kennen.
Naarmate de verhaallijn van Anne vordert kom je er langzaam achter wat die met de verhaallijn van het uitzendbureau te maken heeft.
Daardoor is het boek bijna niet weg te leggen.
Uiteindelijk word je nog verrast door het plot.
Ik vond het een heerlijk boek om te lezen en ga zeker nog meer van Tammy Cohen lezen.
4****
Thrillerboek nog bedankt voor dit boek.