Mijn eerste kennismaking met Alex Kava is prima verlopen. Het verhaal zit heel goed in elkaar, pakt je meteen en de spanning zit er al snel in. Je denkt mee met Maggie, de FBI-profiler, en Nick, de sheriff, omdat je al snel te weten komt wie de dader is, zonder dat het verhaal inboet aan spanning of geloofwaardigheid. Tevens krijgen we een gezond stukje romantiek voorgeschoteld, wellicht door de uitgeverij Harlequin, zonder dat het zoetsappig of ongeloofwaardig wordt.
De karakters zijn goed uitgediept en de emoties van de hoofdpersonen zijn goed te volgen, geen losse draadjes aan het eind. Het geheel leest prettig vanwege de korte hoofdstukken, die worden verteld door verschillende karakters in het verhaal.
Het boek eindigt met een cliffhanger, wat handig is voor een volgend deel, het verhaal krijgt waarschijnlijk nog een staartje.
Van mij krijgt het boek *** sterren! Ik ga zeker een volgend deel lezen!