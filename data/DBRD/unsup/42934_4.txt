Valtonen heeft een indrukwekkende roman afgeleverd, die veel kanten van het moderne leven laat zien. De wijze waarop marketing via jongeren plaatsvindt is heftig en confronterend, hoe veel invloed men heeft op en via jongeren. De technologie die Valtonen beschrijft is er gelukkig nog niet, maar zou wel eens enorme gevolgen kunnen hebben als het eenmaal beschikbaar komt. Met zijn personages weet Valtonen zijn roman echt tot leven te laten komen. Zeker Joe Chayefski leer je als lezer goed kennen en je krijgt ook begrip voor de wijze waarop hij probeert zich staande de houden. Wat tevens goed is uitgediept is de wijze waarop je als ouder met je houding en hetgeen je zegt effect hebt op jouw kinderen en de keuzes die zij maken of de ideeÃ«n die bij hen ontstaan. Met wisselende perspectieven en sprongen in de tijd weet Valtonen de lezer geboeid te houden totdat de verschillende verhaallijnen samenkomen. En uiteindelijk blijkt dan alsnog weer dat het verhaal anders in elkaar zit dan gedacht. Eigen beleving en perspectief spelen door het verhaal heen een enorm grote rol en hebben invloed op alles wat er gebeurt. Al met al een intrigerende en soms ietwat satirische kijk op hoe wij als mensen op deze aardbol samen leven; een zeer boeiende roman.