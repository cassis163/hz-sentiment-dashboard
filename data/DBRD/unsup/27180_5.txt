Regelmatig staat er in de recensies op het internet de vergelijking met Harry Potter. Die vergelijking gaat maar mager op.
Er zijn zeker 3 hoofdpersonen, waarvan 2 jongens en 1 meisje.
Er wordt magie bedreven.
De hoofdpersoon weet niet dat hij magie bezit.
En daar houdt het dan ook werkelijk op!
Geen wingardium leviosa en Expecto Partronum en geen gewapper met toverstokje.

Het boek grijpt je vanaf het begin, de hoofdpersoon is een beetje misterieus maar dat lost zich in het boek zelf op. Het verhaal zit goed in elkaar, er is een duidelijke bedoeling. Er wordt magie bedreven maar ook andere concepten zoals leven en dood komen aan de orde. Verliefdheid speelt al vroeg een rol en ook trouw van een kind aan de ouders.

De hoofdpersonen hebben elk hun eigen achtergrond die goed is uitgewerkt.
Het boek zou ik aanraden voor jongeren vanaf 14 jaar.