Enigma is ondertussen al het 21ste boek van Luc Deflo. Ik heb ze allemaal gelezen. De ene thriller wel wat sterker dan de andere. Toch vind ik er een bepaalde regelmaat in terug: de klasse van de maestro!

Het geliefd speurdersduo Deleu en Mendonck speelt dit keer weer een hoofdrol, maar evenzeer is het de zwaar gestoorde moordenaar die op het voorplan mag treden. Deflo laat je ongeremd diep onder de hersenpan van de lustmoordenaar kijken. We zijn getuige van het hoe en waarom van zijn gruwelijke daden. De psychisch gestoorde moordenaar laat je open en bloot binnen in zijn geteisterde ziel.
Het is een erg spannende, beklemmende en lekker enge thriller, die me alweer vanaf de eerste pagina tot en met het bittere einde bij de strot greep.

Ik heb het al meermaals over de scherpe pen van Deflo gehad. Zo scherp als in Enigma heb ik het nog niet mogen beleven...
De auteur is er weer in geslaagd, om me van mijn stoel te blazen en me constant op het verkeerde been te zetten. Subliem, topklasse.

Persoonlijk vind ik Enigma tot op heden zijn allerbeste thriller. (Eerlijk: ik heb dit boek met een uiterst kritisch oog gelezen, zoals al zijn ander werk)
Graag nog veel meer van dat!