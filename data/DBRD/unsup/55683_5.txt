"Ik had al wel eerder wat over Aloka opgezocht. En ontdekte dat ze een schrijfster is met bijzonder veel levensbagage! Maar dat is voor mij -als lezer van gerenommeerde schrijvers- niet voldoende.
Aloka overtrof met haar solo comeback De voyeur aan al mijn verwachtingen.
De roman sleept je mee van begin tot het einde. De personages zijn grondig uitgediept. Lisa werd , naar mijn beleving, zorgvuldig uitgekiend. Vrouwen met een kwetsbaar verleden, zijn immers prooien voor kerels als een Richard die zijn hand niet omdraait voor ongure praktijken. De voeyeur kent een onverwachte plotwending. Aloka mag zich -wat mij betreft -rekenen tot één van de betere schrijfsters van De Lage Landen.
Ze komt uit een schrijversnest en dat was voor mij een extra pré om iets van haar te lezen. Later las ik De passiecoach, Avondmasker en de bestseller Onderhuids. Aloka groeit als schrijfster. Ik wacht op haar volgende roman!"