Dit boek speelt in de Sovjet-Unie, in de tijd dat het land onder de heerschappij staat van Stalin. Hoofdpersoon is Leo Demidov, een agent van de geheime dienst. Zijn leven staat in dienst van de communistische partij en bestaat vooral uit het opjagen van vijanden van het Russissche volk, waarvan hun schuld bij voorbaat vaststaat. Maar Leo krijgt steeds meer twijfels, zeker als hij ervan overtuigd raakt dat een door hem gearresteerde dierenarts niet de spion van het westen is waarvan hij wordt beschuldigd. Leo wordt gedegradeerd en verbannen naar het oosten. Hier raakt hij in de ban van een raadselachtige moord op een kind. Steeds duidelijker wordt dat er hier sprake is van een gewetenloze seriomoordenaar. Maar in Stalinâ€™s arbeidersparadijs is zoiets ondenkbaar. Toch zet Leo zijn onderzoek door en raakt hij al snel persoonlijk betrokken bij de zaak.
Ik werd positief verrast door het boek van deze debutant. Haarscherp worden de volstrekt surrealistische machinaties in de donkerste dagen van het Sovjet-regime in beeld gebracht en hier doorheen weet Smith een uiterst spannende zoektocht te verweven naar de seriemoordenaar. Een geweldig boek en een absolute aanrader!