Ik vond dit een leuk boek om te lezen. Misschien niet de allerbeste YA van deze schrijfster, maar boeiend genoeg om je er lekker in te verdiepen.
Het verhaal gaat over de 16 jarige Teddy, die twee weken lang op het huis mag passen van haar oppasgezin.
Als Teddy en haar vriendinnen een feestje organiseren, loopt het helemaal uit de hand. Ze maken er een grote bende van en als Teddy de volgende morgen de ravage ziet, raakt ze in paniek en belt ze haar beste vriendin Chloë. Ze krijgt telefonisch geen contact, hoevaak ze het ook probeert.
Chloë had haar beloofd om de rotzooi op te ruimen, maar waar is ze ?

Dan hoort ze van haar ouders dat Chloë dood in het bos is gevonden. Teddy vraagt zich radeloos af wat er gebeurd is en wie dit op zijn geweten heeft.
Of was het toch een ongeluk? Deze vragen houd je steeds bezig en tijdens het lezen krijg je beetje bij beetje een idee hoe het inelkaar steekt.
Het plot zag ik niet aankomen, al vond ik het tegelijkertijd niet echt bevredigend. Toch heb ik dit boek met veel plezier gelezen !
Margje Woodrow heeft een fijne vlotte schrijfstijl en daarom vlieg je door het boek heen. Ben nu alweer benieuwd naar haar volgende…