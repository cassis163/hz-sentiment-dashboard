Een heel indrukwekkend boek. Dit autobiografische verhaal gaat over een Indiaas jongetje dat verdwaalt en aan de andere kant van India terecht komt. Daar leeft hij een tijd op straat en uiteindelijk wordt hij geadopteerd door een Australisch gezin. Jaren later, als volwassene, zoekt hij met Google Earth naar zijn geboortedorp in de hoop zijn Indiase familie ooit weer terug te vinden.

De schrijfstijl bevat soms wat herhalingen, maar het verhaal zelf is ijzersterk. Ik leefde enorm mee met het vijfjarige jongetje dat wanhopig op zoek is naar huis en probeert te overleven op straat in Calcutta.