Ik kwam met Eldorado in aanmerking via het Eurogio Literatuurproject voor jongeren, waar mijn school aan meedoet. Het idee is dat de deelnemers zes boeken lezen, 2 Nederlandse, 2 Franse en 2 Duitse titels. Het is de bedoeling dat iedereen die boeken in zijn/haar eigen moedertaal leest. Daarna is er een ontmoeting met de betreffende schrijvers en een discussie over de boeken. Dit jaar is Eldorado een van de titels. Het verhaal heeft twee verhaallijnen. Het eerste gaat over kustwacht Salvatore Piracci, een Italiaanse kustwacht die illegale vluchtingen moet onderscheppen. Het andere gaat over de Soedanese vluchteling Soleiman, die net Europa probeert in te komen. Beide verhalen komen subtiel bij elkaar en zijn verder allebei interesant. Nadat Salvatore een verzoeken krijgt van enkele illegale vluchtelingen, wordt hij onzeker over zijn keuzes en besluit hij het roer helemaal om te gooien. Ik vond het een verrassend boek. Ik had me er van tevoren niet zoveel bij voorgesteld, maar was toch wel nieuwsgierig geworden naar het verhaal, en dat liet me verder ook niet meer los. Ik heb het met veel plezier uitgelezen. De schrijver, Laurent Gaud√©, kende ik nog niet, maar hij schijnt al verschillende prijzen gewonnen te hebben, en - naar mijn mening - niet geheel onterecht.