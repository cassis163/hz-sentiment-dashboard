Recensie : Hellevanger van Jack Lance

Rachel Saunders wordt wakker in een bos , ze is bont en blauw , gewond en heeft geen idee waar ze is, waarom ze daar is erger nog : ze weet niet eens WIE ze is . Het enige dat ze weet is dat ze Schotland is, haar geboortestreek . Ze woont echter in Engeland..
Ze komt in de bewoonde wereld terecht bij een echtpaar dat haar onderdak geeft om bij te komen. Ze herinnert zich plotseling haar naam weer en het telefoonnummer van Jonathan, haar vriend. Hij is inmiddels onderweg naar haar, ze is immers al drie dagen zoek geweest. Ze heeft amnesie, geheugenverlies. Rachel krijgt te horen van Jonathan dat ze naar de begrafenis van haar beste vriendin Jenny is geweest, die een ongeluk heeft gehad. Rachel gelooft niet dat Jenny dood is, ze moet haar redden voor het te laat is . De laatste drie weken zijn volkomen blanco in haar geheugen , ze wil uitzoeken wat er met Jenny is gebeurd en ze hoopt zich weer te kunnen herinneren hoe ze in het bos terecht gekomen is en waarom ze gewond is. Jonathan wil haar helpen , ook al weet hij dat ze Jenny niet levend meer vinden.
Rachel heeft ook nachtmerries over een demon, een soort duivel met vleugels of een grote vogel die haar bekend voorkomt uit een verleden en ze denkt dat hij met de verdwijning van Jenny te maken heeft . Ze besluit uit te zoeken waarom Jenny verdween en wat ze aan het doen was voor haar dood. Ze vinden het spoor naar andere moorden en vermissingen van jaren terug. Rachel heeft een deel van de gebeurtenissen met de demon in haar verleden nooit verteld aan anderen , alleen aan Jenny . Daarom weet ze ook dat ze de demon moet vinden, het kan geen toeval zijn . Hoewel ze dacht dat ze er voorgoed van was verlost, is het blijkbaar de rode draad in haar leven en moet ze dit weer meemaken om vrij te kunnen zijn van de nachtmerries. Langzaam komen er flarden van haar geheugen naar boven , maar de laatste paar dagen blijven een blinde vlek.
Op een nacht verdwijnt ze in haar slaap . Jonathan gaat haar zoeken omdat het hem duidelijk is geworden dat ze misschien het volgende slachtoffer gaat worden. Ze heeft een demon getekend de dag dat ze verdween en hij is er van overtuigd dat hij ermee te maken heeft .
Er volgt een zoektocht naar Rachel en de demon Of ze het gaat redden , moet je zelf maar gaan lezen.
De personages van Rachel en Jonathan (Jon) zijn goed en duidelijk beschreven. Ik kan me erg inleven in het personage Rachel, ik voelde haar pijn en angst en wilde de demon zelf te lijf gaan .
De omgeving waar het zich afspeelt, Schotland , is goed gekozen vanwege de bossen en de bergen .
Het boek leest makkelijk , het is fijn lettertype en korte hoofdstukken .Jack Lance bouwt het verhaal goed op van een warrig begin naar een zeer spannende climax .Hij krijgt het voor elkaar dat je gewoon verder MOET lezen , het is te spannend om weg te leggen. Jammer dat het plot wat voorspelbaar is.