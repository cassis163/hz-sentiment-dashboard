Mooi sinterklaassprookje, met typische Finkershumor. En nog spannend ook: kindertjes die in de schoorsteen hangen en gerookt worden ...
Toelichting of uitleg is zo hier en daar nodig, omdat sommige opmerkingen en begrippen (te) hoog gegrepen zijn voor kinderen. Een goede voorlezer draait daar zijn of haar hand natuurlijk niet voor om.
Beter geschikt als voorleesboekje dan als zelf-lees-kinderboek. Woorden als gewoontegetrouw, vergeleken of bisschoppenvaktaal zijn niet echt gemakkelijk.
Tekeningen van Kirsten van den Berg illustreren het geheel.

Geslaagd geheel. Herman Finkers, volgend jaar graag weer een avontuur met Sinterklaas in de hoofdrol!