Met die 'snelle hap' van Gerd ben ik het absoluut niet eens: ik denk eerder dat de boeken van Anne Holt geschikter zijn voor vrouwen dan voor mannen. De gemiddelde man ziet toch liever een benadering vanuit spanning en actie, terwijl vrouwen zich prima kunnen vinden in een benadering vanuit een wat gevoeliger hoek. Het mag dan geen literair hoogstandje zijn, maar het heeft qua verhaallijnen en uitwerking van de karakters wel degelijk een hoog gehalte en het is nog uiterst prettig leesbaar ook.
Dode joker was mijn eerste Holt, ik was meteen verkocht en heb halverwege de erop volgende titels Zonder echo (tweedehands, nieuw niet meer verkrijgbaar) en Verborgen feiten al gekocht.
Jammer dat ik middenin de reeks gestart ben; ik ben niet zo'n liefhebber van terug-in-de-tijdlijn, maar in dit geval ga ik t√≥ch proberen ook de eerdere Holts met Hanne Wilhelmsen nog te bemachtigen.