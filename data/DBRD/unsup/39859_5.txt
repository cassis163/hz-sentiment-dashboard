Het boek heeft mij gegrepen vanaf het begin. Hoeveel haat kan iemand in zich hebben? Zoveel haat dat je ONBEZONNEN dingen gaat doen om maar genoegdoening en een gevoel van gerechtigheid te krijgen?

Monica verliest haar man en gaat achter de moordenaar aan om wraak te nemen. Ze verliest hierbij elke vorm van rationeel denken en haar 2 dochters weten niet wat er met haar aan de hand is. Maar dan krijgt ze een briefje van iemand die alles weet en dan is er geen weg meer terug...
Verschillende personages komen aan het woord. Zowel mannen als vrouwen. Ieder met hun eigen achtergronden, problemen en emoties.

Vera Lundi is er wat mij betreft in geslaagd een thriller vol emotie te schrijven. Ze houdt je aandacht erbij en op de punt van je stoel. Een boek dat je niet kan wegleggen. En wat ik heel leuk vond, is dat het in de buurt van mijn woonplaats afspeelde. Het Groene Hart ziekenhuis in Gouda kwam erin voor, maar ook Vakantiepark Landal de Koornmolen en Restaurant De Roerdomp in Zevenhuizen ZH kwamen voorbij.
Ik ga deze mysterieuze auteur zeker in de gaten houden, want ik wil meer van haar lezen.
Ik kan niet anders dan dit boek de volle 5 sterren geven.