Het boek komt wat traag op gang. Katrine komt over vanuit Londen terug naar Zweden waar haar dementerende moeder in erbarmelijke omstandigheden in haar huis wordt aangetroffen. Nadat de moeder opgenomen is, zet zij zich aan het in orde brengen van de administratie en onbetaalde rekeningen. Ze vindt er een bod op een huis van haar moeder in het hoge noorden bij de grens met Finland waar ze geen weet van had. Ze gaat ernaartoe en begrijpt niet dat iemand zo'n hoog bod op het huis kan doen. Gaandeweg verneemt ze meer en meer van haar familie, haar moeder en haar grootmoeder. Tussendoor gebeurt er ook nog een moord op een oude man. En die moord doet dan weer terugdenken aan een overval vele tientallen jaren in het verleden. De plek van het oude huis i n het noorden van Zweden ligt vlak bij Kiruna waar ik zelf vorig jaar geweest ben. Dat geeft een boek toch iets extra.