Dit is nou echt een boek om mee te nemen in de vakantiekoffer. Boeiend om te lezen, met korte hoofdstukken, waardoor je het dan makkelijker even aan de kant legt. Je moet het verhaal niet vergelijken met "Haar naam was Sarah", want dan raak je alleen teleurgesteld.
Het is een mooi verhaal over de zoektocht van een moeder naar de bestuurder van de auto die haar zoon heeft aangereden. Haar zoon ligt in coma door het ongeluk en Justine kan niet alleen maar afwachten totdat de politie de dader zal vinden. Ze moet zelf iets doen, ze gaat daarin redelijk ver, haar relatie met haar man en dochter en haar werk staan uiteraard zeer onder druk. Uiteindelijk komt ze achter de ware toedracht van het ongeluk. De vraag is natuurlijk of deze waarheid is zoals ze had verwacht........