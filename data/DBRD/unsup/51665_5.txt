Ik lig in coma
Mijn man houd niet meer van me
Soms lieg ik

Dat zijn drie dingen die je over Amber Reynolds moet weten. In het boek volgen we dan ook Amber terwijl ze in coma ligt, ze heeft het zogeheten locked-insyndroom. Ze hoort alles om zich heen maar kan zelf niks zeggen of zelfs maar bewegen. Ze weet niet meer wat er precies gebeurd is waardoor ze in coma is geraakt, maar wel dat het geen ongeluk was.
Terwijl de herinneringen van voor de coma weer langzaam terug komen leren we steeds meer van Amber en de mensen om haar heen; haar man die niet meer van haar lijkt de houden, haar jongere zusje die een geheim heeft en een ex die door haar geobsedeerd is en haar voor een onschuldig avondje uit heeft gevraagd. Er is iemand die liegt en weet wat er met Amber is gebeurd.

Tijdens het lezen kom je langzaam steeds meer te weten; door herinneringen van Amber van de week voordat ze in coma raakte, door het heden in het ziekenhuis en van dagboekfragmenten van vroeger.
Steeds meer puzzelplekjes vallen op hun plaats tijdens het lezen. Tot het moment van de ontknoping, maar dan is alles anders dan je denkt!

Alice Feeney's heeft met dit thrillerdebuut een prachtig verhaal neergezet die veel mensen met een onthutst gevoel zal achterlaten. Dit vraagt gewoon naar meer en ik kan niet wachten tot ik nog een boek van haar kan lezen.