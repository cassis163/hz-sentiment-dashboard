Sophie en Frankie delen samen een groot geheim en mede daardoor hebben ze ondanks het feit dat ze enorm van elkaar verschillen een vriendschap voor het leven. Maar is hun gedeelde geheim het enige of zijn er ook dingen die ze niet van elkaar weten? Zijn er Ã¼berhaupt wel mensen in het kustplaatsje Oldcliffe die niets te verbergen hebben?

Claire Douglas beschrijft in dit boek op een werkelijk fantastische en beklemmende wijze hoe geheimen, leugens en angst vreselijke gevolgen kunnen hebben. Zelfs wanneer je denkt iemand door en door te kennen blijkt dat er altijd nog een bepaalde schaduwzijde aan iemand kan kleven.

Het verhaal is verder op een manier geschreven die het lezen zeer aangenaam maakt. Douglas switcht continue tussen de personages van de twee hoofdpersonen (in het heden en verleden). Dit detail komt overeen met de werken van Paula Hawkins maar de kwaliteit van dit boek is zonder enige twijfel een trede hoger.

Met 'De pier' heeft Claire Douglas voor een psychologisch hoogstandje gezorgd en heeft ze op indrukwekkende wijze haar visitekaartje afgegeven!