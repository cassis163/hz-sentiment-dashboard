Bij het zien van de cover en de titel verwacht je een verhaal te lezen waar nog niet over geschreven is, een verhaal uit vervlogen tijden. Ik wordt benieuwd naar wat de tekens betekenen, maar uiteraard ook naar het verhaal.
Het is een heel vlot en spannend geschreven verhaal dat bijna filmisch geschreven is. Het boek leest dan ook heel vlot weg. Het zou me overigens niets verbazen als dit boek over een tijdje verfilmd wordt. Als ze het goed doen, dan kan het een goed bekeken film worden, maar het zal nooit kunnen tippen aan het boek. Het boek zal altijd beter blijven dan de film. ;)
Eenmaal begonnen in het boek, wil je het boek niet meer wegleggen en tegen het eind zit je in tweestrijd met jezelf; enerzijds wil je weten hoe het afloopt, anderzijds wil je eigenlijk nog geen afscheid nemen van Althilt die zich een plaatsje in je hart heeft weten te veroveren.
Het is een verhaal waarbij alle emoties aan bod komen. Je voelt geregeld de angst van Althilt, je wordt geregeld boos om bepaalde personen, krijgt medelijden met andere personen, bent geshockeerd om bepaalde personen en gebeurtenissen.
Steeds als je iets begint te dagen, gaat het een andere kant op en blijkt het weer anders te zijn. Het plot is heel erg verrassend, die je niet ziet aankomen. Je verwacht een totaal ander plot waarbij totaal andere mensen een rol zullen spelen.
Je moet geregeld bedenken dat waar we nu met verbazing tegenaan kijken in verhalen over vroeger tijden, dat dat toen heel normaal was. Dat men toen niet beter wist.
Het boek geeft een heel mooi kijkje in het verleden dat begint met een landkaart waarbij het Nederland van toen toch wel anders eruit zag dan heden ten dage. Toch herken je de contouren. Je krijgt een idee van hoe het er aan toe ging in en rond het jaar 778 na Christus. Je gaat tegen bepaalde gebruiken van toen, die heden ten dage ook nog aan de orde zijn, maar dan op een andere manier, anders kijken en begrijpt de betekenis er beter van, zoals het cremeren van overledenen. Je komt erachter dat er een bepaald geloof achter zit.
Aan het eind worden bepaalde woorden en plaatsen uitgelegd, waarbij bij twee plaatsen mijn vermoedens juist waren wat betreft van hoe ze nu heten. Ook kom je meer te weten over de genoemde Goden en mythologische werelden en wordt de vroeg middeleeuwse munteenheden uitgelegd waardoor je een idee krijgt van wat iets kostte. Wat heel leuk is, is dat ook het Futhark alfabet wordt uitgelegd zodat je bijvoorbeeld jouw naam in Futhark kan schrijven.