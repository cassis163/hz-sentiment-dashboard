Het verhaal greep mij onmiddellijk. Groot was mijn verbazing toen het verhaal van de eerste wereldoorlog opeens naar het heden sprong. De tekst achterop het boek was namelijk niet aanwezig op het bibliotheekboek.
Ik werd diep geraakt hoe het heden en het verleden in elkaar samengevlochten werden. De emoties van de personen zijn levensecht. Alsof ik het zelf mee beleefde. Mogelijk raakte het mij zelfs meer omdat mijn overleden man kunstschilder was en ikzelf ben vastgelegd op meerdere schilderijen. Dat gaf voor mij net ietsje meer aan dit boek. Van mij mogen ze hem verfilmen.