Volgens de achterflap is Niks een verontrustende thriller over een man in midlifecrisis en de sinistere wereld van orgaanhandel. En dat is niet niks.
Niks is niet zomaar een boek. Als je eenmaal begonnen bent in het boek, kun je bijna niet meer stoppen.
Het verhaal begint spannend. Nik, de hoofdpersoon, zit in de problemen. Hij is zijn vrouw, zijn huis en zijn bedrijf kwijtgeraakt en heeft weinig tot geen contact met zijn puberzoon Sean. Hij zwelgt in zelfmedelijden. Op een dag krijgt hij een e-mail uit China. Hij reageert op het aanbod en vertrekt naar China. Hij heeft immers niks meer te verliezen.
In China wordt hij het slachtoffer van orgaanroof/handel. En komt hij terecht in een web van misleiding, persoonlijke afrekeningen, machtsmisbruik en geld. Hij ontmoet de studente Jiang die hem gaat helpen.
Het verhaal leest vlot, afgewisseld door flashbacks waardoor de lezer meer achtergrondinformatie krijgt wat betreft Nik’s relaties m.b.t. zijn zoon en zijn ex-vrouw en zijn vader.
Zijn humor, zijn gevoelige zinnen gebruikt in de relatie tussen vader en zoon, en de quotes vanuit de filosofie van Nietzsche en Taoïsme zorgen voor een extra dimensie bij het lezen van het verhaal.
Met als klap op de vuurpijl een verrassend en origineel epiloog.
Voor mij was de mooiste quote uit het boek: Weet hoe je dat huilen kunt laten ophouden? Met warmte, net als bij mensen.
Niks, nee niet Niks maar een aanrader!