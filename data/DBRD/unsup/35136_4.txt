Je moet nogal ver gaan wil je als research voor je boek, bij een begrafenisonderneming gaan werken. Bernhard Aichner deed het voor De wraakgodin. Conclusie van die wetenschap is dat zeer waarschijnlijk in dat verhaal een begrafenisonderneming een centrale rol zal spelen. Dat impliceert best wat bedenkelijke situaties…..

Brünhilde Blum is een beetje merkwaardige jonge dame. Als stiefkind van een begrafenisondernemer moet ze al op jonge leeftijd gedwongen dode lichamen afleggen en dat heeft zijn weerslag op haar ontwikkeling. Haar ouders komen te overlijden en Blun neemt het bedrijf over. Op het moment van overlijden, maakt ze kennis met Mark, een politieagent. Ze raken verliefd, trouwen, krijgen twee kinderen en haar leven lijkt een gelukkige wending genomen te hebben. Tot Mark op straat wordt aangereden en overlijdt.
Brun raakt in een depressie en weet niet hoe haar leven voortgezet wil worden. Ze komt in aanraking met de Moldavische Dunja, een dakloze die beweert dat de dood van Mark geen ongeluk is geweest. Die wetenschap is een ommekeer in Brun’s leven want haar missie is de moordenaars van haar man op te sporen.

Bernhard Aichner heeft met Wraakgodin een heerlijk spannend en levendig verhaal geschreven. In een continu voortdenderend gebeuren, ontwikkelt zich een avontuur waarbij steeds nieuwe verrassende wendingen tevoorschijn worden getoverd. Waarbij de opgedane kennis van de auteur van een begrafenisonderneming, succesvol wordt geïntegreerd in het verhaal. De wereld van doden verzorgen roept bij iedereen wel bepaalde beelden op een Aichner maakt daar handig gebruik van.
Die combinatie maakt het verhaal een juweeltje om te leven waarin de verrassing op het einde ook een onverwachte is, tenminste voor mij….

Eindoordeel: 4 sterren

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 4 sterren