Er worden willekeurig twee vrouwen vermoord. Een op de markt en een marathonloopster. Volstrekte willekeur lijkt. Frits calis, terug na ijn avontuur in Nordica, krijgt de ondankbare taak om dit mysterie te ontrafelen. Geholpen door oa Jaap Gorter probeert hij er enige lijn in te vinden. Daarnaast lijkt er ook nog een bende-oorlog uitgebroken want leden van een bende worden stuk voor stuk om zeep geholpen. Terwijl Frits probeert zijn aandacht bij de zaak te houden wordt hij ook nog eens overvallen door het feit dat hij een nieuwe chef krijgt: Koenders, een man waar Frits helemaal niet aan wil en kan denken gezien een akkefietje uit het verleden. Terwijl Frits daardoor ook met zichzelf overhoop komt te liggen krijgt hij hulp van zijn vriendin Erica Bedeler (Nordica), die doordat ze een baan vindt in Nederland bij hem intrekt. Later blijkt Erica ook nog enige hulp te geven bij het oplossen van de zaak die zeer verrassend is.

Nordica kon me niet helemaal bekoren, er zaten mij te veel toevalligheden en onwaarschijnlijkheden in. De executeur is echter een briljante thriller die je niet weg kunt leggen. Het verhaal blijft vlot, en spannend tot het einde met hier en daar verrassende wendingen. De persoon Frits Calis wordt aardig 'ontleed' wat het boek een extra menselijk karakter geeft. Abdolute top!