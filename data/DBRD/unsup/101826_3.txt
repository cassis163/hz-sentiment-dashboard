Zonder enige twijfel heeft Elena Forbes een hoop in huis. Haar schrijfstijl is zonder meer goed te noemen, ze werkt haar karakters prima uit en de plot is zeker niet onaardig. Veel thrillerschrijvers zouden willen om met een dergelijk debuut voor de dag te komen.
Een graadje pittiger had het allemaal toch wel gemogen. Zelden zit je echt op het puntje van je stoel. De climax had voor mij ook wel wat overtuigender mogen zijn. Elena Forbes is zeker een schrijfster die ik in de gaten blijf houden. Ik hou het voor haar eersteling nog even op drie sterren maar ik denk dat er bij haar nog meer en beter in het vat zit.