Een extreem grappig boek over een 81 jarige bejaarde man in zijn dagelijkse leven. In eerste instantie waren mijn verwachtingen verdeeld op basis van de cover en de flaptekst. In eerste instantie leek dit me niet helemaal mijn genre. Toch maakte de flaptekst de achtergrond info over de schrijver en de grappige kat op de rug van Derrick een bepaalde nieuwsgierigheid in me los.

Ik ben met een open vizier gaan lezen en was enorm blij verrast. Meteen al leest dit boek zeer plezierig. De schrijver heeft een bijzonder grappige manier van vertellen en naarmate er diverse scenes beschreven worden in het verhaal uit mond van het hoofdpersonage denk je , ja zo gaat men inderdaad met bejaarden om in onze maatschappij. Het is triest en grappig tegelijk!

Derrick de bijzonder bijdehante pientere bejaarde heeft overal een mening over en weet veel. Met zijn hersens lijkt in eerste instantie niks mis alleen zijn lichaam werkt hier en daar niet meer mee door omstandigheden. Bijna aan huis gekluisterd zoekt hij de hoogtepunten van de week. Zijn eenzaamheid word zeer humoristisch beschreven en maakt dat je bijna continue met een glimlach om je mond zit te lezen. Het sarcasme en ‘ wat stelt het leven nog helemaal voor’ houding zijn zeer goed voorzien van droge humor.

Het boek leest makkelijk weg en is gelijkmatig voor wat betreft opbouw. Het begint op zijn verjaardag en eindigt op zijn verjaardag. Gedurende dat jaar gebeurt er wel van alles maar de schrijfstijl blijft easy en makkelijk.

Een paar opvallende aktes in het boek zonder teveel prijs te geven van het verhaal:

Zijn kat! bijna het enigste wat zijn eenzaamheid doorbreekt raakt hij kwijt. En ook zijn bijna obsessieve aanbidding voor zijn thuishulp. Als een drenkeling die grijpt naar een boei , kijkt Derrick uit naar de wekelijkse bezoekjes van de thuishulp die de eenzaamheid doorbreken.

Naarmate het verhaal eindigt krijg je wel meer en meer het idee dat Derrick ze niet helemaal meer op een rijtje heeft en dat geeft het verhaal een trieste ondertoon want dat is de realiteit die veel oude mensen treft. ( eenzaamheid en het achteruitgaan ) Gelukkig eindigt het verhaal weer positief met dat Derrick zijn kat eeuwige trouw belooft en dat hij zijn leven weer eigen invulling geeft.

Samenvattend: veel humor, lekker ontspannen lezen, maatschappelijke ondertoon over de vereenzaming van de ouderen. Maar vooral een boek om een ieder aan te raden.