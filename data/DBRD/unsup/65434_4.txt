Dagen zonder eind
Sebastiaan Barry
Prachtige poëtische beschrijvingen voor een rauwe werkelijkheid!
De hoofdpersoon Thomas Mac Nulty is als jonge tiener voor de hongersnood in Ierland vertrokken naar de Verenigde Staten. De boottocht en het eerste ‘opvangkamp’ heeft hij overleefd.
Hij sluit, schuilend voor de regen onder een heg, vriendschap met de 13 jarige John Cole. Ook hij is alleen op de wereld. Er ontstaat een hechte levenslange relatie tussen beide mannen.
Op zoek naar werk ontdekken ze de vraag voor ‘twee jongemannen voor de revue’. Ze spelen twee jonge meisjes Een tijd lang leven ze hier in rust tot de goede voeding ze niet meer mogelijk maakt voor meisjes door te gaan.
Dan melden ze zich aan voor het leger. Gruwelijke tafrelen, oorlogen, maken ze mee. Afslachtingen van Indianenstammen, de Oglala Sioux, die hen notabene van de hongerdood hebben gered! Eén meisje kunnen ze redden: Winona.
Nog meer geweld en moord krijgen ze voor hun kiezen in de burgeroorlog van de Rednecks uit het Zuiden tegen de Unionisten uit het Noorden. De veldtochten gaan gepaard met honger, kou, bevriezingen. Je vraagt je ondertussen af: Hoeveel ellende kan een mens aan, hoeveel ellende kan een mens verdragen!
Tijdelijk vinden ze rust bij Lige, een leger-kameraad, op zijn boerderij. Hier leven ze als gezin: John met dochter Winona en Thomasino als vrouw.
Dan verschijnt Indianen-Chief: Caught-his-Horse-First. Weer opnieuw worden ze de oorlogsstrijd ingetrokken. Bijna met fatale gevolgen.
Een roman die vol staat van prachtige poëtische beschrijvingen een rauwe werkelijkheid, zo verschrikkelijk dat je bijna vergeet te genieten van de mooie taal!
De geschiedenis van de Verenigde Staten, van deze gruwelijke oorlogen is zal door deze roman niet worden vergeten! Een meeslepende roman, geschiedschrijving par excellence!