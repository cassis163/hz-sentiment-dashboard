Fataal verlangen is de tweede thriller met Suze van Baarle in de hoofdrol en het vervolg op Een beestachtig verbond. Net als deel één is ook dit boek lekker vlot geschreven met korte hoofdstukken, een goed in elkaar passende plot en boeiende personages. Het is geen boek waarbij je op het puntje van je stoel zit, maar een goede detective waarin de ontknoping pas volgt na het leggen van talloze puzzelstukjes.

De covers van beide boeken zijn zodanig onaantrekkelijk dat ik zelf de boeken nooit opgepakt zou hebben in de boekhandel. Dit is dus een goede les, want schijn bedriegt. Zowel Een beestachtig verbond als Fataal verlangen zijn de moeite waard en dit betekent voor mij dat ik alweer een serie moet gaan bijhouden. Ik kijk nu al reikhalzend uit naar het derde deel.