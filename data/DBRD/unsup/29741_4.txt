Dit is het tweede boek dat ik lees van Mo Hayder en zeker niet de laatste. Heerlijke vlotte schrijfstijl die je volledig meeneemt in het verhaal. Ik ben fan van korte hoofdstukken omdat je het boek dan sneller even tussendoor pakt.

Dit boek heeft een aantal verrassende ontknopingen, waarvan ik er eigenlijk maar 2 (en dan niet ten aanzien van het hoofdverhaal maar juist bij randzaken) een beetje had zien aankomen.
Knap is ook dat je gedurende het verhaal duidelijk merkt dat het onderdeel is van een serie, maar dat ik daar geen 'last' van had. Het is niet storend als je de boeken niet in de juiste volgorde leest.