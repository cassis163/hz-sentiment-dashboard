Beetje raar om een boek waaraan ik heb meegeschreven zoveel sterren te geven, maar ik doe het toch. Want het is een boek geworden waar we trots op zijn.
De (koepel)roman Schaduwreis omvat dertien verhalen, geschreven door dertien verschillende auteurs en spelend in dertien verschillende landen. Daarnaast, beter gezegd daardoorheen is het verhaal van Nadine geweven. Nadine is een jonge vrouw die op zoek gaat naar (sporen van ) haar vader aan de hand van aan haar gerichte ansichtkaarten, ooit door hem geschreven. Ze maakt een Schaduwreis en bezoekt dezelfde landen die hij ooit bezocht. In elk verhaal duikt ze op en maakt iets los bij de hoofdpersonen. Of ze haar vader vindt, blijft tot het laatst toe spannend.