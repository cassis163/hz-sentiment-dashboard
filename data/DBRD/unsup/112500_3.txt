Dit is een heel geestig boek over een aantal vrouwen die een leesclub vormen en die voor de rechtbank, voor een vrouwelijke rechter, vertellen over hun bootexcursie in het verre Schotland met een door hen bewonderde auteur. De auteur die uiteindelijk de excursie niet heeft overleefd. Het is eigenlijk maar één vrouw die het woord doet maar door haar verhaal en haar reacties op de opmerkingen van de anderen krijg je een heel goed beeld van de rechtszitting die plaatsvindt en in flashbacks ook van hun belevenissen op weg naar en tijdens de bootexcursie. De typetjes worden zo levensecht neergezet, de gebeurtenissen zo ironisch beschreven, en de opmerkingen en observaties van de ik-figuur zijn zo scherp, zelfs vilein af en toe, het was heerlijk om dit boek te lezen. Het is een dun boekje dus ik had het in een mum van tijd uit. Leuk en grappig boekje, een aanrader !