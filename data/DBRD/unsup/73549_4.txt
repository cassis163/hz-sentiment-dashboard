Wauw, als je bekend bent met de schrijfstijl van kendare blake, weet je dat je vanaf de eerste bladzijde je in een andere wereld begeeft. Dit boek heeft mij wederom niet teleur gesteld en mij het gevoel gegeven alsof ik midden in het verhaal stond.

We gaan verder met de serie en wat is het spannend! Je weet als je de eerste boeken hebt gelezen dat er nu 1 zus aan de macht is. Dit boek wordt er vooral op haar gefocust. Hoe is het om te leiden, hoe is het zonder haar zussen en hoe ga je om met iets wat in je zit. Daarnaast blijft het spannend of deze zus haar macht wel vast houdt.

Het is weer een magisch en enorm spannend verhaal dat vlot loopt. Soms zelfs erg vlot. Ik ben dan ook blij dat het niet bij 2 boeken is gebleven, omdat deze reeks oorspronkelijk een duologie zou zijn. Nu kunnen we gelukkig nog langer genieten van de wonderlijke wereld van de drie koninginnen.

Wederom een echte aanrader en een musthave voor iedereen die stiekem enorm van magische sprookjes geniet.