Een thriller waarin het vrouwelijke hoofdpersonage een expert gevaarlijke stoffen en arboprofessional is, bestaat (volgens mij) nog niet. En dat de auteur weet waar ze over praat, is in het hele boek duidelijk.

De spannende proloog trekt je het verhaal in. Meerdere verhaallijnen spelen door elkaar heen en de auteur weet dit probleemloos in goede banen te leiden. Gebeurtenissen wisselen elkaar in rap tempo af, het verhaal kakt geen enkele keer in, en je leert de verschillende personages steeds beter kennen. Daarnaast leer je ook nog eens wat over gevaarlijke stoffen. Zo weet ik nu hoe je een stinkbom maakt!

De schrijfstijl is beeldend en ik kan me voorstellen dat deze thriller(reeks) verfilmd of als misdaadserie wordt uitgebracht. En met het beroep van dit hoofdpersonage kan je jaren vooruit. Kijk vol verwachting uit naar deel 2.