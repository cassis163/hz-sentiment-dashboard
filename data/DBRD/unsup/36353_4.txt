De wraak van Baudelaire is mijn eerste kennismaking met de boeken van Bob Van Laerhoven. De schrijfstijl weet mij enorm te bekoren alsook het soms aparte taalgebruik met name het gebruik van niet alledaagse woorden. Dit boek past perfect onder de noemer van Misdaadroman. Als de jury voor de volgende editie van de Hercules Poirot-prijs dit boek als maatstaf gaat gebruiken mogen alle misdaadauteurs van het Vlaamse land hun borst alvast nat maken. Het Parijs van eind de jaren 1800 vormen een perfect decor voor deze roman. Spanning en literatuur worden handig verweven tot een mooi tapijt met een verrassend plot.