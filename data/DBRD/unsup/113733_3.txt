De boekjes van Dick van den Heuvel over politiepastor Cas Wulffers zijn plezier om te lezen. Terugkerende hoofdpersonen en een steeds ietsje verder uitdiepen van karakters veraangenamen het leesplezier. De inhoud is over het algemeen niet al te spannend maar wel goed doordacht met een vleugje filosofie en diepgang.
In dit boek wordt wel heel nadrukkelijk verwezen naar auteur Baantjer en zijn hoofdpersoon De Cock met ceeooceekaa. De uitwerking van de moord op de schrijver Boon die een succesvolle reeks detectives heeft geschreven na zijn pensioen is een tikkeltje vergezocht maar goed verwoord.
Aangename lectuur; dit zijn leuke boekjes voor de vakantiekoffer.