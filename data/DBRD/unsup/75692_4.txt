Tijdens mijn vakantie naar Malta mocht ik De Mol van Bart Debbaut lezen, ik had hem op mijn ereader gedownload en in het vliegtuig kon ik al een enorme ruk maken.

Moet ik zeggen dat ik één van de weinige ben (volgens mijn facebook vrienden) die niet naar De Mol kijkt op tv, ik was wel heel benieuwd naar het boek.

Voor ik in een boek begin, kijk ik meestal even op de sociale media en zoek wat over de auteur (als ik die nog niet ken) en zijn boeken op. Stom verbaasd was ik dat op bol.com 1 ster voor De Mol stond genoteerd terwijl al zijn vorige boeken toch wel met veel meer overtuiging waren ontvangen. 1 ster, nou dan moet het wel heel slecht zijn voordat je dat aan een boek toekent.

Zeker na deze 1 ster recensie gelezen te hebben was ik heel erg benieuwd naar alle fouten en of ik De Mol ook meteen kon ontmaskeren.

De opzet was even simpel als ingenieus: zet tien mensen bij elkaar, laat ze opdrachten uitvoeren waarmee veel geld te verdienen valt.

Wat mij al na enkele hoofdstukken opvalt is het correcte Nederlands wat door Bart wordt gebruikt. Het is dat ik weet dat het een Vlaming is, maar dit kun je bijna niet terug vinden in het boek. Aan het einde enkele uitdrukkingen, die er naar wijzen. De zinsopbouw is mooi en de plotwendingen zijn daar waar ze horen. Ook ik als leek had al gauw door welke Mol erin het spel zat, maar daar bleef het niet bij. Meerdere mollen nemen je mee in een spel vol leugens en manipulatie. Wat zou je zelf doen om anderen te “redden”. Mogen ze weer in het spel komen, omdat je het ze gunt of toch niet, je hebt dan minder kans om te winnen.

Die ene ster op bol.com, kan ik echt niet begrijpen, het was een heerlijk boek vol mollen trucs en plotwendingen. Voor mij een aanrader, zeer zeker voor de mollen fans, maar ook voor hen die het spel niet kennen.

Ik heb heerlijke uurtjes genoten van dit De Mol boek.