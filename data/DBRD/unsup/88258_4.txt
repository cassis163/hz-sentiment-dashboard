Bij het zien van de schitterende cover krijg je al een kleine indruk van waar het boek over kan gaan. Als je niet bekend bent met de term 'zwanenzangen' kan je alleen maar gissen naar wat er bedoeld wordt met de titel. Gelukkig wordt in het voorwoord de titel uitgelegd, wat ermee bedoeld wordt en begrijp je daarna waarom er voor die titel is gekozen.
Het boek is chronologisch geschreven, althans beginnnend op 1 januari en eindigend op 26 december, en dan de naam van de artiest die op die dag gestorven is, in welk jaar hij geboren is, in welk jaar hij gestorven is en de titel van zijn zwanenzang. De hoofdstukken zijn niet te lang waardoor je het boek ook tussendoor kan lezen.
Het is een boek waarbij je geregeld roept van: 'ach ja, hem kende ik van tv', 'van haar was ik een heel grote fan' en 'och ja, dat weet ik nog toen zijn overlijden bekend werd gemaakt in het nieuws'. Denk aan Elvis Presley, Buddy Holly, Janis Joplin, Roy Orbison, Bob Marley, John Lennon en Herman Brood. Je komt wat meer te weten over de artiesten, wie ze waren, hoe ze waren, hoe ze overleden, voor als je dat nog niet wist en waarom het genoemde nummer een zwanenzang is, waar je dat aan kan merken. Je gaat anders naar de genoemde nummers kijken. Je wilt de nummers op YouTube op gaan zoeken en beluisteren. Je komt erachter hoeveel soorten zwanenzangen er zijn en wat vaak opvalt aan de zwanenzangen, wat de meeste zwanenzangen gemeen hebben.
Na het lezen van dit boek bedenk je dat het wel opvallend is hoeveel artiesten verongelukken tijdens een vliegtuigongeluk en hoeveel artiesten bezwijken aan de drugs en alcohol, maar ook door (zelf) moord. De foto's maken het boek af.
Kortom; dit boek is een echte aanrader voor de popmuziekliefhebber.

Lees verder op https://surfingann.blogspot.nl/2018/01/zwanenzangen-bernard-hulsman-pieter.html.