4,5 sterren. De eerste psychologische thriller van deze auteur en meteen eentje dat me intrigeerde. In een wereld waar bloed en gruwelijke scènes tegenwoordig veel aan bod komen in boeken, vond ik dit een verademing.
Twee broers die elkaar niet kunnen luchten belanden noodgedwongen samen in een kasteel. Genoeg voer om er een intrigerende thriller van te maken, wat deze auteur dan ook deed. Geen bloederige scènes maar interessante dialogen en vooral een verhaal waarvan je wil weten hoe het eindigt. Plus een twist van jewelste. Aanrader.