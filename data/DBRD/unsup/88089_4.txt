Incredible India! Wie er geweest is hoef ik vast en zeker niet te overtuigen dat dit een waarheid als een koe is... You love it or hate it...maar haat en liefde liggen soms kort bij elkaar! Zolang er maar geen sprake is van onverschilligheid en onverschillig zal deze natie, smeltkroes van culturen, religies niemand Iaten. Incredible India! dat ging er de laatste dagen vaak door mijn hoofd bij het lezen van de roman 'Het ministerie van opperst geluk' van schrijfster Arundhati Roy. Het is geen gemakkelijk te lezen roman. De vele uitwijdingen geven evenwel de lezer een duidelijk beeld bij de fictieve verhaallijn. Het hoeft geen betoog dat de schrijfster weet wat er in haar land speelt. Haar engagement, gedrevenheid alsook haar politieke visie spatten als het ware van de geschreven bladzijden af. Naar mijn mening zit de sterkte van deze roman eerder in de uitwijdingen dan in de fictieve verhaallijn die soms wat protserig, overdadig aandoet. Maar al bij al een zeer geslaagde roman.