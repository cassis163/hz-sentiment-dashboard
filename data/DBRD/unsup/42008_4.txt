Wat bezielt een goed uitziende kerel die net zijn zaak heeft verkocht en getrouwd is met een beeldschone vrouw om een robbertje te gaan vechten met de Russische maffia? Het antwoord is eigenlijk te simpel voor woorden; hij voelt tijdens die geweldadige operaties het leven weer door zijn aderen stromen. Sil Maier is een moeilijke kerel die vooral met zichzelf overhoop ligt. De actie, het geweld is zijn uitlaatklep. In zijn vrije val trekt hij fotografe Susan Staal met zich mee. Onrust is een snelle thriller. Goed geschreven. Het verwijt dat het af en toe wat ongeloofwaardig overkomt deel ik niet. Esther Verhoef heeft een bijzonder spannend boek geschreven, en dat lukt je niet met hoofdpersoon Evert Jansen uit Made die zich uitleeft in esoterisch kantklossen.

Ik twijfel tussen drie of vier sterren, maar ga voor het laatste. Prima boek.