Vanaf het eerste hoofdstuk werd ik gegrepen door dit verhaal. Het begint met een volwassen Gwen die terugblikt op een moeilijke tijd in haar jeugd. Gwen is een gewoon meisje op een gewone school, die, behalve ruziënde ouders die haar weinig aandacht geven, eigenlijk weinig zorgen heeft. Tot de dag dat ze Danny leert kennen. Hoe een kleine inschattingsfout grote gevolgen kan hebben…
De gevoelens van Gwen worden zo goed beschreven dat ik het verhaal in een keer uitgelezen heb. Het boek is op zo’n manier geschreven dat het prettig leest, ondanks het serieuze onderwerp. Ik leefde echt mee met Gwen en had tranen in mijn ogen bij het laatste hoofdstuk, waar je nogmaals een stukje van de volwassen Gwen leest.
Susanne vertelt welke gedachte leidde tot het idee voor dit boek in haar nawoord. Ik moet zeggen dat die gedacchte ook bij mij opkwam. Maar na het lezen van dit boek besef ik ook hoe snel een situatie kan escaleren, van dit boek kreeg ik dus ook een lesje niet te snel oordelen.
Van mij krijgt dit boek dan ook 5 sterren.