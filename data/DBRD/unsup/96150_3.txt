Een boek geschreven door een jonge Wattpad-schrijfster. Onwijs tof natuurlijk en daarom ook veelbelovend. Mijn verwachtingen waren dan ook hoog, maar het boek viel mij toch een beetje tegen.

Ik Kan Je Niet Vergeten is een mooi boek, zonder twijfel. Het gaat over Levi die sinds de dood van zijn vriendin Delia niet meer praat. Als hij Delilah tegenkomt verandert dat langzaam. Een tragisch verhaal waarbij ik bij sommige pagina's echt wel even moest slikken. Maar toch werd ik niet zó geraakt dat ik het een fantastisch boek vind. En dat is heel erg jammer.

Het verhaal mist voor mij dat beetje extra. De extra emotie in het verhaal. Hoewel het er wel is, werd ik niet geraakt door alle scènes. Misschien ligt het aan de personages, waar ik vaak vraagtekens bij zette - wie is Delilah bijvoorbeeld écht? Daar lees je veel te weinig over. Diepgang in ieder personage, niet bij Levi alleen, dat had ik graag gezien. Verder vond ik de dialogen in het verhaal wel erg goed en realistisch. Zo zat Levi soms in een restaurant omdat hij was meegesleurd door zijn vader en brak hij daar, of werd hij boos. Iets wat je in het verhaal goed kan begrijpen.

Ik geef Ik Kan Je Niet Vergeten 3 sterren. Het is een mooi boek, maar niet fantastisch. Geen boek waar je dagenlang nog over nadenkt in je hoofd (helaas!).