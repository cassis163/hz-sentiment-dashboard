Welke Vlaming keek er vroeger nu niet naar de talkshow van Sonja. Het was steevast een gespreksonderwerp in de ochtend op het werk. Haar scherpe alerte reacties en haar gedurfde onderwerpen. In haar luisterboek neemt ze geen blad voor de mond, ze is heel openhartig op een erg rustige manier. Het feit dat ze het boek zelf leest is absoluut een meerwaarde, daardoor komt het nog meer binnen, de pauzes, de klemtonen, de intonatie. Ik heb met groot respect het boek beluisterd en gemerkt dat ze zelf met heel wat vragen zit over haar eigen leven waar ze geen antwoord op heeft gekregen. De manier waarop ze in het boek daarover filosofeert vind ik wel mooi, het 'wat als?'.
Het is een stukje persoonlijke geschiedenis dat ze vertelt, maar ook toch herkenbaar denk ik voor heel wat mensen. Het toont ook dat hoe bekend je ook bent, wat je meemaakt, wat je overkomt is niet anders dan bij andere mensen.