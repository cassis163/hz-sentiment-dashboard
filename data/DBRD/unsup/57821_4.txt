Michael Turner heeft zijn hele kindertijd doorgebracht in een weeshuis. Hij voelde zich erg verbonden met, en verantwoordelijk voor zijn één jaar jongere kamergenoot Sean. Op een dag komt Sean bij pleegouders terecht en blijft Michael eenzaam achter. Hij houdt het niet langer vol in het tehuis en loopt weg. Enkele jaren later lijkt het wel of Michael heeft het allemaal voor elkaar, hij is advocaat bij een gerenomeerd bedrijf en heeft de liefde van zijn leven ontmoet, Rebecca (Becky) Blake. Maar dan komt Max op het toneel. Max is de nieuwe huisbaas van Michael en Becky. Hij heeft in zijn kindertijd ongeveer hetzelfde meegemaakt als Michael en ziet in hem een zoon. Michael voelt zich tot Max aangetrokken als door een magneet. Hij wordt door Max gemanipuleerd op alle mogelijke manieren. Het gaat van kwaad naar erger. Max gaat ver, heel ver, gevaarlijk ver zelfs... Dit is een boek waar eigenlijk niet echt veel in gebeurt. Maar het is op een heel meeslepende manier geschreven. Bij iedere bladzijde die je omdraait, wordt je nieuwsgieriger gemaakt. De diepgang zit hem in het psychologische aspect. De wijze waarop iemand anderen kan manipuleren en als een marionet aan een touwtje doen dansen. Als je houdt van psychologische thrillers is dit een echte aanrader!