Het boek De macht van meneer Miller kun je in drie stukken verdelen:
1. Het begin. De kennismaking met de hoofdrolspeler Michael Bellicher en diens ontdekking van een almachtig netwerk met criminele trekjes. Dit deel van het boek is van onnederlandse klasse. De overeenkomsten met het verhaal en de schrijfstijl van Paranoia van Joseph Finder zijn enorm; jong succesvol medewerker wordt na een drinkgelag ontslagen. 's nachts waart hij door zijn kantoor in een poging zijn ontslag ongedaan te maken. Dit deel is zoals door een andere recensent omschreven "Een werkelijk onvoorstelbaar goed boek!"
Een echte pageturner waarbij je steeds wilt weten hoe het verder gaat.
2. De achtervolgingen. Waar Bellicher ook gaat, telkens weten ze hem te vinden en slaan ze op hem in. Op het nippertje weet hij steeds met gekneusd lichaam miraculeus te ontsnappen. De mensen waar hij toevlucht zoekt treft hetzelfde lot of worden zelfs vermoord.
Dit deel is iets minder geslaagd. Je vraagt je af hoe groot die rugzak wel moet zijn die hij overal mee naar toe sleept. Wat daar allemaal uitkomt...
3. De ontknoping. Met hulp van een groep hackers is hij zelfs Mr. Miller te slim af. De manier waarop dat gebeurt lijkt mij erg simpel. De overkomst uit Zuid-Afrika van 213 mannelijke familieleden van Breger, de vijand van Bellicher, is een beetje overdone en onrealistisch. Zelf zou ik nog geen 5 mensen weten te mobiliseren.
Samenvattend: heel goed boek. Amerikaans aandoende spanning en schrijfstijl. Joseph Finder lijkt het grote voorbeeld voor Charles Den Tex. Af en toe wat onwaarschijnlijk, maar dat zij hem vergeven. Aanrader met 4 sterren.