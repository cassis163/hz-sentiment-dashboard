Menno de Koning begint zijn voorwoord met de definitie van het woord superheroes en dat hij als klein kind hoopte op een ochtend wakker te worden met superkrachten. Maar aangezien het maar een droom bleef, is de auteur zich beginnen toeleggen op zijn zelfvertrouwen. Want mensen met veel zelfvertrouwen zijn uiteindelijk al een beetje een superhero.
Een kleurrijke inhoudsopgave en indrukwekkende foto’s geven de echte start aan dit boek.
Gerechten onderverdeeld in hoofdstukken met cool klinkende namen als Texmex, Savoury Murica, Dripping drip cakes en Sweet Murica maken me nieuwsgierig naar de rest van het boek.
Ieder hoofdstuk begint Menno met een verklaring van de hoofdstuktitel. Daarna volgt het ene lekkere gerecht na het andere, mooi opgedeeld in een kolommetje ingrediënten, een paginagrote foto, een duidelijke werkbeschrijving en een tip om je gerecht nog een extraatje te geven.
Voorts maakt de auteur plaats voor zijn eigen superheroes, gaande van La mamma Patrizia, Mimi, Julius, Julia Child… over zijn BFF naar zijn moeder. Omdat al deze mensen voor hem supermensen zijn.
Van hartig naar zoet, van Sloppy Joe naar een Funifetti Drip Cake of Apple Pie Pop Tarts, het Superheroes kookboek is een lust voor het oog. De taarten zijn meesterwerkjes en de LGBT Rainbow Cookies of The Oreograsm vind ik een topidee die ik zeker ga uitproberen.
Een hardcover met glossy pagina’s maakt dit kookboek toch wel tot een waar verzamelobject.