Van Chanel naar Flanel is een zeker vermakelijk, makkelijk leesbaar boek. Het is geen dik boek waardoor het ook snel weer uit is.

Er gebeurd eigenlijk een hoop in dit boek, zonder dat er details missen. Dat vind ik best knap gezien het feit dat het geen lang verhaal is. Het einde daarentegen vond ik kort door de bocht. Het ging ineens zo snel.

Jenny staat voor het altaar om te gaan trouwen met Terence. In plaats van ja te zeggen, zegt ze nee en gaat er vandoor. Al haar spullen heeft ze niet, ze had geen baan en ook geen geld. Desondanks weet ze naar Canada te vliegen om haar oom te bezoeken. Daar aangekomrn blijkt er iets met haar oom gebeurd te zijn, zijn de inwoners vriendelijk maar is er tegelijkertijd wel iets gaande in het dorp. Jenny begint steeds meer zichzelf weer te worden en een plek te hebben gevonden waar ze gelukkig is.