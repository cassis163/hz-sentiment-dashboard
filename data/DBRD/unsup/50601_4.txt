R.J. Ellory, de auteur die in 2012 werd ontmaskerd dat hij, onder een andere naam, positieve recensies schreef en publiceerde over zijn eigen boeken. De goede man heeft zijn nederige excuses aangeboden en had die schelmenstreek ook helemaal niet nodig!
Inmiddels is zijn naamsbekendheid wereldwijd enorm gegroeid en dat heeft meer met zijn boeken te maken dan de recensies van zijn hand. Dat hoort ook zo, die waardering is ook veel duurzamer en kent een langere houdbaarheid.

Op dit moment is het alweer een aantal weken geleden dat een aantal leesclubleden in de Amsterdamse Schreierstoren verzameld hebben gezeten en met open mond naar zijn betoog hebben geluisterd. De creatieve man heeft uitgelegd op welke wijze hij zijn verhalen opbouwt en wat er bij nodig is. Toen zijn verhaal klaar was, bleek nagenoeg alle vragen ook al beantwoord te zijn. Als leuk aandenken werd zijn nieuwste thriller Bekraste zielen door hem voorzien van een persoonlijk tintje en kon heel de club door naar Bitter zoet. Bekraste zielen is in Crimezone leesclub Ia-15 onderwerp van discussie geweest.

Bekraste zielen gaat voornamelijk over de twee halfbroers Digger (Elliot) Danziger en Clay (Clarence) Luckman. Na een vrij trieste jeugd komen ze in een jeugdgevangenis terecht waar ze in aanraking komen met Earl Sheridan, ongeveer het slechtste geweten wat o de wereldbol heeft rondgelopen. Na hun vlucht en de nodige moordpartijen overlijdt Sheridan en gaan de beide halfbroers ieder hun eigen weg. Dan begint het verhaal eigenlijk pas goed.

Bekraste zielen is het verslag van de zwerftocht van beide broers waarin de een moordend zich voortbeweegt en de ander nog een geweten heeft waar hij naar luistert. Veel spanning en harde scènes die je meenemen naar de zwarte geest die huist tussen de oren van een van de broers. Het einde van dit avonturenboek is niet helemaal in overeenstemming met het verhaal maar drukt de waardering niet echt naar beneden.