Dankzij Koboplus kon ik gaan ontdekken waarom de boeken van Wight zo'n succes waren en leidden tot die serie die ik als kind op tv zag. Die serie was opmerkelijk weinig truttig, en dat zijn de boeken ook niet. Wight beschrijft met liefde de natuur van Yorkshire, maar ook met compassie het karige bestaan van de boeren. Het vermakelijkst is hij als hij zichzelf met typisch Engelse humor op de hak neemt. Zijn onhandige versierpogingen bij de mooie Helen. Zijn beginnersblunders bij ervaren boeren. Zijn worstelingen met de onvoorspelbare baas van de praktijk. Meer persoonlijke geschiedschrijving dan nostalgisch plattelandsromantiek.
Dat hij voortdurend met zijn handen in koeien zit te wroeten of aan kalveren zit te trekken die niet geboren willen worden - niet helemaal mijn ding - neem je dan maar voor lief.