spectaculaire aktie en echte personages maken dit boek tot een must voor de ware Crichton-fan.,Verlangend heb ik uitgegeken naar het moment dat Prey, het nieuwe boek van Michael Crichton, in Nederland zou verschijnen. Enkele dagen terug ontving ik het boek, dat evenals Jurassic Park een verhaal is dat gaat over uit de hand gelopen technologische ontwikkelingen.

Binnen vijftig a honderd jaar zal er waarschijnlijk een nieuw soort organismen ontstaan. Deze organismen zullen kunstmatig zijn in die zin dat ze oorspronkelijk ontworpen zijn door de mens. Ze zullen zich echter gaan voortplanten en evolueren tot iets anders dan de oorspronkelijke vorm: ze zullen leven volgens iedere redelijke definitie van het woord. Deze organismen zullen zich op fundamenteel andere wijze ontwikkelen... Met zeer grote snelheid... De impact hiervan op mensheid en biosfeer kon weleens enorm blijken, groter dan die van de Industriele Revolutie, kernwapens of milieuvervuiling.Nu is het moment op stappen te ondernemen om de opkomst van kunstmatige organismen een vorm te geven...

Hiermee begint Prooi, een quote van Doyne Farmer en Alletta Belin uit 1992. Eigenlijk maakt de Amerikaanse bestseller direct duidelijk waar het in de boek om draait en zoals we gewend zijn van hem ligt de basis van het onderwerp ook nog eens in gedegen onderzoek naar de materie. Dit wordt nog eens ondersteund door een opsomming van de geraadpleegde literatuur dat drie paginas beslaat.

Crichton neemt je in een sneltrein vaart mee in de beangstigende wereld van nanotechnologie, genetische manipulatie en kunstmatige intelligentie. Prooi is zo beeldend geschreven dat het leest alsof je een film aan het kijken bent, een cliche maar een betere vergelijking is ondenkbaar. De auteur kennende hoeven we op de film waarschijnlijk ook niet al te lang te wachten...

Crichton verstaat de kunst om zo geloofwaardig te schrijven dat het je als lezer niet meer uitmaakt waar precies de grens ligt tussen realiteit en fantasie. Een verschrikkelijk spannend plot, spectaculaire aktie en echte personages maken dit boek tot een must voor de ware Crichton-fan en een absolute aanrader voor zij die kennis willen maken met het techno-genre dat door Crichton is uitgevonden.