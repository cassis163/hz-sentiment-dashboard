Spannend, goed uitgewerkt boek van Anne Holt. Het verhaal is overzichtelijk, maar door de vele verwikkelingen moet je er wel je aandacht bijhouden. De draden van een misdaad uit de jaren vijftig van de vorige eeuw blijken zich steeds meer te verbinden met de draden van de misdaad waar het boek eigenlijk over gaat. Ik vond de persoon van Inger Johanne blijvend vaag, ze kwam niet goed uit de verf. Wellicht dat de lezer haar in een vervolg beter leert kennen. Nu irriteerde ze me af en toe met haar besluiteloosheid, onzekerheid e.d. Maar als profiler blijkt ze het uiteindelijk bij het rechte eind te hebben. Ingvar is een zeer sympathiek overkomende politieman en ik zie er naar uit hem beter te leren kennen.
Prima verhaal, maar niet voldoende voor 4 duimpjes wat mij betreft. En omdat halve duimpjes niet gegeven worden, blijft het boek steken op 3.