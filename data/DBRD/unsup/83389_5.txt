#JoakimZander #DeZwemmer

Joakim Zander, geboren in Zweden, Stockholm (1975). Een vruchtbare plek voor auteurs, Scandinavië.
Het lijkt wel of ze de auteurs hier zo uit de vijver vissen, het één na het andere boek komt hier vandaan.
Onlangs verscheen het debuut De Zwemmer van deze Zweedse auteur. Een man met al een hele loopbaan achter zich,
hij studeerde rechten en promoveerde in Maastricht. Met zijn proefschrift won hij de Rabobank-prijs.
Hij heeft gewerkt voor het Europees Parlement in Brussel en is nu in Helsinki EU-advocaat, waar hij ook woont.
Dit debuut is inmiddels aan meer dan 26 landen verkocht.

Wie is De Zwemmer? Wat speelt zich af in Brussel? Op een dag krijgt de Zweedse Klara die werkzaam is in Brussel,
via een vriend te horen over de martelingen van krijgsgevangen in Amerika. Vanaf dat moment zijn ze hun leven
niet meer zeker. Wie heeft het op hen voorzien en welk vuil machtsspelletje wordt hier uitgevochten over de
ruggen van onschuldige mensen?

Dat de auteur kennis van zaken heeft is goed te merken, hij overtuigd met deze pakkende thriller van Internationale
kwaliteit! Het boek speelt zich af in december 2013 en voert ons af en toe ook terug naar de jaren '80 en '90. Dit via
diverse plekken op aarde, van Amsterdam, Zweden en Syrië tot aan de Verenigde Staten.

Zander lijkt een geboren talent en heeft met de Zwemmer een ontzettend spannende en verrassende thriller geschreven.
Geen dertien in een dozijn verhaal. En het is al helemaal niet voor te stellen dat dit een debuut is.
De auteur kan zich meten met grootheden als Robert Ludlum of Michael Robotham.
Zander heeft een ontzettend mooie schrijfstijl. Sommige hoofdstukken zijn zo prachtig geschreven dat het leest als een roman.
Maar het overgrote deel leest als een fantastische en spannende thriller die de adrenaline door je lichaam doet pompen.
Ook de karakters zijn overtuigend en IJzersterk, je kunt je helemaal inleven in Klara, George en Mahmoud en wat hen allemaal
overkomt in deze keiharde maatschappij.
Je ziet het allemaal als een film aan je voorbijgaan en het kan dan ook niet anders dat dit boek verfilmd gaat worden
als je het mij vraagt. Volgens de uitgever is het een mix van Borgen en Homeland, ik zou hier nog een snufje Jason Bourne aan toe willen voegen.

Een boek dat je oppakt, bezig houdt en niet meer loslaat totdat het uit is. Een verhaal dat nergens ontspoord, maar naar
mijn idee volledig klopt. Een absolute must-read. Ik ben heel benieuwd wat deze auteur met zo'n droomdebuut ons nog
meer te bieden heeft!

★★★★★