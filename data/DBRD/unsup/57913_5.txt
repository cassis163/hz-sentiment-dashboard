In Nephilim – Kind van de wegen (deel 1) maak je kennis met Amsterdam en een groot deel van Turkije en Koerdistan, de mystieke geschiedenis van deze gebieden, gevallen engelen en sjamanen.

Thuis trekt ze het niet meer en wanneer ze Altan ontmoet vertrekt ze al snel met hem naar zijn geboorteland, hier maakt ze kennis met een voor haar compleet nieuwe wereld. Niet alleen zijn daar de tradities zo anders als in Nederland, maar ze wordt vooral ook geconfronteerd met het feit dat ze hier een vreemdeling is die meer dan eens met de nek wordt aangekeken door vooral de vrouwen in Turkije en Koerdistan. Toch weet ze steeds weer de kracht te vinden om zich te mengen in de voor haar onbekende cultuur en maakt ze tijdens haar reis keer op keer nieuwe vriendschappen. Ze doet mee aan rituelen van de vrouwen, maakt kennis met zigeuners en sjamanen en leert van hen een hoop over de gevallenen. Dit komt goed van pas wanneer blijkt dat een van de gevallenen het voorzien heeft op haar man.

Nephilim – Kind van de wegen bruist van de magie, cultuur, spiritualiteit en de vele vormen van liefde. Stel jij je graag open voor mogelijkheden en is niets je bij voorbaat vreemd is dan is dit boek zeker een aanrader. Laat je verrassen.