Nadat ze zowel haar relatie als haar baan kwijtraakt, vertrekt Fien naar Vlieland en trekt daar in de woning van haar onlangs overleden tante Nel. Op het eiland komt ze weer tot zichzelf en bouwt een nieuw leven op tussen de eilanders. Dit lukt haar aardig, tot haar verleden haar inhaalt.

Ik heb erg genoten van dit boek, en ben een beetje van Vlieland gaan houden. Door de prettige schrijfstijl leef je helemaal mee met de belevenissen van Fien en de andere eilanders. Het verhaal heeft zowel luchtige als serieuze onderwerpen en als je van feelgood boeken houdt, mag je deze niet missen!