Op zeer herkenbare en komische wijzen beschrijven Hermsen en Renes waarom het toch zo verschrikkelijk lastig is om het gedrag van mensen te beïnvloeden. Aan de hand van verschillende thema's wordt uitgelegd hoe het werkt en waarom het (niet) werkt: gewoonten & impulsen, weten & vinden, zien & beseffen, willen & kunnen en doen & blijven doen. Tot slot geven ze per thema een aantal vragen die je jezelf kunt stellen voorafgaand en tijdens een veranderingsproces. Een leuke kennismaking met de psychologie van gedragsbeïnvloeding.