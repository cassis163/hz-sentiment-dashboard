Paula Maguire is forensisch psycholoog, dochter van een rechercheur, werkzaam op de scheidslijn tussen Groot BrittanniÃ« en Ierland. De wonden van de oorlog, de IRA, de verschillen tussen katholieken en protestanten zijn nog goed merkbaar. Haar moeder is op een dag toen ze twaalf of dertien was verdwenen.
Ze wordt bij een zaak gehaald van een verdwenen baby, pas geboren en meegenomen uit het ziekenhuis door een onbekende. Het ziekenhuis staat in rep en roer. Toch wordt de baby enkele dagen later ongedeerd en gezond teruggevonden. Niet de dader, die blijft spoorloos.
Paula voorspelt dat het niet bij een ontvoering zal blijven en ze heeft gelijk. Kort daarna verdwijnt een baby van zes maanden.
Deze zaak met baby's en ontvoeringen is heel lastig voor Paula die zelf net ontdekt heeft dat ze zwanger is. Alleen weet ze niet goed wie de vader is, wat ze op dit moment met een baby in haar leven moet en of ze het kind wel wil houden. Ze moet zich dwingen gefocust te blijven op de zaak en haar emoties in bedwang houden.

Dit was een heel goede thriller, spannend, gedetailleerd beschreven, tot op het einde bleef ik in het ongewisse hoe de vork nu eigenlijk aan de steel zat. Goed gedaan.