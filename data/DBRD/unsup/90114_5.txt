Met het boek " Bloedbroeders" lezen we het op waarheid gebaseerde verhaal van een bende criminelen onder leiding van destijds beruchte gebroeders Verstuyft. Deze bende hield kort na de eerste Wereldoorlog de gemoederen in België sterk bezig met het zaaien van dood en verderf.

De (op late leeftijd) gedebuteerde Vlaamse auteurs weet op een geweldige manier het verhaal voor het voetlicht te brengen. In schitterende Vlaamse volzinnen wordt de lezer vanaf het begin het verhaal ingezogen. Door zijn manier van vertellen is hij ondanks de gruwelijke gebeurtenissen zelfs in staat bij de lezer regelmatig een lach op te wekken.

Naast de spanning laat dit boek zich ook duidelijk lezen als een maatschappelijke aanklacht tegen bepaalde misstanden in België. Met name dit laatste maakt dat dit boek een aanwinst is voor zowel de liefhebber van een spannend verhaal als de lezer voor wie een verhaal meerdere lagen moeten hebben.

Voor mij is dit boek een geweldige vertelling van een geboren verteller. Daarom 5 verdiende sterren.