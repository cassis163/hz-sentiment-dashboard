Het boek gaat over Evelyn Meyer die Engelse literatuur studeert in Londen. Zij huurt een kamer bij Joy die haar ouders in een vliegtuigongeluk heeft verloren. Ze is bevriend met Lily-Rose, die ook een kamer van Joy huurt. Ze wil alles zelf regelen en doen. Maar dat lukt niet zo erg. Ze raakt al snel achter met de huur. Joy dreigt haar uit haar kamer te zetten en Evy wil geen hulp aan haar ouders vragen. Ze is ook nog net haar baantje kwijt. Met hulp van Lliy-Rose krijgt ze een baantje op een jacht. Tot die tijd wordt ze ook nog bedreigt en heeft ze vreemde nachtmerries. Wanneer ze dan ook nog eens getuige is van een brute moord waarvan ze zich niets kan herinneren beginnen de problemen pas echt.

Lydia van Houten heeft met dit boek een heel spannend verhaal met een twist geschreven. Je leeft heel erg mee met Evy en hoopt dat ze haar zaakjes op orde kan krijgen. Maar als dan alles mis gaat wil je maar door blijven lezen om te weten of alles wel goed komt. Je wordt tijdens het lezen verschillende keren op het verkeerde been gezet. Om niet te veel weg te geven zeg ik alleen nog dat het einde zeer verrassend is. Ik heb dit boek in één ruk uitgelezen!