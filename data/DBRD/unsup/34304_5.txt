Zoals we gewend zijn van Lucinda Riley beschrijft zij ook in Maan, de omgeving met passie en emotie. Gedetailleerd, uiterst beeldend en bijna tastbaar. We reizen terug naar 1912 Sacromonte, Granada, Spanje daar begint het verhaal van Tiggy. Tiggy, of wel Taygete, de dochter met de helende handen, geeft een mysterieus sfeertje aan Maan, haar Gitano-roots (zigeuner roots) hebben een zweverige lading, welke Riley weer op een onovertroffen manier weet neer te zetten. De zoektocht van Tiggy, is avontuurlijk en geeft een heel duidelijk beeld van het leven van de Gitano`s in de vorige eeuw, hun gevecht tegen de vooroordelen, de Payo`s en het verschil tussen arm en rijk, worden helder belicht door Riley.
“Ik had sindsdien geleerd mijn mond te houden wanneer ik dingen ‘wist’. Zoals ik ook wist dat Pa Salt niet dood was…”
Ook in Maan lopen heden en verleden door elkaar heen, Riley weet hier een juiste verdeling in te maken, de verhelderende hoofdstukken uit het verleden worden op een passend moment afgebroken voor een reis naar het heden, waarin Tiggy worstelt met haar gevoelens en haar afkomst. Dit is de kracht van de zeven zussen serie. Elke zus komt uit een ander werelddeel en Lucinda Riley weet dit werelddeel zo overtuigend te beschrijven, dat alles in elkaar valt, de geschiedenis, de afkomst van de zus en zelfs jij als lezer past daar precies tussen, als het ontbrekende puzzelstukje welke de puzzel compleet maakt. In het laatste hoofdstuk laat Lucinda Riley je kennismaken met Electra, de zesde zus. Dit boek verschijnt eind 2019, Riley bevindt zich nu in Kenia om daar het boek te schrijven. We moeten nog even geduld hebben dus, maar gelukkig kunnen we nog nagenieten van de eerste vijf delen, en kennismaken met de andere boeken van Riley die nu ook in Nederland verschijnen.
Maan, weet mij te veroveren, Lucinda Riley laat het verhaal schitteren, haar warmte voor de karakters en de intrigerende zoektocht naar Tiggy haar afkomst, maken er een krachtige Maan van. Eenmaal gevangen door Lucinda Riley haar schrijfkracht, ben je verloren en wil je alles lezen.
De Hype, Lucinda Riley gaat nog even door……Gelukkig
Moon Kager