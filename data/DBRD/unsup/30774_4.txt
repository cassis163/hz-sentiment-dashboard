Indigo is een YA van Latoya Moirae. Dit was mijn eerste boek van deze schrijfster.

Indigo gaat over Caro en haar twee beste vrienden, de broers Nick en Noah. Zoals elk jaar gaan hun families met elkaar op vakantie in Portugal. Nick, de oudste, komt een dag later en Caro en hij merken dat hun gevoelens toch wel zijn verandert, maar komt dit door de hormonen of zijn dit echte gevoelens?
Er gebeuren tijdens de vakantie steeds meer ongelukjes met Caro's vader, Wyn, die zo zijn eigen problemen blijkt te hebben die steeds meer aan het licht komen.
Caro komt er achter waar haar hart echt ligt nadat ze de bloedmooie en mysterieuze Pia heeft ontmoet. Caro en Pia sluiten vriendschap. Ondertussen raakt Caro verstrikt in een wraakmissie, die is gericht op iemand die lang geleden een jong meisje heeft mishandeld en voor het leven heeft getekend.

Indigo is een Young Adult waarin liefde, spanning en wraak de boventoon voeren.

Ik vind de cover erg mooi en rustig, maar met een mysterieus randje. Ik had na aanleiding van de cover dit verhaal niet verwacht. Maar dat betekend niet dat ik de cover niet bij het verhaal vind passen. De titel vind ik erg bij het verhaal passen.

De schrijfstijl vind ik erg prettig. In het begin had ik wat last met in het verhaal komen, maar dat lag meer aan mij dan aan het verhaal en de schrijfstijl. Ik vind het verhaal goed verlopen. Past naar mijn mening helemaal bij het verhaal.

Indigo is echt een aanrader als je van Young Adult houdt met een spannend verhaal.