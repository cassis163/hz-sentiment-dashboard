Dit derde boek van Khaled Hosseini beschrijft de levens van een
aantal verschillende mensen, waarvan de samenhang niet altijd
duidelijk is. Maar Hosseini schrijft, als in zijn andere boeken,
wel heel mooi. Menselijk leed is door hem heel invoelbaar. Vooral
het eind heb ik met een brok in mijn keel zitten lezen. Zo mooi, en
helaas herkenbaar, over de zorg voor ouders; hun ouder worden. Het
laatste hoofdstuk heeft me overgehaald om 5 sterren te geven.