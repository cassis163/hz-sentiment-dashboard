Wat een heftig boek. Niet per se qua onderwerp, maar vooral het volume. Dik 400 pagina's over Franz Ritter die tijdens zijn slapeloosheid terugdenkt aan de reizen die hij heeft gemaakt als musicoloog en aan zijn onbereikbare geliefde, Sarah. Een enorme bron aan informatie over het Midden-Oosten, Oriëntalisme en musicologie. Bijzonder!
Toch had ik graag net iets meer verhaal gehad. Aan het eind van de nacht is er eigenlijk weinig veranderd. De belofte van Sarah om naar Wenen te komen is pijnlijk als je je beseft dat Franz ernstig ziek is en zij dit niet weet. Zou ze op tijd komen? Bij dit stuk, op de laatste 2 à 3 pagina's van het gehele boek, had ik pas echt het gevoel dat de personages gingen leven.