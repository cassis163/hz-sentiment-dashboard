Terwijl de politie de moord op een dronkelap onderzoekt vindt ze in een container drie jonge vrouwen. Twee zijn er dood, de derde leeft nog. Algauw ontstaat het vermoeden dat de drie uit Oost-Europa komen en naar Noorwegen zijn gesmokkeld. Het enige nog levende meisje, dat De Mus wordt genoemd, slaat echter op de vlucht. Het onderzoek van Anne-kin Halvorsen wordt er danig door bemoeilijkt. Nadat De Mus per ongeluk een hulpvaardige zonderling heeft gedood, wordt het meisje ook nog eens zelf onder vuur genomen.

Containervrouwen bevat alle ingrediÃ«nten voor een spannende thriller met een gezonde dosis maatschappijkritiek. De ontknoping vond ik niet erg verrassend, maar dat werd goedgemaakt door de sterke manier waarop het wanhopige meisje De Mus wordt neergezet.

Toch heb ik moeite met Smages vertelstijl. De Noorse wisselt voortdurend van perspectief, hanteert een luchtige, ironische toon en schrijft ook nog eens - tamelijk ongebruikelijk bij thrillers - in de tegenwoordige tijd. Soms lijkt het alsof je een recensie van een boek leest, in plaats van het boek zelf. Je moet ervan houden, zal ik maar zeggen.