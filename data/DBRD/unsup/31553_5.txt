Kristallen hart is deel 1 in de Drakenijs serie.
Ook deze keer gaat het weer over Fenna, maar in een hele andere setting.

Fenna neemt de uitnodiging om naar de ijsDrakenburcht aan, maar al vanaf het begin voelt het allemaal een beetje vreemd.
De mensen, de draken en zelfs de wind geeft haar een gevoel van onrust.
En later blijkt dat ze niet alleen is uitgenodigd om de draken te bestuderen.

Ik was helemaal verbaasd over dit deel. Op de goede manier!
Enorm leuk om dit verhaal samen te zien komen met de legendes van de wisselkinderen. Die kom ik niet vaak tegen, dus dit was een enorme plus.

Cocky laat goed merken dat dit een heel ander deel van de wereld is. Zowel de mensen als de leefgewoontes tot de klederdracht.
Het geeft je echt het gevoel dat je in dat specifieke deel van Fenna haar wereld leeft.

De personages zijn weer goed neer gezet. Je krijgt over deze personages net wat meer mee dan in de eerste serie.
Een beetje meer achtergrond en karakter en dat is wel prettig.
Het zorgt er ook voor dat je echt met ze meeleeft.

En dan natuurlijk de draken! Ook hier is over nagedacht tot in de details. Hier krijg je iets sneller en meer te maken met draken dan in de Drakenzieler serie. Dus ik was helemaal in mijn element.
Ik ben dan ook van mening dat Zot zijn eigen spinoff zou moeten krijgen.

Dit boek heeft dan ook 5 sterren gekregen van mij. Nu moet ik helaas wachtten tot deel 2 uitkomt.