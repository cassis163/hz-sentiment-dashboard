Derde deel in de Pendergast reeks, weer buitengewoon goed. We ontmoeten een aantal personages uit de vorige boeken, maar ontmoeten ook een aantal nieuwe personages, waaronder Nora, 1 van de hoofdrolspeelsters en archeologe.
Het verhaal begint met de vondst van een 'knekelhuis' de ontdekking hiervan word eigenlijk min of meer in de doofpot gestopt omdat op die plek zo snel mogelijk een appartementencomplex moet verrijzen. Pendergast gaat op onderzoek uit waar dit knekelhuis vandaan komt, uiteindelijk blijkt dat het griezelig dichtbij hem komt. Het onderzoek kost hem ook bijna het leven. Het is weer een erg spannend verhaal wat je in 1 ruk uit wil lezen. Alle gruwelijkheden worden lekker uitgebreid verteld. Je blijft ook tot het einde gissen hoe het nou in elkaar steekt, de uiteindelijk dader was voor mij zeer verassend.