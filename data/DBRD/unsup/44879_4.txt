Volgend jaar is het 100 jaar geleden dat Mata Hari de dood vond voor het vuurpeloton. Beschuldigd en veroordeeld voor spionage. Sindsdien hangt er een sluier van mysterie om deze exotische danseres en meest begeerde vrouw uit het begin van de 20ste eeuw. Was ze schuldig of is ze onschuldig veroordeeld.
In het boek "De Spion" laat de Braziliaanse schrijver Paulo Coelho op een bijzondere manier zijn licht schijnen op deze vrouw. Hij laat Mata Hari zelf haar verhaal vertellen door middel van een brief die zij schrijft aan haar dochter. Mata Hari vertelt in de brief over haar jeugd en haar dromen , over haar verdriet en triomfen. Over hoe het zover heeft kunnen komen en tot het laatst toe blijft zij geloven in haar onschuld.
Daar tegen over zet Coelho het ver haar van haar advocaat in het tweede deel van het boek. Hij geeft zijn visie op het leven van Mata Hari en geeft weer hoe hij denkt dat de wereld tegen Mata Hari aankijkt.

Paulo Coelho schrijft zijn boek op een manier die makkelijk en snel leest maar minder uitdagend is. Door het gebrek aan beeldspraak blijft het wat oppervlakkig. Zijn zo kenmerkende stijl van schrijven met thema's als religie en spiritualiteit komen in dit boek minder duidelijk naar voren.
Door de vorm van het boek (briefvorm) krijg je wel een bijzondere kijk op Mata Hari. Hoewel subjectief (wat het is haar eigen verhaal) laat het goed zien dat zij een slachtoffer is van haar tijd. Coelho laat zien dat ze in bepaalde opzichten haar tijd ver vooruit was, maar dat het aan de andere kant ook tegen zat door eigen toedoen. En Coelho zou Coelho niet zijn als hij dat niet doet door het beschrijven van een Griekse mythe (Psyche).
Hoewel Coelho in zijn nawoord aangeeft de volgorde van enkele gebeurtenissen te wijzigen en het boek zeker geen biografie is, is het wel storend dat hij enkele punten zonder duidelijke reden veranderd. Hij draait volgorde van geboorte van de kinderen van Mata Hari om en noemt Oscar Wilde een Engelse schrijver. Waarschijnlijk een paar slordigheidjes.
Uiteindelijk krijgt de lezer geen antwoord op de vraag die nu al bijna een eeuw de ronde doet: was Mata Hari een spion?
Wel zorgt het boek voor een aangename leeservaring en een leuke opmaat voor een jaar waarin waarschijnlijk meerdere boeken over deze mysterieuze vrouw zullen verschijnen.