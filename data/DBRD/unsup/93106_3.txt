Ik heb deze thriller vlot uitgelezen, omdat ik hem erg spannend vond. Er waren zeker wat nagelbijtende momenten in het boek, welke ik ook uitstekend beschreven vond. Ik zag het voor me, ik was er bij. Buiten dat, waren er ook een aantal momenten waarop ik me buitengewoon irriteerde.

Op de achterkant van het boek staat vermeld; 'verkent de zoektocht naar spiritualiteit'. Ook ik ben me de laatste tijd in het verdiepen in mindfullness en meditatie, maar de manier waarop er in het boek over geschreven wordt heeft totaal geen diepgang. Welke zoektocht? Het enige wat Floor doet is aan boeddha denken en eens diep ademhalen. Dit vond ik meer dan eens, net als Kim, erg irritant.

Daarnaast vind ik de keuzes die de hoofpersoon maakt opvallend. Hoewel ze hierin een persoonlijke verandering door lijkt te maken, waarin ze steeds meer zelf het heft in handen neemt, vind ik het niet inschakelen van de politie erg onwaarschijnlijk. Echter de gebeurtenissen die volgen door die keuze, vond ik weer geweldig spannend om te lezen. Ik snap dus dat de auteur voor deze weg gekozen heeft, maar het had wat mij betreft logischer uit het verhaal mogen volgen.

Als personages vond ik Floor en Buisman goed neergezet. Kim vond ik echter verwarrend. Eerst werd ze neergezet als zeer opstandige dochter die het veel beter voor elkaar heeft als haar moeder. Daarna is het een en al compassie (tenzij het over mindfullness gaat) en besluiten ze samen het avontuur tot een goed einde te brengen. Deze omslag vond ik wat onrealistisch.

Tot slot vond ik het erg jammer dat de ontdekking die het plot vormt, wat wordt afgeraffeld. Ik denk dat dat een gemiste kans is.

Al met al, een lekker boek met voldoende spanning, maar ook met losse eindjes en wat punten van irritatie.