A Robert Bryndza werd in Groot-BrittanniÃ« geboren en woont tegenwoordig in Slowakije. Hij is acteur en schrijver.
Haar ogen zijn wijd open.
haar lippen iets uiteen,
alsof ze nog iets wil zeggen.
Haar lichaam bevroren in het ijs.
En ze is niet de enige.
Inspecteur Erika Foster wordt na een zware periode in haar leven op een ingewikkelde zaak gezet. In een park in Zuid-Londen wordt het lichaam van een vrouw gevonden vastgevroren in het ijs.
Wie is die vrouw, hoe komt zij daar, wie heeft het op haar gemunt, wat kunnen de motieven zijn?
Dit zijn een aantal vragen waar het team van Erika antwoorden op moet zien te vinden. Het blijkt de dochter van Simon Douglas Brown, een zeer invloedrijk man. Niets is het team teveel om de dader te vinden. Erika is eigenwijs en werkt niet altijd volgens de regels, dit tot grote ergernis van haar meerderen. Zij wordt dan ook van de zaak gehaald, via een omweg gaat zij toch verder. Erika is scherp en kritisch zichzelf niet sparend maar ook sympathiek. Het team wordt op verschillende manieren tegengewerkt en de oplossing is zwaar bevochten.
De opbouw van het boek is heel goed. De spanning wordt langzaam opgevoerd en zet je regelmatig op het verkeerde been. Het plot is geweldig.
De schrijfstijl is prettig en houd de spanning vast. Soms wat overbodige woorden maar dat stoort niet.
De personages worden goed uitgewerkt waardoor je snapt waarom iets juist wel of niet gebeurt
De cover is mysterieus en zelfs de binnenkant is heel mooi.
Kortom Erika Foster een inspecteur waar ik graag meer van zou willen lezen.
Dit boek geef ik 5 sterren.