Moord.net – Buthler & Öhrlund

Een golf van moorden teistert diverse continenten, ogenschijnlijk respectabele burgers worden vermoord of veranderen in meedogenloze moordenaars. De politie ziet geen enkel verband tussen de moorden, totdat een aantal rechercheurs aanwezig is op een internationaal congres. Aan de basis van deze moorden staat de Russische Nikolaj, hoofd van een team met IT-professionals, die op grote schaal bedrijven afpersen….en niet alleen dat, moord op bestelling. Een moord voor een moord, dat is de prijs!

In het boek komen een groot aantal namen en plaatsen voor, wat soms erg verwarrend kan zijn. Vooral in de eerste hoofdstukken moest je de concentratie goed vasthouden hierdoor. Daarna komt het boek lekker op gang. Het is meer een boek dat bestaat uit verhalen, van personen die elkaar niet kennen en geen enkele band met elkaar hebben. Door deze verhalen loopt de rode draad van het boek, de schrijvers lichten steeds verder een tipje van de sluier op. In zeker zin waren een paar van deze verhalen voldoende geweest, nu met een veelvoud aan verhalen sluipt er een zekere voorspelbaarheid in. Pas in de laatste hoofdstukken wordt echt toegewerkt naar een ontknoping, die vrij laat op gang komt. Ondanks dat zeker een boek wat de moeite van het lezen waard is.

Eindoordeel:
Pluspunten: prettig leesbaar, fijne schrijfstijl en een spannende ontknoping.
Minpunten: hier en daar voorspelbaar, geen duidelijke hoofdpersonages, een overdaad aan moordscénes (steeds verpakt in een nieuw jasje) en personen.