Ondanks dat de schrijver Sandrone Dazieri in Italië al heel wat op zijn naam heeft staan is dit het eerste werk wat in het Nederlands vertaald is en voor mij was dit een fantastische kennismaking.
De op op non-actief gestelde politie agente Colomba Caselli en de getraumatiseerde Dante Torre zijn de hoofdrolspelers in dit spannende verhaal van maar liefst 560 blz.
Ondanks dat Colomba vanwege een bomaanslag op non-actief gesteld is, wordt zij door haar meerdere rechercheur Rovere overgehaald om een onderzoek uit te voeren naar de gruwelijke moord op een moeder en de mogelijke ontvoering van haar zoontje.
Zij wordt gekoppeld aan Dante welke in zijn jeugd is ontvoerd is door "de Vader"en hierdoor last heeft van fobieën en paranoia. Op het eerste gezicht lijkt dit geen goede match maar al gaande weg het onderzoek vullen zij elkaar toch erg goed aan.
Rovere heeft alleen vertrouwen in Colomba en Dante om dit onderzoek tot een goed einde te brengen en zij dienen dit dan ook in het geheim uit te voeren.
Gedurende hun onderzoek wordt vooral Dante er van overtuigd dat "de Vader" nog steeds actief is en het is dan ook van het grootste belang om zo snel mogelijk resultaat te boeken. Het ontvoerde jongetje zou anders dezelfde gruwelijkheden kunnen ondergaan welke Dante heeft moeten verduren.
Sandrone Dazieri heeft een prettige manier van schrijven en weet constant de spanning op een hoog niveau te houden. Er wordt niets te vroeg prijsgegeven en mede daardoor wordt je op het einde nog aangenaam verrast. Dit boek is een echte aanrader en de schrijver zal ik zeker blijven volgen.