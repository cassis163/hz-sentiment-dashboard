“Omdat het haar gewoonte is om dingen niet te vertellen. In de zomer dat ze hem kende, toen ze besloot hem niet te vertellen wat er was gebeurd, zette ze de toon. Dat wat er gebeurd is bepaalt mij niet...”

In Noodweer spelen Emilia en Bruch (uitgesproken als Broech) de hoofdrol in dit literaire verhaal waar het water letterlijk en figuurlijk aan de lippen komt te staan. Emilia draagt al sinds het begin van de relatie met Bruch een groot geheim met zich mee en waarover zij zwijgt. Sinds kort wonen zij en hun twee kinderen in een huisje bij een rivier die opdat moment dreigt over te stromen door het snel stijgende water.
Naarmate het water stijgt stijgt ook de spanning. Subtiel wordt er via dialoog en flashbacks duidelijk wat er in die zomer gebeurt is en waarom Emilia haar geheim bij zich blijft dragen.

Aan de hand van het toneelstuk, gebaseerd op de film van Tennessee Williams, die Bruch en Emilia bezoeken wordt er al een tipje van de sluier gelicht waarover dit verhaal gaat. “Je leek me zo zacht, zo lief, als een holte in de rots die de wereld is waarin ik me zo kon verbergen.”

Er worden een aantal thema's aan gehaald waaronder:
Vertrouwen; vertrouwen in jezelf en op elkaar.
Leegte en verdriet; terwijl Emilia dat zelfs even als prettig ervoer: “Ze was een hoofd en ze was een lichaam maar er was geen overkoepelend omhulsel, geen verantwoording, weinig reflectie. Dat maakte haar onthecht.”
Angst; van Emilia voor haar eigen emoties, om aangevallen te worden (die angst die zij na de verkrachting nooit meer is kwijtgeraakt) en haar angst om die ervaring aan Bruch te vertellen en daardoor hem, zijn liefde en waardering te verliezen. Maar ook de angst van Bruch om aan Emilia te vertellen wat zijn geheim is. En natuurlijk voornamelijk zijn angst voor het stijgende water.
Minderwaardigheid; Emilia die zich zo minderwaardig voelt, zo niet gezien en middelmatig (Quetelet).Maar eigenlijk wil ze ook wel normaal zijn niet een 'outelier' (pagina 142) want dan wordt je geschrapt... outeliers kunnen het gevolg zijn van een meetfout of van uitzonderlijke gebeurtenissen waarmee je geen rekening wilt houden.. .

Waarschijnlijk doordat wij het verhaal niet vanuit een ik persoon lezen is er minder zware emotie, is er meer afstand.
Noodweer in de dubbele betekenis. De spanning en dreiging waren goed gedoceerd, niet heftig maar subtiel in het verhaal verweven.
Noodweer, spanning en dreiging.
Een intelligent verhaal met dubbele lagen.

Dat zij ook haar broek binnenstebuiten had gaf voor mij aan dat zij zichzelf binnenstebuiten had gekeerd oftewel alles had gezegd/verwerkt.
'En alles komt goed', zij de agent.

Marijke Schermer is toneel- en romanschrijver. Haar toneelwerk werd door verschillende gezelschappen gespeeld en is in meerdere talen vertaald. In 2009 ontving ze de Charlotte Köhlerprijs voor haar toneelwerk. Mensen in de zon was haar lovend besproken romandebuut. Noodweer is haar tweede roman en is verschenen in het najaar van 2016.