Mansfield park is een boek geschreven door Jane Austen in de jaren 1812 tot 1814.
Het verhaal speelt zich in deze tijd af en heeft kort gezegd als thema het als vrouw van de gegoede klasse vinden van een goede echtgenoot.
Het boek begint met het verhaal van drie zussen. De oudste zus trouwt met een goede echtgenoot (Lees: Hij is van een goede klasse en heeft veel geld). Na haar trouwen word er van de andere zussen verwacht dat zij net zo goed trouwen. Dit is echter niet het geval en zeker niet voor de tweede zus, zij trouwt beneden stand. Ze krijgt veel kinderen en na een tijd blijkt dat ze hulp van haar zussen nodig heeft. Er word besloten om één van haar kinderen in huis op te nemen. Dit wordt Fanny. Fanny is een stil meisje dat moet opgroeien op een plek waar haar duidelijk wordt gemaakt door een aantal van haar familieleden dat hoewel zij een goede opvoeding krijgt en les met haar nichtjes, ze altijd minder zal zijn dan zij, vanwege haar afkomst. Fanny heeft het niet altijd makkelijk, maar haar neef Edmund krijgt haar aan het praten en aan hem heeft ze veel steun. In het verhaal ontmoet ze personen van verschillende families. Eén hiervan is Mr. Crawford. In het begin moet ze hem totaal niet. Na een tijd blijkt echter dat hij met haar wil trouwen en gaat hij meer zijn best doen om haar voor zich te winnen. Zij ziet er echter niks in om met hem te trouwen. Wanneer ze duidelijk maakt dat ze dit niet wil, stuurt haar oom haar voor een paar maanden terug naar haar ouders, in de hoop dat ze dan inziet hoe goed ze het nu heeft en wat voor een geluk ze heeft dat ze door een man als Mr. Crawford ten huwelijk wordt gevraagd. Aan het eind van het verhaal wordt duidelijk met wie ze uiteindelijk gaat trouwen.
Het boek is net als andere boeken van Jane Austen mooi geschreven. Het leest niet altijd makkelijk weg. Het is in modern Engels geschreven, maar de manier van praten is zeker niet modern. Het boek kabbelt een beetje. Er gebeuren niet veel indrukwekkende dingen, maar het is wel erg interessant om te lezen hoe het er allemaal aan toe gaat in die tijd.
Er wordt op een andere manier met elkaar om gegaan dan we nu gewend zijn. Er is een groot verschil tussen hoe de verschillende klassen met elkaar omgaan, maar ook hoe er over liefde en het huwelijk wordt gedacht. Er zijn minder vrijheden dan we nu kennen. Zo willen een aantal in het verhaal een theater stuk spelen. Er is in het boek veel discussie over of dit wel kan of niet. Zeker voor de vrouwen zou het wel eens van invloed zijn op hun kansen op de huwelijksmarkt.
Aan het begin van het boek kwam ik er moeilijk in. In het begin las ik een stuk en kon ik het zo voor een paar dagen wegleggen om vervolgens weer een klein stukje te lezen. Naarmate ik verder vorderde lukte me het steeds vaker om door te blijven lezen. Dit heeft er mee te maken dat er in het begin niet veel lijkt te gebeuren. Er is zijn verschillende interacties tussen Fanny en verschillende personen, maar sommige dingen worden vrij lang beschreven, waardoor het verhaal bijna saai wordt. Aan het eind van het verhaal gebeurt er dan ineens juist weer heel veel. In de laatste 40/50 pagina’s, van de versie die ik heb gelezen, gebeurde er ineens een hele hoop. Niet zozeer met Fanny, maar ook met haar familie. Deze onderwerpen lijken minder besproken te worden dan andere onderdelen van het verhaal. Daar is ook wel een reden voor te bedenken, maar er is wel duidelijk een contrast te zien tussen de eerste drie kwart van het boek en het laatste deel. De laatst paar pagina’s gebeurt er meer, waardoor je ook meer de neiging hebt om door te blijven lezen.
Ondanks dat ik wat moeite had om in het verhaal te komen, vond ik het toch een erg mooi verhaal. De hele geschiedenis die er achter zit vind ik erg interessant, maar ook de vele gevoelens die worden besproken. Het gaat over een stil meisje die ondanks alles achter haar normen en waarden blijft staan en zich niet laat dwingen tot een huwelijk, maar uiteindelijk uitkomt op een plek waar zij gelukkig is.