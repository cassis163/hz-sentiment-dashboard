Na het boek "Narcissus en Goldmund" van deze schrijver gelezen te hebben, nieuwsgierig geworden naar zijn andere werken. Ook nu genoten van de bijzondere (soms niet makkelijke) schrijfstijl. De schrijver is een beeldend verteller en zijn zinnen zijn de moeite waard om meerdere keren over te lezen. Soms was dit ook noodzakelijk, omdat de zin veel bijzinnen bevatte en de strekking van het geschreven verloren leek te gaan. De innerlijke strijd die de hoofdpersoon voert is herkenbaar. Het verhaal is minder aantrekkelijk dan "Narcissus en Goldmund." Sommige delen in het verhaal waren te langdradig, waardoor mijn aandacht verslapte.