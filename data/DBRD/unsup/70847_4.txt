Dit is een sprookjesachtig en poëtisch verhaal van Sjón. Na het fantastische 'Uit de bek van de walvis' is dit wel minder doorwrocht en zeker gemakkelijker te lezen. Het blijft een mooie novelle die in de 19de eeuw speelt en gaat over een plantkundige Fridrik, die in Denemarken gestudeerd heeft, en dominee Baldr Skuggason die beide een bepaalde relatie blijken te hebben met het meisje Abba, dat aan het syndroom van Down blijkt te lijden. Een mooie blauwvos blijkt ook een hoofdrol te spelen.
De verhaallijn is niet heel duidelijk maar wordt verteld in verschillende korte hoofdstukken en vanuit verschillende perspectieven. De boodschap van dit 19de eeuws sprookje: karma is gonna get you, oftewel boontje komt om zijn loontje. Zeker een aangenaam boekje om van te genieten!