Joseph Vaughn ,de hoofdpersoon in "Een stil geloof in engelen",is twaalf jaar als hij hoort van de moord op een klasgenootje,de eerste moord in een hele serie.
Hij voelt zich met nog een paar kinderen geroepen de meisjes uit zijn klas te beschermen,maar dat lukt niet zo erg goed.
Iedereen is verdacht,als uiteindelijk de moordenaar gepakt wordt hoopt iedereen op meer rust.
Het verhaal neemt je mee in het verdere leven van Joseph,waar de nodige dingen in gebeuren.
Historische gebeurtenissen komen eveneens voorbij, WO2, de invloed hiervan op de Verenigde Staten en het dorp, de jaren vijftig.
Het duurde wel even voordat ik helemaal in het verhaal zat,maar daarna kon ik het boek haast niet wegleggen en wilde weten hoe of het allemaal zou aflopen.
De spanning wordt erg goed opgebouwd,vond het een indrukwekkend en goed geschreven boek