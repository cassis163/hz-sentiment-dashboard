Nee heb je…. De nieuwe roman van Charlotte Monchy.
De cover spreekt gewoon zomer uit!
Ik had dit boek gewonnen bij thrillers en more en was er heel blij mee, het is het tijd van het jaar om in zo’n feelgood boek te kruipen.
Het verhaal speelt zich af op Bali wanneer workaholic Bobbie voor haar werk hier heen moet om een verkoop van een surfclub te regelen, maar ook verplicht wordt om er drie maanden vakantie te nemen na dat ze op het werk een paniekaanval heeft gehad.
Haar zus Lauren woont ook op Bali en ze kan bij haar logeren, alleen hebben de zussen elkaar al negen jaar niet gesproken.
Wanneer Bobbie bij haar op de stoep verschijnt is ze onmiddellijk welkom. Wanneer ze naar de surfclub gaat om met Samuel de eigenaar van de surfclub de verkoop te regelen, blijkt dat dit toch niet zo makkelijk zou gaan of ze gedacht heeft.
Ze besluit dan maar het aangename aan het onaangename te koppelen en surflessen te nemen bij hem om hem beter te leren kennen….
Dit is een echte feelgood roman. Wanneer je begint te lezen zie je het witte strand op Bali zo voor je. Je kan je helemaal inleven op de levensstijl op het eiland en de rituelen van zijn bewoners.
Ook de problematiek van plastiek op het eiland gaat Monchy niet uit de weg, waardoor je als lezer met je neus op de feiten wordt gedrukt dat dit echt een problematisch probleem is.
Dit neemt echter niet weg dat je echt geniet van het verhaal, de romantiek erin en alles eromheen.
Het boek is een echte aanrader voor liefhebbers van het genre! Even tijdens een zwoele zomeravond wegdromen, naar het warme Bali, of onder een fleecedekentje dromen over warme tijden.