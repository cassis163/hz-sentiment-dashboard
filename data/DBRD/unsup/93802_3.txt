De laatste zomer de titel van het boek dekt het verhaal volledig. Gloria gaat mee met haar nieuwe vriend Adam naar het eiland waar ze als kind altijd heen ging met haar moeder. Haar moeder had daar een vrouwencommune gestart samen met twee anderen. Tot ze opeens vertrokken en nooit meer terugkwamen. Gloria weet niet waarom en begint zich tijdens haar trip met Adam en de gebeurtenissen die zich voordoen zich af te vragen wat er gebeurd moet zijn die desbetreffende zomer.
Mijn verwachtingen van dit boek lagen redelijk hoog. Het verhaal op zich leest vlot, zit goed in elkaar en de schrijfster heeft een vlotte schrijfstijl.
Alleen blijft de spanning zoals je verwacht van een thriller uit. Er is geen enkel moment dat je op het puntje van je stoel zit van de gebeurtenissen.
Hoewel je wil blijven verder lezen om te weten te komen of Gloria het verleden en het heden kan samenbrengen leest het meer als een Roman dan als een Thriller.
Door het open einde blijf je als lezer wel met vragen zitten. Je wil weten hoe het dan verder verloopt of wat er gebeurd is. Dit had de schrijfster perfect nog kunnen doen met een epiloog of een extra hoofdstuk.
Mijn conclusie ik heb van het boek genoten, maar het is geen hoogvlieger.

Moest ik met halve sterren kunnen werken had ik het boek 2,5 sterren gegeven heb het afgerond naar boven omdat ik wel een vlotte schrijfstijl vind.