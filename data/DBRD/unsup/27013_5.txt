In haar 10e thriller in de serie rond inspecteur Patrik Hedström en zijn vrouw, schrijfster Erica Falck, neemt Camilla Läckberg ons wederom mee naar Fjällbacka aan de Zweedse westkust. Er wordt een meisje vermist en Patrik Hedström onderzoekt deze zaak. Deze bevat opvallend veel gelijkenissen met andere zaak: vanaf dezelfde boerderij is 30 jaar terug een meisje vermist geraakt en later dood gevonden. Erica Falck was net begonnen met verzamelen van informatie en het horen van betrokkenen om een boek te schrijven over deze geruchtmakende moordzaak van 30 jaar terug. Läckberg introduceert heel veel personages die met ragfijne draadjes met elkaar verbonden zijn. Ogenschijnlijke zijdelings gemaakte opmerkingen in het verhaal blijken later sleutels te zijn die personages met elkaar verbinden. Met speels gemak switcht het verhaal van de huidige moordzaak naar de moordzaak van 30 jaar terug en zelfs naar het verhaal over Elin in het jaar 1671. Hierdoor blijft het verhaal zeer aantrekkelijk en krijgen de karakters steeds meer body. Läckberg heeft duidelijk een statement gemaakt door een lijn over vluchtelingen in het verhaal te verwerken. Want hoe makkelijk is het om “de vluchtelingen” tot daders van alles wat fout gaat in de samenleving en in dit specifieke geval een moord te bombarderen? Läckberg heeft de onmacht van de Zweedse bevolking én de vluchtelingen heel intens beschreven en hierdoor heeft zij mij als lezer zeer geraakt. Zij bewijst voor mij hiermee een thrillerqueen van de buitencategorie te zijn…