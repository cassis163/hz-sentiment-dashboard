Zoals Nolda ook zegt, de dood vertelt een verhaal, wat moet je je daarbij voorstellen. Het begin vond ik wel even wennen. De schrijfstijl is prettig. Aan 'de dood' begon ik ook te wennen, op een bepaald moment vond ik t bijna gewoon een persoon. Bijzonder zoals wordt beschreven hoe hij de zielen ophaalt en zijn 'werk'doet. De personen uit de 'Himmelstraat' kregen een gezicht voor me. Knap ook hoe gebeurtenissen uit de nazi-periode worden beschreven. Duitsers waren niet per definitie automatisch allemaal aanhangers van Hitler.
Bij verschillende passages in het boek waren er kippenvelmomenten.
Erg bijzonder!!! En dan te bedenken dat ik 't bij toeval op het bureau van collega Peanuts zag liggen. Zij gaf me de tip dat het boek voor slechts 10 euro bij de boekhandel tegenover ons kantoor te koop was. Ben gelijk gegaan en geen spijt. Voor wie het nog niet heeft gelezen; kopen en lezen, of lenen en lezen!