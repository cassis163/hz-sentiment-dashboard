'Wat als u nergens meer voor hoefde te betalen?' Het overkomt Bella Klaas, financieel verkenner bij een bank. Omwille van zijn beroepsbezigheden is Bella (in tegenstelling tot u en ik) niet blij met deze situatie. Hij probeert dan ook al snel te weten te komen wie hem dit flikt.
Een verhaal met een hoog ongeloofwaardigheidsgehalte, dito slot. Toch weet het verhaal te boeien door middel van vlotte schrijfstijl en pittige dialogen met gedurfde uitspraken. Daarnaast lees je gewoon verder omdat je toch wel wil weten waarom iemand zich druk zou maken als al zijn rekeningen voldaan werden.
Al met al een ontspannend boek, met weinig diepgang.