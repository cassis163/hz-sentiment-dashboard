Dit boek heeft mij volledig verbaasd. Het was totaal niet wat ik ervan had verwacht. Het verhaal begon voor mij al pakkend, over Ella die in een soort overlevingsstand is gezet en wordt geconfronteerd met het feit dat ze een voogd heeft die heel rijk is. Dit maakte dat ik door wilde lezen, ik wilde weten hoe dit af ging lopen.

Ook de beschrijvingen van verschillende gevoelens die worden ontwikkeld tussen Ella en Royals kon ik voelen. Het was zo intens en mooi beschreven zodat ik me er helemaal in kon vinden. Hierbij werden ook de impulsieve en kenmerken van een puber/jongere meegenomen en dat vond ik ook erg leuk om te lezen.
Daarentegen vond ik wel dat er voor een Young adult boek er misschien te veel seksuele gevoelens beschreven werden. Het boek leek op een gegeven moment alleen nog te draaien om de lust van de Royals en Ella in plaats van liefde.

Dit maakte niet dat ik niet meer wilde lezen, ik wilde alsnog weten hoe het allemaal af ging lopen. Het einde vond ik niet geheel onverwachts, maar ik merk wel dat ik heel erg benieuwd ben naar het gevolg van deze serie.

Voor iedereen die van drama houdt en graag leest over hoe rijk en arm elkaar kruisen is dit een echte aanrader!