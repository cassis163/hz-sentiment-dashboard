Dit vond ik een minder boek van Tess Gerritsen. Het onderwerp is wel origineel maar voor mij ietwat ongeloofwaardig. De echte spanning van haar vorige boeken miste ik in dit boek.
Wanneer er tijdens een Chinatown Ghost Tour een echte hand wordt gevonden wordt er alarm geslagen. De hand blijkt toe te behoren aan een lijk wat bovenop het dak van een gebouw ligt. Het lijk wordt aangetroffen met een bijna afgehakt hoofd. Op het lichaam worden verder nog 2 zilvergrijze haren gevonden en dat is het enige wat de politie aan sporen heeft. Tijdens het onderzoek ontdekken Maura en jane dat er negentien jaar geleden ook brute moorden zijn gepleegd. In een restaurant vonden 5 mensen de dood slechts 1 persoon overleefde deze moordpartij. Laat de dader nou precies deze ene persoon willen vermoorden om antwoorden te krijgen op vragen waar die persoon alleen het antwoord op weet.