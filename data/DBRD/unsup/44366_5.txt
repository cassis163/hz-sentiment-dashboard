De Cover:
Als ik boeken koop zijn bij mij een aantal dingen belangrijk. Vaak kijk ik als eerste naar de cover van het boek. Als ik deze aantrekkelijk vind of mijn oog valt erop en raak benieuwd dan ben ik vaak sneller nieuwsgierig naar waar een boek over gaat.
Daarnaast lees ik altijd graag de tekst op de achterkant van een boek, om globaal erachter te komen waar een verhaal over kan gaan. Vaak merk ik dat dit wel de doorslag geeft om een boek wel of niet aan te schaffen. Twijfel ik nog, na de cover gezien te hebben en de achterkant gelezen te hebben, vraag ik advies bij vriendinnen of lees ik recensies via andere blogs.
Bij Everless had ik echter weinig keuze. Dit boek zat in een boekenbox van Celebratebooks en wat ben ik hier uiteindelijk enorm blij mee. Dit had namelijk een boek geweest waarbij ik zou twijfelen of ik het mee zou nemen of niet.
De cover toont namelijk een zandloper met daarin een landgoed, het landgoed Everless neem ik zelf aan. De zandloper is verder nog versiert, en geeft duidelijk aan dat tijd belangrijk is. Logisch aangezien tijd een enorme rol speelt in het verhaal.
Het verhaal: tijd is geld:
Sara Holland heft met haar krachtige schrijfstijl een waar sprookje tot leven weten te brengen in het verhaal 'Everless', waar tijd en geld nauw verbonden zijn met elkaar. Wat begon als een simple verhaal, wat me in sommige opzichten deed denken aan De Selectie, veranderde in een waarachtig, fantasievol, iets wat luguber verhaal. In je bloed zit zogenaamd tijd. Deze tijd kun je omzetten in geld alleen weet niemand precies hoeveel tijd iemand heeft. Hoe rijker je bent, hoe langer je leeft.....Beetje bizar toch?
Nieuwsgierigheid bouwde zich gaandeweg het verhaal steeds meer op. Gaandweg het verhaal wordt het steeds spannender en ontrafel je stukje voor stukje een eeuwenoud geheim dat bewaard gebleven is en wat niet alleen te maken heeft met Everless, maar ook direct met Jules Ember te maken heeft.
Conclusie:
Een fantastisch verhaal om te lezen. Je kunt wel zeggen dat er geen tijd te verliezen is als je dit boek nog niet hebt. Een echte aanrader om te lezen!