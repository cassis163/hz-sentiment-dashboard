Dit is echt een avontuurlijk (voor)leesboek! Je gaat mee op reis met de vrienden Raaf en Papegaai, zij zoeken het Paradijs. De allermooiste plaats om te wonen, eten en leven. Neef Kaketoe heeft het er over gehad en ze besluiten om in zijn voetsporen te treden. Ze weten niet waar het Paradijs is, maar ze besluiten er voor te gaan. Raaf en Papegaai zijn beste vrienden. Op hun reis komen ze allerlei mooie dieren tegen uit het dierenrijk op onze mooie planeet, en ze maken nieuwe vrienden. Je ziet het door de ogen van de reisgenoten. Vooral Raaf zijn kijk op dingen en hoe hij dingen ziet, is heel apart. Ze vliegen door barre weersomstandigheden en leren van alles onderweg! Het is echt een grappig verhaal, het is spannend en het weet je te raken. Raaf en Papegaai hebben mijn hart gestolen. Ze beleven ook een aantal angstige momenten. . De moed zakt hun in de veren!
Zullen ze het Paradijs ooit vinden?

Het is een erg leerzaam boek. Je leert veel over allerlei natuurverschijnselen en weersomstandigheden. Een boek om van te genieten, voor jong en oud. Het wordt allemaal zo op papier gezet, dat je het gewoon snapt. Heel goed bedacht en ook spannend!

De illustraties zijn gewoon prachtig! De dieren en de situaties zien er zo levensecht uit. Dat maakt het een nog mooier verhaal. Als je dit verhaal gaat voorlezen, krijgen de kinderen te zien, hoe bepaalde dieren eruit zien. De mooiste illustratie? Dat is moeilijk. Ze zijn allemaal zo mooi. Maar de Leguaan, vind ik toch wel een van de mooiste. Wow!
Achter in het boek staat een wereldkaart van hun reis. Ik kon echt genieten van de illustraties en daarna weer verder lezen. Dit is een pareltje in mijn boekenkast! Ik vind dit echt een van de mooiste verhalen voor kinderen van de afgelopen jaren. En het is altijd leuk, als je er zelf iets van opsteekt, maar de kinderen ook. Het is ongeveer voor de leeftijd van een jaar of 5 om voor te lezen. En als ze zelf kunnen lezen, vanaf 7 jaar. Een echte aanrader, voor alle leeftijden. Ik heb echt genoten van deze twee bijzondere vogels, hun vriendschap en hun zoektocht naar het Paradijs.
5 sterren*****