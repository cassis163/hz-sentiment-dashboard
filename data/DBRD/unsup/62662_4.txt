Wat een mooi debuut!
Leonardo Pisano, achter wiens pseudoniem een vriendelijke Tukker schuil gaat, weet feiten en fantasie goed in elkaar over te laten lopen. Een vleugje James Bond, een vleugje Wrekers (uit de jaren 60) maken het geheel tot een zeer prettig en meeslepend verhaal.
Waar een man uit het Oosten des lands (de hoofdpersonage Harry) al niet in verwikkeld kan raken in een groot mondiaal complot.
Dat Leonardo heel zorgvuldig te werk gaat en zijn kennis heeft, haal je soms uit de simpele zaken als een taxi rit in Barcelona. Het wordt allemaal goed omschreven.
Waarom dan geen 5 maar 4 sterren als alles top is, want dat is het.
Wel, als eerste om Leonardo te motiveren voor een mooie nieuwe roman. Gekkigheid natuurlijk, hoewel ik het zeer zeker hoop.
Moest ik een minpuntje aanwijzen dan zou ik zeggen dat het volgens mij met een tal pagina's minder gekund had. Voor mijn gevoel is het soms net iets te veel omschreven.
Ik gooide echter meteen een maar in: het is een minuscuul puntje, anders geef ik geen 4 sterren.
Dat gezegd hebbende wil ik het boek iedereen aanraden die van complot theorieÃ«n houden die schuren tegen de realiteit. Ook de thrillerliefhebbers, de misdaadliefhebbers, de mensen die het mystieke interessant vinden... ach...elke leesliefhebber moet het gewoon eens lezen! Want het is echt de moeite!

Was getekend,
Michiel Ziet
Denekamp, nabij De Lutte, Nederland 6 mei 2016