Wat een prachtig debuut van deze schrijfster. De hoofdpersoon in dit verhaal is Jennifer Brugman, een jonge vrouw die gevlucht is uit Groningen en terug keert naar Rotterdam om het verleden achter zich te laten. Ze werkt als rechercheur en heeft veel plezier in haar werk, totdat het verleden weer ruw op haar afkomt.
Ze wil alle verschrikkelijke dingen graag achter zich laten, maar alles komt in alle hevigheid weer terug doordat ze het gevoel heeft dat de moordenaar van een aantal vrouwen achter haar aan zit. Is het dezelfde persoon die haar in Groningen toegetakeld heeft?
Opnieuw krijgt ze weer angstaanvallen en weet niet bij wie ze hulp kan zoeken. Wie kan ze nog vertrouwen?

De spanning wordt goed opgebouwd en houd je in zijn greep. Je wilt gewoon weten wat er zich in Groningen heeft afgespeeld.
Je voelt de angst bij Jennifer en je leeft helemaal met haar mee. Al lezende zat ik te puzzelen wie nu toch de dader is, maar de schrijfster weet op een sublieme manier er een twist aan te geven. Heerlijk dit boek! Zo lees ik ze graag en ik hoop dat er gauw weer een nieuw boek van haar uitkomt.
Ik heb genoten van dit heerlijke spannende boek, wat geen moment saai is..Je vliegt er doorheen en wat een ontknoping!
Een dik verdiende 5* van mij