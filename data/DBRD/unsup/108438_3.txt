Het boek is niet echt een thriller. Het is eerder een misdaadverhaal met een humorvolle twist erin. Soms een beetje ongeloofwaardig. Het lijkt een beetje op een James Bond verhaal.
De indeling van de hoofdstukken is heel apart en uniek. Je begint met de cliffhanger en daarna volgt het begin van het verhaal. Dat wordt dan rustig opgebouwd tot dat je weer bij de climax komt. Dat is heel leuk gedaan. Het einde van het verhaal is onverwachts en verrassend te noemen.
De schrijfstijl van Raymond Rombout is goed te volgen. Er zitten humoristische opmerkingen in. Ook de Belgische woorden maken dat ik me echt in straten van Damme gewaand heb waar het verhaal zich in hoofdlijnen afspeelt. Deze plaats wordt heel duidelijk beschreven en mocht je er al eens zijn geweest zijn er veel dingen zeer herkenbaar zoals de ribbels in de weg en Tijl Uilenspiegel.
De hoofdpersoon Arturo Dias is een beetje trieste man, een held, een cowboy die tegen onrecht vecht en op zoek is naar zijn dochter Sara. Sara, onder haar schuilnaam Laura , is een journaliste die zich vastbijt in deze zaak in de hoop promotie te kunnen maken. Ze is wat onvoorzichtig op weg haar doel te bereiken
De infiltratie van zowel Laura als Arturo Dias in het netwerk van Verduyn zijn wat ongeloofwaardig. Gezien Verduyns karakter en zijn bezigheden zal hij zeker niet zo impulsief mensen aannemen. Ook bij de manier waarop Arturo in contact komt met de rechercheurs die onderzoek doen naar de witwaspraktijken van Verduyn in Damme heb ik mijn bedenkingen. Maar dat terzijde.
Het plot van het verhaal is echter goed en verrassend. Het thema van datamining is helemaal van deze tijd en ook het politieke aspect in het verhaal komt goed tot zijn recht. Er zouden vandaag de dag figuren als Verduyn rond kunnen lopen. Er zit dus een duidelijke boodschap in het verhaal.
In het kort: het is een boek dat een verrassende opbouw heeft, waar humor inzit met een boodschap. Het is een goed en boeiend verhaal om te lezen met af en toe met een knipoog waar het ongeloofwaardig wordt, maar alles bij elkaar genomen gewoon een leuk Arturo Dias misdaadverhaal.
Ik zou het graag 3,5 ster geven.