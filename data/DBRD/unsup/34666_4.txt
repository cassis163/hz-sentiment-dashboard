Het verhaal draait om drie vrouwen Lisa, Ava en Marilyn. Lisa is de moeder van Ava en heeft een goed contact met haar dochter, wel is ze erg beschermend over haar dochter. Wat Ava soms weleens vervelend vindt.
Lisa en Marilyn zijn collega’s maar vooral beste vriendinnen. Door de vriendschap met Lisa heeft Marilyn ook een goed contact met Ava.
Ze kunnen allemaal voor alles bij elkaar terecht, maar toch dragen ze alledrie een geheim met zich mee, wat ze niet met elkaar kunnen of willen bespreken. Als een van deze geheimen uitkomt, wordt het leven van alledrie helemaal op zijn kop gezet. Kan hun vriendschap dit aan, en zijn ze nog bereid elkaar te helpen?

Het boek is opgedeeld in drie delen, in het eerste deel komen we er vooral achter hoe de levens van deze drie vrouwen eruit zien. Een rustig begin voordat de spanning echt wordt opgebouwd. In het tweede deel wordt het geheim van een van de hoofdpersonen bekend en dit is niet wat je verwacht. In het laatste deel wordt de spanning nog even goed opgebouwd. Wat een heerlijk spannend boek, dit recensie exemplaar was echt een feest om te mogen lezen. Als je eenmaal begonnen bent kan je eigenlijk niet meer stoppen met lezen.

Sarah Pinborough heeft al verschillende boeken geschreven, en stuk voor stuk zie ik hier goede recensies van voorbij komen. Zoals de boeken: “ 13 minuten” en “ wat jij niet ziet”. Deze heb ik nog niet gelezen, maar deze gaan nu zeker op mijn nog te lezen lijstje.