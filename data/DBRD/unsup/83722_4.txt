Het verhaal begint in het jaar 2016 en wordt opgesplitst in 5 delen waarin we de levens van Emily en Robby volgen. Hun liefde voor elkaar bestaat al 54 jaar, ze zijn een eenheid, zonder woorden weten ze wat de ander denkt.
Dit keer zou het afscheid gemakkelijker zijn want nu lagen er zoveel prachtige jaren achter hen. Robby trekt de deur achter zich dicht en vertrekt.

In het begin is het verhaal wat verwarrend dit komt omdat het verhaal achterstevoren wordt verteld.
Ik vergelijk het verhaal met een het maken van een puzzel, in het begin komt het allemaal nogal verwarrend over maar naarmate je verder leest vallen alle puzzelstukjes op hun plaats.
Doorheen het verhaal leer je Robby en Emily beter kennen, je sluit ze als lezer in je hart, hun liefde voor elkaar, de tegenslagen waarmee ze te maken krijgen. Ze zijn zeker niet perfect? hun leven gaat gepaard met leugens en bedrog. Beslissingen die ze nemen en die gevolgen hebben voor de rest van hun leven. Het is een verhaal die langzaam terugspoelt naar 1962.

Wat is het geheim kon zijn dat zo beschermd diende te worden.
Een onvoorwaardelijke liefde die geworteld is in een groot geheim.
• ‘Het verleden was een mes dat aan twee kanten sneed. Het verwondde je,
en de wonden waar je niet over sprak gingen zweren.’

De schrijfster wist me een aantal keren echt te verassen. Een plot die ik helemaal niet zag aankomen. De schrijfstijl is zeer vlot.
Samen is een roman die nog lang in je gedachten blijft nadat je het verhaal gelezen hebt. Het boek is een echte aanrader.