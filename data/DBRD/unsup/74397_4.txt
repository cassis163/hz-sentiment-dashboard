Toevluchtsoord is eerder een SF/Horror verhaal dat me doet denken aan de Netflix serie 'the walking dead'. Niet slecht gebracht maar met zijn 172 pagina's is dit nog net verteerbaar. Persoonlijk is dit een tussendoortje naast het meer serieuze (thriller/misdaad) genre dat ik gewoon ben van lezen. Of m.a.w. verwacht hier geen verhaal met diepgang. Wanneer 7 vrienden zich voor een weekend gaan afzonderen in een hut op een afgelegen plaatst ergens ten noord-oosten van de VS kan je zo raden wat er in grote lijnen staat te gebeuren. De mysterieuze sfeer en de kunst om het verhaal kort en bondig te vertellen vertaalt zich in een 4* score. Maar dergelijke verhalen zijn voor mij eerder de uitzondering.