Actueler kan een thriller niet zijn. Harris' laatste geesteskind De Angst-index gaat in op de macht van de beurs-handel. Met alle gevolgen van dien. Ook de miserabele status waarin Griekenland nu verkeert, komt voorbij.
Het boek begint met een beklemmende aanslag op Alexander Hoffmann, een geniale, eigenzinnige oprichter van een hedgefonds. Juist op de vooravond van het moment waarop hij een megadeal zal afsluiten, wordt hij overvallen in zijn eigen huis. Het is het begin van een lijdensweg waarbij de onbekende tegenstander uit lijkt op de totale vernietiging van alles wat Hoffmann lief is.
Harris neemt de lezer mee naar het Zwitserse Gen√®ve, de wereld van het moderne zakendoen. Een stad waar letterlijk miljarden euro's worden verdient. De auteur doceert zijn uitleg over beurs-systemen en de ICT-mogelijkheden op dit terrein. Daardoor is De Angst-index een pakkend boek geworden waarbij menselijke gevoelens constant de boventoon voeren. Harris is een goede verteller, die gewone mensen boven zichzelf laat uitstijgen. Een min-puntje is de bijzondere macht die een tweede opponent van Hoffmann wordt toegeschreven. Als dat wat realistischer op papier was gezet, dan waren 4 sterren echt op zijn plaats geweest.