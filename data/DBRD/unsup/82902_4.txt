"Mist in de morgen, elfjes in de zorgen".

Nooitgedachtland, een plek waar zeemeerminnen zingen, elfjes spelen en kinderen altijd kind blijven.
Achter elke boom, heuvel of bocht in de Nooitgedachtrivier lonkt een nieuw avontuur.

De doorgang naar de Elfenvallei, de deur van de kast in Gabby's slaapkamer, staat in de mist en er komt nevel via de deurpost de kamer in.........
Wat is er aan de hand? De vier meisjes gaan op onderzoek uit.
Dit is een spannend deel met in de hoofdrol Kate en een paardenkudde. Mistpaarden.

Er bestaat een oude legende over mistpaarden, de paarden betoveren hun ruiter en blijven alsmaar doorrijden. "De ruiter denkt dat het paard trouw en gehoorzaam is. Maar zo is het niet. De ruiter is betoverd. Het neemt de ruiter mee, de wolken in. Voor altijd".

Kate heeft een speciale band met de merrie en springt op haar rug, ze noemt haar Wolk "de naam was net zo licht en vrij als het paard zelf" inmiddels is de kudde verdwenen. Kate wil de merrie terug brengen, maar doet dit via een omweg. Hierdoor belandt ze in een avontuur vol spanning.

Haar vriendinnen gaan op zoek naar Kate via het strand, bos, kliffen en ravijnen.

Ik heb de eerste vier delen gelezen van deze magische betoverende serie. Een echte aanrader voor de kleine lezertjes, voor opa's en oma's om voor te lezen vanaf een jaar of zes.
Dit genre boeken blijf je lezen en herlezen, omdat ze gewoon nooit vervelen door de magie, de elfen etc.

Nooitgedachtland: de Elfenvallei, de Vuurberg, de Schedelrots, de Zeemeerminlagune en natuurlijk de Piratenbaai. Volop avontuur. Je krijgt een beetje het Peter Pan idee.
In totaal bestaat deze serie inmiddels uit 8 delen, het beste kan je ze op volgorde lezen, maar ook afzonderlijk zijn het leesbare verhalen.