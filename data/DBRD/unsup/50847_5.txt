De aangrijpende en suggestieve proloog zuigt mij als lezer direct het verhaal in. Vervolgens neemt Karin haar lezers bij de hand, hup de veengronden door rond Vlaardingen, anno 1014. En jawel, reeds op het einde van het eerste hoofdstuk vertoeft de lezer daar, te midden van de Flardingers, de jachthond en slechtvalk, en wacht ademloos het lot af van de gevallen engel, het gevonden meisje, ternauwernood aan de dood ontsnapt. Onweerlegbaar brengt Karin Germaine, haar helper Bernulf en de bijfiguren tot leven om vervolgens het verhaal geraffineerd te vervlechten in het heden.
Tegen een oer Hollands historisch decor waarin de waar gebeurde Slag van Vlaardingen plaatsvindt, zet Karin avontuurlijke en prikkelende fictie neer met intrigerende personages met eigen strevingen en verlangens. Dit is een verhaal over afkomst en identiteit, over vertrouwen hebben en eigen keuzes maken, en over de tijd.
Niet eerder heb ik met zoveel plezier een boek geredigeerd; mijn complimenten, Karin, Dubio staat als een huis.

door: Annemieke Elfers-Wijffels, docente Nederlands en schrijfcoach, schrijfschool Schrijven is van mij.