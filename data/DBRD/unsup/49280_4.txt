Matt Haig laat ons met zijn boek kennis maken met Tom Hazard. Al ziet hij er uit als een man van begin 40. In werkelijkheid is Tom de 400 gepasseerd. Door een zeldzame "ziekte" gaat het ouder worden ruim 10x langzamer dan bij de gemiddelde persoon.

De mensen met deze ziekte worden stuk voor stuk gevonden door een organisatie die hun keer op keer helpt hun leven opnieuw op te pakken en opnieuw te beginnen.De regels van de organisatie zijn relatief simpel:

"'The first rule is that you don't fall in love,' he said. 'There are other rules too, but that is the main one. No falling in love. No staying in love. No daydreaming of love. If you stick to this you will just be okay.'"

Maar gevoelens zijn nou eenmaal niet zo zwart wit. In het verleden heeft Tom reeds een partner gehad, met wie hij samen een dochten kreeg. Een dochter met de zelfde ziekte. De zoektocht naar zijn dochter vormt een rode draad in het boek. En wat staat Tom te wachten, als hij in Londen aan de slag gaat als leraar, en daar opnieuw de liefde vindt?

Een prachtig boek, wat zeker in het begin wat tijd vraagt om er in te komen. Met name door de vele verhaallijnen. Gedurende deze vele verhaallijnen komen historische gebeurtenissen terug zoals de pest, heksenvervolging en de oorlog. Daarnaast heeft Tom in zijn leven kennis mogen maken met schrijvers zoals Shakespear en Fitzgerald. De vraag blijft natuurlijk hoe betrouwbaar deze beschrijvingen zijn in historisch opzicht. Tegelijkertijd bevat het boek verschillende verassend kloppende details.

Matt Haig weet je met zijn boek te raken. Het boek zorgt zonder twijfel voor een lach en een traan. Het bevat alle ingrediÃ«nten voor een goed boek. Liefde, avontuur en spanning zijn slechts enkele thema's die in dit boek terug komen.

Een boek dat je kijk op de toekomst misschien enigszins zal veranderen!

"But the thing is: you can not know the future. You look at the news and it looks terrifying. But you can never be sure. That is the whole thing with the future. You don't know. At some point you have to accept that you don't know."