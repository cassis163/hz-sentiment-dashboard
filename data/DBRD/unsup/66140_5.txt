De recensie

Ryszard Kapuscinski neemt de gebeurtenissen van de moord op de Duitse ambassadeurals uitgangspunt om zijn ( beknopte ) beschrijving van de politieke, sociale en maatschappelijke toestand in Guatemala weer te geven. In zijn boek geeft hij oordeelkundig de geschiedenis van de republiek Guatemala weer, zonder al te veel in detail te treden. Het is geen geschiedenisboek dat bij vele lezers misschien al vlug zou vervelen. Verveling is hier echter niet aan de orde. Telkens wordt de lezer weer nieuwsgierig naar wat de volgende dictator weer in petto heeft met het land en de weinig benijdenswaardige sociale en maatschappelijke toestand van zijn inwoners. Kapuscinski weet te boeien met goed onderlegde feiten en toestanden. Toestanden die wij ons als Westerling moeilijk kunnen voorstellen. Ik heb mijn plezier gehad om het boekje te lezen en daarbij het nodige opzoekwerk te verrichten wat ik persoonlijk nodig achtte om hier een degelijke uitdaging van te maken.

Ik heb dit boek 5***** sterren gegeven.