Farouk schaamt zich voor het werk van zijn ouders. Als hij hoort dat zijn vader een nieuwe baan heeft gekregen is hij blij. Maar niet voor lang. Vanwege het nieuwe werk van zijn vader verhuizen ze met het gezin naar een cruiseschip. Farouk moet alles achterlaten, zijn spullen, vrienden etc. Maar dan leert Farouk Nina kennen die ook op het schip woont. Nina vertelt al snel dat er vreemde dingen op het schip gebeuren. Er worden dingen gestolen. Farouk en Nina besluiten samen op onderzoek te gaan, ze beginnen met het verzamelen van vingerafdrukken. Wie zou er achter de gestolen spullen zitten? Is dat soms mevrouw Petty Plank? Die alles beter schijnt te weten en net doet of zij de baas is van het schip? Of zijn het soms die twee ettertjes die Farouk dwarszitten? Terwijl Farouk en Nina druk bezig zijn begint Farouks vader met een nieuwe uitdaging. Hij gaat namelijk de allergrootste en gevaarlijkste sprong maken die hij ooit heeft gedaan.
En dan springt Farouks vader, hij laat prachtige saltoâ€™s zien en duikt dan het water in. Maar hij komt niet meteen naar boven. Wat is er aan de hand? Waarom komt de Salto Sultan niet boven water? Terwijl Farouk op het schip met Kees tikkertje speelt gaat ook nog eens het alarm af op het schip. Er is paniek. Maar waarom?

Als je dat wilt weten dan moet je dit leuke, grappige en spannende boek zelf gaan lezen, want ik ga dat niet verklappen! Het boek leest lekker weg. Het is leuk en grappig vanwege de leuke humor. Maar ook avontuurlijk met een vleugje spanning waardoor je moeite zult hebben om je boek weg te leggen. Een heel leuk kinderboek, aanrader!
De Salto Sultan is het eerste deel van de serie Cruiseschip Cliffhanger.