Het verhaal gaat over de vraag wie de kleine Suze heeft vermoord. Is het Kim, de oppas?  Of  Anton Steenkamer, waar Kim een verhouding mee heeft? Of toch Dorien, de vrouw van Anton?

Max, het 7 jarige broertje van Suze heeft gezien wie zijn zusje meegenomen heeft, maar hij wordt niet geloofd vanwege zijn jonge leeftijd…En dan, als Suze in de tuin van het huis van Kim dood wordt aangetroffen, wordt Kim gearresteerd en veroordeeld tot 13 jaar gevangenisstraf. Ze blijft volhouden dat ze onschuldig is… 
De verhaallijnen zijn lastig om in te komen, omdat er veel gewisseld wordt tussen heden en verleden.
Als je er eenmaal goed in zit is het matig spannend maar wel onderhoudend om het boek uit te lezen.
Jet van Vuuren heeft een vlotte schrijfstijl, maar ik miste deze keer het “op het puntje van je stoel zitten”
Ik vond de personage Dorien irritant, een zeur…maar daarintegen kwam Max goed uit de verf.
Ik begreep heel goed zijn gedrag en emoties! Jammer dat het verhaal erg voorspelbaar was, ik miste een wending en meerdere verdachten, zodat het verhaal meer opbouw zou hebben in de spanning.
Al met al toch wel een prettig boek om te lezen door de vlotte schrijfstijl en het realistische thema.
Het plot gaf mij wel voldoening, alhoewel het geen knaller is! Ik vind dit boek ook niet de beste van deze schrijfster en ik waardeer het met 3,5*