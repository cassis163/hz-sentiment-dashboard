Een schitterend thrillerdebuut, waarbij de jeugdboekenschrijfster in Simone van der Vlugt doorsluimert. Een belangrijk deel van het boek speelt zich namelijk af in terugblikken van de hoofdpersoon naar haar puberteit. Die terugblikken zijn hartverscheurend. Wel zag ik de ontknoping al vrij snel aankomen, ook al word je in de loop van het verhaal herhaaldelijk op het verkeerde been gezet. Van der Vlugt schrijft scherp en met vaart en de spanning is te snijden. Ik had het boek dan ook binnen een dag uit.