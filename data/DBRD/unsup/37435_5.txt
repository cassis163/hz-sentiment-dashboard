Weer een nieuw boek van Linda Jansma, de 8e inmiddels. En als ik hoor dat er een boek van Linda Jansma verschijnt wil ik dat zo snel mogelijk hebben. Haar schrijfstijl bevalt me tot nog toe erg goed.
De informatie over het boek is erg summier en als dit een boek van een andere schrijver was geweest had ik het boek niet gekocht, maar doordat het geschreven is door Linda Jansma, durf ik die gok te nemen. Zelfs als ik nog niet gelezen heb waar het boek over gaat. Het boek is opgedeeld in 4 delen, die vooraf gaan met een toen en nu gedeelte. Deze delen zijn weer opgedeeld in hoofdstukken waarin het verhaal steeds vanuit een ander persoon verteld wordt, echter dit staat duidelijk als titel boven het hoofdstuk. Je krijgt al snel in de gaten dat er een groot geheim huist bij de 2 families waar het verhaal over gaat. De mannen in beide gezinnen doen dingen die ze voor de rest van het gezin verborgen proberen te houden, echter dit lukt niet zo goed. De spanning wordt langzaam opgebouwd en dit maakt het verhaal voor mij ook weer een echt goed boek. Sommige dingen zie je al snel aankomen en die vermoedens komen dan ook uit zoals je denkt, echter op het einde weet Linda Jansma mij toch nog goed te verrassen met een slot wat ik absoluut niet verwacht had. Dit is wederom een erg goed boek van Linda Jansma, en ik kijk nu alweer uit naar het volgende boek van Linda Jansma. Dit blijft voor mij toch de beste Nederlandse thrillerschrijver.