Doehnert is scenarioschrijfster. Naast het script voor een korte tv-serie schreef ze dezelfde verhaallijn voor een roman; dat werd Hotel Sacher. Hoewel het verhaal alle potentie heeft om flink uit te pakken met sfeerbeschrijvingen over de grandeur van het hotel, de kleding van de rijke lieden en de geur- en smaaksensatie van de fameuze Sachertorte, wordt de schrijfster nergens origineel of concreet en verzandt ze in algemene beschrijvingen. In rap tempo volgen korte scènes uit de vele verhaallijnen elkaar op wat voor spanning, afwisseling en veel toevalligheden zorgt, maar niet voor diepgang van bijvoorbeeld karakters van (geëmancipeerde) vrouwen of motieven.