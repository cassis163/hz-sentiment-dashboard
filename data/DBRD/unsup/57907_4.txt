Chevy Stevens schrijft met het boek "Zusjes" haar vijfde thriller. Het is een verhaal met een constant aanwezige spanning, maar iets te........
Drie zusjes die vanaf hun jeugd op elkaar aangewezen zijn, weglopen van hun ouderlijk huis, zich in de nesten werken met grote gevolgen voor hun toekomst. Terugkeren naar de plek des onheils, ondanks dat ze hun leventje net een beetje op de rit hebben.

Jess, Courtney en Dani worden na het overlijden van hun moeder, door hun vader aan hun lot overgelaten. Hij werkt, blijft maanden weg en als hij thuis komt is hij argressief en aan de drank, wanneer bij de meisjes de knop omgaat gebeurt er iets waardoor ze hun huis ontvluchten en hun geluk willen zoeken in Vancouver. Onderweg gaan ze werken op een veehouderij in een klein dorpje, hier blijkt hun blindelinge vertrouwen misplaatst en veranderd hun toekomst drastisch.
Wanneer ze eindelijk denken hun verleden achter zich te kunnen laten, en een toekomst opbouwen in Vancouver slaat opnieuw het noodlot toe.

De personages zijn goed weergegeven, vooral de onderlinge gevoelens van de zusjes komen goed tot hun recht. Hun emoties, woede en radeloosheid worden voelbaar tijdens het lezen van dit verhaal. De zusjes blijven elkaar trouw onder elke omstandigheid.