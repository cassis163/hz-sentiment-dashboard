De schitterende cover en de titel maken je nieuwsgierig. De titel kun je op meerdere manieren opvatten; uit zicht blijven van anderen op zee, van het uitzicht genieten op zee en zo zijn er meer manieren waarop je de titel kan interpreteren. De cover had zomaar een schilderij van Vincent van Gogh kunnen zijn, het is ontworpen door Mezzaluna Robert Stach.
In het voorwoord kun je lezen waarom de auteur heeft besloten om dit boek te schrijven en hoe het boek is ontstaan. Daarna is Uit zicht op zee opgedeeld in 10 hoofdstukken: Prelude, Intermezzo, Symfonie 'jeugd', Intermezzo, Symfonie 'volwassen', Intermezzo, Voce, Symfonie 'finale', Intermezzo en Coda. Aan het eind is er ruimte voor de lezer om zelf een quote of een gedicht te plaatsen, waarna je een wereldkaart vindt met fysieke en mentale locaties van Uit zicht op Zee.
Uit zicht op zee van Tjardus van Citters bevat niet alleen gedichten, maar ook inspirerende quotes en spreuken, en niet alleen in het Nederlands, maar ook bijvoorbeeld in het Engels, Frans en Duits. Er staan, naast spreuken van de auteur zelf, ook quotes van bijvoorbeeld Pippi Langkous en William Shakespeare. Het zijn gedichten en quotes die uit het leven zijn gegrepen.

Lees verder op https://lees.bol.com/nl/article/recensie-uit-zicht-op-zee.