Mooi en vooral aandoenlijk verhaal waarin de ergste gruwel van WO2 met slechts enkele zinnen wordt vermeld.
Ze zijn knap verweven in de meeslepende geschiedenis van twee jonge mensen die met hulp van ervaren ouderen een weg zoeken in Duitsland en Frankrijk tijdens De Tweede Wereldoorlog.

De beschreven locaties zijn zeer goed getroffen, de omgeving van de mijnen in Duitsland, de ontberingen in Het Oosten en natuurlijk Parijs en in bijzonder Saint-Malo in Bretagne.
Voor wie er eens was, zoals ikzelf, herkenbaar en tot de verbeelding sprekend geschreven door Anthony Doerr.

Het boek is zeker ook geschikt voor jongeren lezers, niet alleen vanwege de verhaallijn over het jonge blinde meisje Marie-Laure die met haar vader moet vluchten uit Parijs en de weeskinderen Werner en zijn zusje Jutta.
Maar ook vanwege de vele verwijzingen naar de boeken van Jules Verne, prachtig!
Het verhaal van kapitein Nemo en de onderzeeÃ«r Nautilus uit 'de vergetelheid' gehaald en opnieuw onder de aandacht gebracht, het maakt nieuwsgierig!

Het maakt niet uit dat schrijver Anthony Doerr 'Als je het licht niet kunt zien' vanuit verschillende perspectief vertelt, het maakt niet uit dat er verschillende tijdslijnen door elkaar lopen want
Doerr maakt in de boeiende roman 'Als je het licht niet kunt zien' de cirkel rond.