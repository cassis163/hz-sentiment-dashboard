Nadat ik twee jaar geleden een lezing van Jimmy Nelson bijwoonde en daarna een prachtig gesigneerd fotoboek mee naar huis nam was ik zeer verrast dit boek te vinden.
De foto's vertellen al een prachtig verhaal op zich door de sfeer, de grote verscheidenheid aan rassen en hun uiterlijke verschijningen. De gedrevenheid van Jimmy en zijn team spat er vanaf.
Hoe leuk is het om nu ook nog de verhalen achter de foto's te lezen. Het zoeken naar de stammen, de ontberingen, het soms moeizaam leggen van de contacten etc.
Hannelore reisde drie jaar mee in het kielzog van Jimmy en vertelt het verhaal achter de foto's. Haar prettige stijl van vertellen maakt dat je je af en toe heel dichtbij voelt en stiekem ook een beetje jaloers bent.
Als je van reisverhalen houdt is dit een echte aanrader.