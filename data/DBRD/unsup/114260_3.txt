Het boek “Hazer” beschrijft het dagelijks leven in de jaren 80 van de vorige eeuw. In deze tijd was er een tekort aan betaalbare woningen. Er was een economische crisis en uitzichtloosheid voor veel jongeren, die net afgestudeerd waren.
De hoofdpersoon, de 17-jarige Rogi, gaat studeren. Zijn ouders verkopen hun huis en emigreren naar Ierland. Rogi gaat op zoek naar woonruimte en vindt dit in “Hazer”, een gekraakt politiebureau. Hij maakt kennis met de wereld van punk, krakersrellen en jongerenwerkloosheid. Rogi vindt in de bewoners van Hazer een nieuwe familie. Een familie waarin niet gepraat wordt over goed en kwaad. Een familie die lijkt op zijn eigen familie.
Jeroen Thijssen heeft een zeer prettige, beeldende schrijfstijl en beschrijft herkenbare situaties. Thema’s als familiegeheimen, moeizame familierelaties, vriendschap, het volwassen worden van Rogi en het oorlogsverleden/geheimen opa komen aan de orde. Interessante thema’s, maar door de veelheid hiervan ontstaan ook veel verhaallijnen in het boek. Hierdoor is het boek naar mijn idee minder overtuigend geworden.