De boom van Anne, is de kastanjeboom achter het huis op de Prinsengracht 263 in Amsterdam, het onderduikadres van Anne Frank. De boom vertelt ons in het kort het verhaal van Anne Frank. Het verhaal is ingetogen, poÃ«tisch en haalt weer even de herinnering boven. De herinnering aan het verhaal van Anne, maar ook het verhaal van de vele slachtoffers van de oorlog. Het verhaal wordt geflankeerd door fraaie potloodtekeningen, die de boodschap versterken. De boom is inmiddels ook bezweken, maar loten groeien op dezelfde plaats, zodat we altijd de wreedheden kunnen herdenken. Daarom raad ik iedereen aan die, dit boek in handen krijgt, neem even de tijd en lees, zodat ook wij de herinnering levend houden. Ik las het als volwassene, maar het is ook zeer geschikt om voor te lezen aan kinderen en het verhaal door te geven aan de volgende generaties.