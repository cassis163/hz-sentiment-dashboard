Manzanilla, persoonlijk had ik er nog nooit van gehoord, maar het lijkt mij een mooi product.
In deze thriller, die onderdeel van een serie blijkt te zijn wordt Wolfgang verzocht naar Spanje te komen waar het hoofd van de nationale politie verdacht wordt van drugshandel. Wolfgang spreekt duits en spaans en gaat op speurtocht in de hoedanigheid van vakantieganger.
Je wordt meegenomen naar de wereld van Manzanilla, en dit gebeurt zo goed dat je er gedurende het lezen trek in krijgt!
Er gebeurt daarnaast veel, heel veel in deze thriller en juist dat maakt het voor mij ongeloofwaardig.
Het ontbreken van een stuk geschiedenis maakte dat ik moeite had mijn aandacht steeds bij het boek te houden, en dat is jammer, want het is geen slecht boek.
Maar ik raad niet aan het boek als stand-alone te lezen.