Ik was huiverig voor dit boek, alleen de kaft al is gruwelijk. Maar de recensies hebben me overgehaald en ik moet zeggen, geen spijt van!!! Het verhaal is met heel veel gevoel geschreven, er zit vaart in, de karakters zijn sterk neergezet. Max wordt als een oprechte, hele lieve jongen neergezet en het is gewoon bijna niet mogelijk hem niet in je hart te sluiten. Je kunt het hem zelfs vergeven dat hij ongezonde gevoelens voor zijn zus heeft. Op de een of andere manier is die relatie zodanig mooi beschreven dat je op een gegeven moment zelfs dreigt te vergeten dat ze broer en zus zijn. De praktijken van de sekte zijn echt weerzinwekkend en als dierenliefhebber zijn bepaalde dingen niet fijn om te lezen, maar het is wel enorm spannend daardoor en het einde is gewoon huiveringwekkend. Het is weer eens heel iets anders in mijn boekenkast, hij is zeker aan te raden, ook in één ruk uitgelezen.