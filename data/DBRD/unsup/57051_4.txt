Octavia woont op Faloiv. Een planeet waarop de dieren en bewoners een bijzondere en nauwe band hebben. Nadat de wereld onbewoonbaar is geworden zijn de mensen de ruimte in gegaan opzoek naar een nieuwe bewoonbare planeet, en terecht gekomen op Faloiv. Octavia woont in de stad Nâ€™Terra en wil niets liever dan wetenschapper worden, net als haar ouders. Om zo onderzoek te kunnen doen naar de bijzondere planeer waarop ze wonen.

De schrijfstijl van Cole is te beschrijven als typisch YA. Het taalgebruik is makkelijk. Er worden weinig tot geen moeilijk woorden gebruikt. Zinnen zijn kort en het verhaal is hierdoor makkelijk te volgen. De opbouw van het verhaal is wat traag, maar niet storend. In het eerste deel van het boek wordt er een duidelijke wereld geschetst waar de rest van het verhaal dan later duidelijk aan opgehangen kan worden. Het gaat nergens vervelen en de uitgebreide beschrijvingen zorgen ervoor dat je als lezer een duidelijk beeld krijgt van deze, voor ons vreemde, wereld.

De personages zijn prettig om te lezen. Je komt vooral veel te weten of Octavia. De rest van de karakters blijven een beetje een mysterie. Maar dit draagt juist wel bij aan de mysterie die er in het boek hangt. Vanaf het begin van het verhaal voel je dat er meer aan de hand is dat er op de oppervlakte lijkt te zijn. Stukje bij beetje krijg je steeds meer te weten. De opbouw hiervan is goed. De spanning blijft tot het einde hangen. Zelfs aan het einde van het verhaal eindigen we op een cliffhanger en zijn nog niet alle eindjes aan elkaar geknoopt waardoor je vanaf het moment dat je het boek dichtslaat al uitkijkt naar het volgende deel.

Dit boek valt zeker aan te raden aan de minder ervaren Scifi lezer. De science fiction onderdelen liggen er niet heel dik boven op en alles wordt duidelijk genoeg omschreven om er een duidelijk beeld van te krijgen.

Groot pluspunt van het boek is de manier waarop de mensen neergezet worden en hoe ze/we omgaan met onze planeet. Het laat je op sommige punten echt kritisch naar jezelf kijken wat we voor een druk leggen op de planeet waarop we leven en of en hoe lang we nog zo door kunnen gaan.