Dit boek is in één woord schitterend! Het boek was enorm spannend vond ik. Ik kon het moeilijk wegleggen, want ik móest weten hoe het verder ging.
De Nachtegaal is een verhaal wat zich afspeelt in de tweede wereldoorlog. Het boek belicht de kant van het verzet in Frankrijk. Dat Kristin Hannah geweldig kan schrijven, wist ik al. Maar ook bij dit boek weer weet ze de lezer te pakken, niet meer los te laten, te verassen en mee te laten leven met de personages.
Het verhaal zit goed in elkaar. Elementen die los lijken te staan van elkaar, maar wel logisch zijn, vallen op verschillende plekken ineens als een puzzel in elkaar. Het zijn geen gezochte wendingen in het verhaal, maar ze zijn zo logisch. Bijna dat je denkt "waarom heb ik dat niet eerder door gehad dat het zo in elkaar zat?" Ik denk als een auteur dat op die manier in een boek kan verwerken, dat je dan een ware kunstenaar bent. Kristin Hannah valt voor mij daaronder.
Het boek bevat romantiek, spanning, angst, verdriet, vreugde..... Personages in het boek die je in eerste instantie wellicht niet mag, komen via een wending ineens in een positief daglicht (of andersom natuurlijk)
Dit boek is een pareltje en als je houdt van boeken over de tweede wereldoorlog mag deze zeker niet missen in je leeslijst!