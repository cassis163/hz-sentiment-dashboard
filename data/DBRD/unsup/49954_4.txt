Jennifer Brugman is een geboren Rotterdamse, maar door wat er gebeurd is in het gezin, is zij verhuisd naar Groningen zonder iemand in te lichten waar ze heen is gegaan. Daar heeft ze haar studie afgemaakt. Er overkomt haar iets heftigs in Groningen en ze besluit na 13 jaar om terug te gaan naar Rotterdam, waar ze als rechercheur te werk wordt gesteld en direct te maken heeft met een heftige zaak. Alleen haar directe chef is op de hoogte van wat er gebeurt is in Groningen en het liefst wil zij dit zo houden. Tijdens het onderzoek blijkt dat het heden en verleden elkaar gaan kruizen en hoe moet zij zich nu staande gaan houden? Zijn haar collegaâ€™s wel te vertrouwen? Of de vriend van haar zus Elize (die ze overigens ook 13 jaar niet gezien of gesproken heeft)?
Het plot was toch deels verrassend. Het verhaal is van het begin af aan spannend. Haar schrijfstijl is zeer prettig om te lezen. Je leert de personages goed kennen en je wil zelf ook dat de oplossing snel daar zal zijn. Je zou niet zeggen dat dit een thrillerdebuut is, daar dit echt een goed lopende thriller is vol spanning en een goed verhaal. Ik kijk zeker uit naar haar volgende thriller en hoop dat deze net zo spannend zal zijn.