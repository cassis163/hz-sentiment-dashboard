Het werk van Willem Elsschot staat bekend als zakelijk, zowel qua inhoud waar hij vaak de zakelijke kant van het leven belicht als qua vorm waarbij de nieuwe zakelijkheid een als stijl een rol speelt in zijn schrijverij.

De dubbelroman, Tsjip/De leeuwentemmer, toont ook een andere kant van deze auteur. De familieband speelt een grotere rol in deze verhalen dan het beroep van Laarmans, het personage dat in vele romans van Elsschot een rol speelt en ook in deze dubbelroman samen met zijn kleinzoon de show steelt. Doordat het verhaal dicht bij zijn eigen leven komt is ook de nieuwe zakelijkheid iets minder voelbaar hoewel Elsschot nog altijd schrijft in zinnen met weinig versiering of opsmuk.

Elsschot beschrijft in het eerste deel het uitvliegen van zijn dochter uit het ouderlijk nest en welke obstakels dit met zich mee brengt. In het tweede deel, De Leeuwentemmer beschrijft hij wat hij meemaakt als grootvader van zijn eerste kleinzoon, de band die ze hebben maar ook de problemen die ontstaan met de vader van zijn kleinzoon.

Hoewel het boek lichtvoetig zijn leven als vader en grootvader lijkt te beschrijven, weet Elsschot als geen ander, naast emoties en humor, ook veel verwijzingen, motieven en thema's te gebruiken. Het is nodig om je als lezer iets meer te verdiepen dan enkel het lezen van het oppervlakkige verhaal. Er blijkt zelfs een beschrijving van de aanloop tot de tweede wereld oorlog in te zitten volgens Matthijs de Ridder.

Zoals altijd raakt Elsschot een gevoelige snaar bij de lezer en als je zijn stijl kent en herkent, weet hij te boeien tot de laatste bladzijde. Het herlezen van sommige passages maken duidelijk dat de stijl eenvoudig lijkt maar juist zeer zorgvuldig gecomponeerd is van de eerste tot de laatste zin.