Ik vond Een keukenmeidenroman een goed verhaal. In het begin had ik wat moeite met de tijd waarin het zich afspeelde. Het speelt zich af in de jaren 60 van de vorige eeuw, maar voor mijn gevoel was het veel eerder, behalve dan dat er verschillende elektrische apparaten in het boek ge√Øntroduceerd worden of al gebruikt worden die het dan wel in de juiste tijd zetten. Waarschijnlijk komt dit ook doordat ik hier als Nederlandse net wat te ver vanaf sta. Ik kan me die tijd en die gedachtegang van die mensen niet echt goed voorstellen, het is misschien net wat te ver van mijn bed. Van wat ik er van weet vind ik het wel goed neergezet en de sfeer wordt ook zeker wel goed gepakt. Wel vond ik het jammer dat het verhaal van Celia Foote op deze manier neergezet werd. Het klopt zo net niet. Het had naar mijn idee of meer uitgewerkt moeten worden of juist minder naar voren moeten komen. Beide mogelijkheden zouden volgens mij prima in het verhaal passen, maar voor mijn gevoel klopt het nu dus net niet.