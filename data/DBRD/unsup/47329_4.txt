Het verhaal gaat over de gevoelswereld van de hoofdpersoon in verschillende periodes van haar leven, nadat zij als jong kind iets zeer traumatisch heeft meegemaakt. Een deel speelt zich af in China, een ander deel in Nederland.
De vraag die mij bezig hield gedurende het boek was of het haar zou lukken dit trauma te boven te komen.
Het boek is erg mooi geschreven, goed te volgen en interessant, vanwege de verschillende culturele achtergronden van het verhaal en hun invloed op de hoofdpersoon. Maar ook vanwege vanwege de menselijke gebrekkigheid in de personages. De schrijfstijl is direct en daardoor is het makkelijk je in de hoofdpersoon te verplaatsen. Haar onmacht is voelbaar, evenals die van de mensen om haar heen. Het boek heeft op mij diepe indruk gemaakt.
Door een wending in het slot haakte echter ik af. Ik vond deze onrealistisch en idealistisch en ik begrijp niet waarom de schrijfster een realistisch verhaal ineens afsluit in mythologische stijl. Hoewel het een erg mooi einde is, was deze omschakeling was voor mij te plotseling of te groot.