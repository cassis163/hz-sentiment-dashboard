Recensie “Let’s go Paleo ~ Sandra van Schijndel”.
    

Het boek: Het boek ziet er prachtig uit, een dik boek met een prachtig gekleurde cover. Er staan niet veel fotoos in maar de fotoos die erin staan zijn erg mooi. Het is een overzichtelijk geheel en de recepten zijn duidelijk omschreven.

Samenvatting:Wat is Paleo? Paleo is terug naar de basis, het wordt ook wel het oertijd-dieet genoemd. Terug naar oorspronkelijke producten, biologische producten, eerlijke producten. Onbewerkt voedsel gebruiken zonder toevoegingen om het langer houdbaar te maken.
In het boek worden eerst de basisprincipes beschreven en het waarom. Het is een levenswijze en niet per se een dieet (hoewel je het wel daarvoor kan gebruiken door eea aan te passen). Ze gaan er vooral van uit van wat WEL mag en daarnaast wordt uitgelegd wat niet mag en waarom. Het boek bevat daarnaast voor 4 weken lang recepten met ontbijt-lunch-diner en tussendoortjes. Ook wordt een gezond levensritme beschreven en daarmee wordt het belang van de manier van leven nog eens extra benadrukt. Niet alleen voeding maar ook de manier waarop je leeft is belangrijk. 

Conclusie: Het boek heeft veel overeenkomsten met het Atkins koolhydraatarm dieet. Paleo is echter nog meer gericht op biologische producten en heeft de superfoods hierin opgenomen. Er staan daarom net weer even andere recepten in dus weer nieuwe input. Met name de diners zijn erg smakelijk en creatief! Voor elk weekmenu staan handige boodschappenlijstjes zodat je niet alles zelf hoeft te bedenken. Echter niet alles is in de supermarkt te vinden dus moet je toch meerdere winkels langs… of toch een moestuintje nemen.
Minpuntjes: De schrijfster spreekt zichzelf meerdere keren tegen door de principes gelijk al overboord te gooien. Zuivel was er niet in de oertijd maar dat gebruikt ze toch. Ze beschrijft rust en regelmaat maar ook dit is niet uit de oertijd. Dan nam men de tijd zoals het kwam… Daarnaast staan er veel gelijksoortige recepten in en komen dezelfde producten (zoals bv bananen) erg vaak terug. Wanneer je af wilt vallen mag je weinig fruitproducten, terwijl die wel heel vaak bij het menu horen. Je kan dan wel iets anders doen maar dan wordt het nog eenzijdiger. Ik mis toch veel met Paleo maar in combinatie met Atkins is het wat mij betreft een welkome aanvulling.

Ik geef het boek 3***.

Door Brigitta Dielman-Bleeker.