Dit was gewoonweg het beste boek van de Steampunk Chronicles. En voorzover ook het laatste deel helaas. Dat betekent dat ik afscheid moest nemen van Victoriaans Steampunk Londen.

In dit laatste deel liepen er twee verhaallijnen door elkaar die uiteindelijk samen eindigden. Mila, geintroduceerd in deel 3 was de hoofdpersoon van het ene verhaal samen met Jack Dandy en ik kon simpelweg niet anders dan van haar houden. Zo'n lief, een beetje naief maar sterk meisje. Eigenlijk het eerste en enige personage wat dusdanig is uitgewerkt door Cross dat je daadwerkelijk alles van haar weet. Het andere verhaaldeel ging over Finley en Griffin, over wie je ook eindelijk meer leert, info die in de eerste boeken handig geweest was.

Al met al vond ik dit het beste deel van de reeks, en kan ik met een lach om mijn gezicht terugkijken op een heerlijk leesavontuur in de Victoriaanse tijd.