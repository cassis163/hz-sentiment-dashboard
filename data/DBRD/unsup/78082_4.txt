Cover
Bovenaan 3 jongeren en onderaan een kampvuurscene.
Ik vind het jammer als er herkenbare gezichten op de cover staan, ik wil liever mijn eigen beeld van de personage creëren.
Ik denk overigens wel dat het een cover is die de doelgroep zal aanspreken.

Mijn mening
Het is een onderwerp waar ik niet echt iets mee heb en waar ik niet snel uit mezelf een boek over zal lezen: het paranormale, mystieke. Maar omdat het ook leuk is om je horizon te verbreden had ik mij ingeschreven voor de leesclub van Hebban. En ik werd uitgekozen!
Het boek is absoluut niet tegen gevallen. Eigenlijk was het best nog spannend, bij vlagen bijna eng. Nou vind ik iets niet snel gruwelijk of te erg, sterker nog ik hou er van ( in boeken dan wel hè, niet in het echte leven ). Maar zeker aan het einde vroeg ik mij af of het niet te eng was voor de jonge YA-lezer.
Emma en Philana worden goed als personage neergezet. Ze ontwikkelen zich, mede door de gebeurtenissen. Maar Alex bijvoorbeeld blijft een vrij plat persoon terwijl hij een heel verleden lijkt te hebben. Daar had ik graag meer van willen weten.
Het verhaal is niet helemaal origineel, denk: groep mensen met gelijke gaven die bij elkaar wonen, ontspoorde geleerde enz. Toch las het wel als een origineel verhaal. Een schrijfster zei eens: alles is al eens geschreven, maar nog niet door mij. Zo moet je dit ook zien.
Ik heb me prima vermaakt tijdens het lezen en aan het einde wilde ik het boek niet meer neerleggen omdat ik moest weten hoe het zou aflopen.
Ik zal het boek zeker aanraden bij de wat oudere YA-lezers in mijn omgeving.
Van mij krijgt het boek 4 sterren.