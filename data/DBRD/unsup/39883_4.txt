*Opgelet Spoilers*
Weeral een super boek van Anja Feliers. Net zoals haar andere boeken in de reeks rond Kathleen Verlinden leest ook dit boek vlot weg. Hoewel het voor mij al vrij snel duidelijk was dat 'oma Elise' nog in leven was, bleef het boek tot op het einde spannend. Het was dat ook tot op het einde gissen naar de achterliggende redenen van haar verdwijning. Eenmaal in het boek begonnen had ik dan ook moeite het weg te leggen.
Ook vind ik het leuk dat het persoonlijk verhaal van Kathleen Verlinden door de reeks wordt doorgetrokken. Hoewel men het boek Kwijt op zichzelf ook goed kan lezen, is het een aanrader om de eerdere boeken uit deze reeks te lezen. Zelf heb ik de voorganger van dit boek, 'Zuur', nog niet gelezen waardoor ik soms niet alle verwijzingen naar Kathleen en de relatie met haar ouders snapte.
Kortom het is een spannend boek dat lekker wegleest, een ideaal boek voor mij om te ontspannen!
Het enige wat ik me op het einde van het boek afvroeg is hoe de kat Charly nu gestorven is? Had Marianne hier nu iets mee te maken? Ik weet niet of ik hier overheen gelezen heb of dat dit niet vermeld is.