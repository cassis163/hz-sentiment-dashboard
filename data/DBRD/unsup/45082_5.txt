Ik ga eerst het waarom ik dit gelezen heb, neerschrijven, mijn zoon moest dit boek lezen om een boekbeschrijving te maken, dus het boek dwaalde hier rond in mijn huis. En na de korte inhoud te lezen wekte het mijn nieuwsgierigheid op. Wat een mooi boek, dit is niet de eerste keer dat ik een verdwaald boek heb gelezen maar dit is toch een nummer 1 waard. Het boek start als Bamse 10 jaar, hij woont met zijn excentrieke familie in Kopenhagen als de tweede wereldoorlog uitbreekt. Samen met zijn beste vriend Anton die Joods is, beleeft Bamse heel wat avonturen maar nu staat heel zijn wereld op zijn kop. Terwijl je het boek leest kom je zoveel mooie stukken tussen, de auteur geeft de kinderen mooie levenslessen mee, niet enkel over de oorlog maar over ongelijkheid, racisme, pesten, liefde. Een aanrader niet enkel voor kinderen maar ook volwassenen, ik heb heel veel mooie dingen onderlijnd en ik heb het boek in een dag uitgelezen, we zijn nooit te oud om af en toe een kinderboek vast te nemen zo zie je maar..