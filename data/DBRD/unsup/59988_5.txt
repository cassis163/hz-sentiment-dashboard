Zorg voor dat als je aan het laatste deel van “De Noordzeemoorden” je nagels lang genoeg zijn, want dit deel is nagelbijtend spannend!

Eindspel is het vierde en tevens laatste deel uit de derie “De Noordzeemoorden” van Isa maron.
Rechercheur Maud Mertens krijgt een moord op een hoogbejaarde echtpaar voor haar kiezen. Deze zaak is zo gruwelijk door het gebruik van bruut geweld tegen de oudjes en gaat bij het team niet in de koude kleren zitten. Verder is Maud, samen met Niels, nog bezig met de zaak van de hoofden die in een tuin zijn gevonden. Deze zaak kent meer geheimen en meer gruwelijkheden dan ze hadden verwacht.
De zoektocht van Kyra naar haar zus Sarina, of in ieder geval naar de waarheid over wat er met haar gebeurd is, komt tot een ontknoping. Ze vertrekt naar London om daar te praten met de seriemoordenaar die meer lijkt te weten over de verdwijning van haar zus en Sarah. Met de hulp van Jan Anne, een oud gediende, gaat ze de strijd aan met deze meedogenloze seriemoordenaar en pathologische leugenaar.
Een reisje naar Zweden zet de wereld van Maud onbedoeld op haar kop. Ze komt dichter bij de waarheid en het verleden van de familie Demsterwold en hun geheimen. De ontmoeting kent ook op persoonlijk vlak zijn uitwerking.

“Eindspel” is een toepasselijke titel. Dit is het laatste deel van de serie die toewerkt naar de ontknoping en waarin de waarheid boven water komt. Ook betekend dit het einde van de personages, die aan karakter hebben toegnomen door de serie heen. Ze zijn onder je huid gekropen en hebben zich daar genesteld. Erg jammer om afscheid van ze te moeten nemen. Ook al zijn ze soms op het irritante af.

Spanning, psychologie, een sterk plot, alles is aanwezig. Van mij krijgt dit boek dan ook de volle 5 punten.