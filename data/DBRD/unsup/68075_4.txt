Tess en Doll zijn op vakantie in ItaliÃ«, het zal waarschijnlijk hun laatste vakantie samen worden want Tess gaat na de vakantie naar de universiteit en Doll gaat werken. Ze genieten van de vele bezienswaardigheden en vooral ook van het heerlijke ijs! Doll houdt niet zoveel van kunst dus trekt Tess er regelmatig alleen op uit. Op een van die tochtjes komt ze Angus tegen, een verlegen en eenzame jongen. Het verhaal wordt door de auteur wisselend door de ogen van Tess (Teresa) en Gus (Angus) verteld, ontmoetingen tussen hen worden daardoor vanuit een heel ander perspectief nog een keer verteld, apart en leuk! Gus blijkt met zijn ouders op vakantie te zijn, zijn oudste broer is een half jaar eerder bij een ski-ongeluk overleden en de familieleden proberen elk op hun eigen wijze de draad weer op te pakken. Na de vakantie zal ook Gus gaan studeren op de unuiversiteit. Intussen zijn Tess en Doll op weg naar huis en daar wacht Tess een dramatische gebeurtenis: haar moeder is ernstig ziek, wordt niet meer beter. Tess heeft nog een jonger zusje Hope, na het overlijden van haar moeder zit er voor Tess niks anders op dan voor Hope te gaan zorgen en haar dromen over studeren in de koelkast te zetten. Chronologisch wordt het verhaal van Tess en Gus door de auteur verteld. Ze komen elkaar af en toe tegen maar daar zijn ze zich niet van bewust. Beiden leren hoe om te gaan met verlies. In het geval van Tess letterlijk met vallen en opstaan, ze heeft geen geluk in de liefde, maakt haar droom om schrijfster te worden steeds niet waar. Een (tijdelijke) breuk met haar hartsvriendin maakt dat ze er lang alleen voor staat. Gus intussen heeft een leuke vriendin Lucy die hij uiteindelijk bedriegt met Charlotte, de verloofde van zijn overleden broer Ross. Als Charlotte onverwacht zwanger wordt, trouwt hij met haar. Gus zit vast in zijn leven met een beroep (huisarts) waar hij niet gelukkig van wordt en in een huwelijk dat van meet af aan gedoemd was te mislukken. Tess laat zich genetisch onderzoeken en blijkt een grote kans te hebben om ook borstkanker (net als haar moeder en haar oma) te krijgen, ze neemt het besluit om zich over een aantal jaren, preventief te laten opereren. Hope groeit op, gaat samenwonen en Tess blijft alleen achter. Charlotte heeft een nieuwe vriend, laat zich scheiden van Gus en gaat in Zwitserland wonen. Ook Gus blijft alleen achter. De ontwikkelingen volgen elkaar nu snel op, nog steeds komen Gus en Tess elkaar soms toevallig tegen maar wat is er voor nodig om het Lot een handje te helpen?