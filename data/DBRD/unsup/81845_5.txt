Dit was mijn eerste kennismaking met de boeken van Sharon Bolton.
Haar recentste werk 'Blijf waar je bent' wil ik na de lovende recensies zeer graag lezen, maar ik had nog geen flauw benul wie Lacey Flint was dus ik besloot te beginnen met Lacey Flint 1. Het schijnt dat chronologisch lezen niet nodig is, maar ik vind het prettig om wat achtergrondinformatie over de hoofdpersonen te hebben.

Jeetje, wat gebeurt er veel in dit boek. De eerste moord is nog niet gepleegd of de volgende moord kondigt zich weer aan. Er lijkt een copycat van Jack the Ripper aan het werk te zijn. Lacey is gespecialiseerd in Jack the Ripper dus helpt zij hoofdinspecteurs Joesburg en Tulloch aan informatie omtrent de Ripper Moorden.

Vanaf het begin had ik het gevoel dat er iets raars was, of dat er iets niet klopte.
Wie is toch Cathy? Over deze persoon wordt gesproken in het cursief en speelt zich af in het verleden. En waar komt die geheimzinnige muziek midden in de nacht vandaan? Wie pleegt de lugubere moorden op vrouwen en richt zijn aandacht op Lacey?

Op al deze vragen krijg je aan het einde van het boek antwoord. Een einde wat ik niet had verwacht en zeker niet aan zag komen (I like).

Tussen de moorden door gebeurt er eigenlijk niet heel veel interessants, maar het hield zeker mijn aandacht. Pas op 2/3 van het boek stuurt Sharon je in een treinvaart af op de ontknoping en het boek wegleggen is vanaf dat punt geen optie.

Leesplezier 4,5
Schrijfstijl 4
Spanning 4
Plot 5

Een ruime 4 sterren voor dit heerlijke boek. Nu door met Nachtmerries (Lacey Flint 2) zodat ik daarna eindelijk Lacey Flint 3 kan lezen.