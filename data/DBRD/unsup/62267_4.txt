Ernest van der Kwast heeft met Mama Tandoori een schrijnend doch humorvol boek geschreven. De hoofdrol is weggelegd voor zijn moeder maar het gehele Indiaas-Nederlands gezin wonende te Rotterdam wordt belicht, alsmede enkele van zijn familieleden in India.
In mijn ogen schrijft hij met mededogen maar ik las dat anderen het soms wat hard vonden hoe hij zijn moeder portretteert. Ik ben het daar niet mee eens, het is tenslotte een geromantiseerd verhaal en zijn beschrijvingen over moeders' excentrieke opvattingen en bizarre gedragingen zorgden voor een grote glimlach bij mij. Ik heb dit boek dan ook met zeer veel plezier gelezen.
De schrijfstijl is verder vlot en zeer beeldend te noemen; dit boek schreeuwt gewoon om een verfilming!