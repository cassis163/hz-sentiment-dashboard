Ik was echt enorm in de stemming voor een fluffy boek. Gelukkig pakte dat goed uit, want dit boek is zoooo lief!

Het verhaal draait om Jessie die haar moeder heeft verloren aan kanker. Na een poosje wordt haar vader weer verliefd en gaan ze verhuizen. Ondanks dat Jessie veel verdriet heeft, is dit geen zwaar boek. Het leest heel luchtig.

Jessie krijgt een berichtje van Iemand Niemand, een onbekende, die haar wel wil helpen op haar nieuwe school. Ze krijgen een hele goede band, maar Jessie weet niet wie IN is. Als lezer ben je continu nieuwe IN's aan het verzinnen. Is het die? Nee, dat zal wel niet. Die dan? Dit boek deed me een beetje aan Simon vs. the Homo Sapiens Agenda denken. Daar is Simon ook verliefd op Blue, een jongen die hij niet kent. Ik denk dat ik een zwak heb voor dat soort boeken. Ik vind ze echt ge-wel-dig!

De schrijfstijl was heel vlot. Ik vloog door het boek heen en voor ik het wist was 'ie uit. Heerlijk als dat gebeurt. Het andere boek van deze schrijfster is net uitgekomen, dus daar ga ik zo snel mogelijk aan beginnen.