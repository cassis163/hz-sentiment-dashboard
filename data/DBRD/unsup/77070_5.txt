Nog nooit had ik het verhaal van Romeo en Julia gelezen, ik wist alleen dat het om een verboden liefde ging, Ã©n dat het een tragisch eind heeft. Tiny Fisscher heeft met haar bewerking een heel toegankelijk verhaal weten neer te zetten. Oude, dramatische teksten zijn in een nieuw jasje gestoken maar hebben hun dramatiek niet verloren. En ondanks dat ik de afloop wist, kon ik het boek niet aan de kant leggen, omdat het zo spannend geschreven was! Voor iedereen die graag deze klassieker ook eens wil lezen, maar geen zin heeft om zich door ouderwets (Engels) taalgebruik heen te worstelen, een echte aanrader!