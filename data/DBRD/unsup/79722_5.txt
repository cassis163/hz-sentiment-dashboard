Dit is het derde en laatste deel in de ‘Vrienden’ serie van Astrid Harrewijn. Nadat ik het tweede deel uit had ben ik het eerste deel gaan lezen, dit omdat ik graag de voorgeschiedenis van Noor wilde weten. Van het eerste boek heb ik net zoals van het tweede en dit derde boek erg genoten.

De hoofdpersoon in dit boek is Kiki. Kiki is druk bezig met de tentoonstelling ‘ Sex is soooo overrated’ van de kunstenaar Jeff Koons. Daarnaast heeft ze een aantal klanten en klussen waar ze oa kunst voor aankoopt. Door wat verwikkelingen moet ze onderduiken in een afkickkliniek, eigenlijk helemaal niet verkeerd voor Kiki want hier ziet ze in dat het af en toe gebruiken wat ze deed niet echt handig was. Ze is dus ook al heel snel genezen om zo maar te zeggen.

Een van de therapieën is schilderen, dit kan Kiki niet echt, maar de collega’s in haar groep kunnen dit wel en Kiki kan heel goed kunst beoordelen en ziet dus dat er potentie in de schilderijen zit. Deze kunst komt dan ook door haar toedoen in de galerie van een vriend te hangen. En wat Kiki al dacht: het loopt goed!

Ze wordt verliefd en gaat eigen galerie runnen, die niet direct een succes is, maar Kiki is wel tevreden met haar zogenaamde slow living haar rustigere leven.

Het laatste hoofdstuk speelt zich net zoals het eerste hoofdstuk weer vlak voor kerst af. Kiki fietst met een kerstboom naar huis die versierd moet worden. En gelukkig krijgt ze weer hulp van dezelfde persoon als in het eerste hoofdstuk! Met recht een echte feelgood!