Nesser is na Van Veeteren en Barbarotti een nieuwe weg in geslagen, die van de roman. Dit heeft hij op voortreffelijke wijze met zijn kenmerkende schrijfstijl gedaan. Een lust voor de lezer die van gedetailleerde en tot de puntjes uitgewerkte verhaallijnen houdt. Echter een drama voor de thrillerlezer die blijft zitten wachten op de spanning en sensatie in het verhaal en kan wachten tot hij een ons weegt. Wat mij betreft zet de uitgever het boek nog te veel in de markt als thriller. Misschien om de toenmalige doelgroep het boek te laten kopen, maar ik vermoed dat deze doelgroep zich daardoor niet geheel kan vinden in het boek.

Hemel boven Londen gaat over de laatste dagen van het leven van Leonard Vermin, In deze dagen kijkt hij terug op zijn leven en zaken die er zijn geweest die bij het laatste etentje voor zijn 70e verjaardag nog aan de orde moeten komen. Hierbij komen vele personages uit heden en verleden kijken. Nesser werkt de meeste personages voldoende uit, echter je hoopt op nog net iets meer psychologische diepgang bij Leonard zelf. Wat zijn nou zijn echte drijfveren om te komen tot het geÃ«nsceneerde diner?

Hou je van goed uitgewerkte romans,( met een heel klein spannend detail): Lees dan vooral Hemel boven Londen. Doe dit wel op een moment dat je er echt de tijd en concentratie voor hebt, want die heb je echt nodig.

Veel leesplezier!