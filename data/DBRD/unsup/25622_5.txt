"Paniek begon de overhand te krijgen. De ruimte waarin hij lag was al niet groot, voor zijn gevoel het nu met elke seconde te krimpen." ~ p15.

Dit is echt een verhaal waarvan gewoon alles klopt! De setting, de spanning, de personages en vooral het einde. Tijdens het lezen wil je maar een ding weten: waar the f#ck gaat dit naar toe!?

"Je droomt. Dat is het. Zie je het dan niet? Dit is allemaal slechts een nachtmerrie." ~ p76.

Reflectie is een geweldige, mysterieuze thriller die absoluut niet onder doet voor de befaamde Stephen King. Vier jongens hebben het absurde plan om een van hen levend te begraven. Alles voor de Youtube volgers. Maar alles gaat mis en ze zitten vast op de bergtop. De zeespiegel is bijna 1700 meter gestegen en het hele eiland staat onder water. Alleen hun bergtop steekt nog boven het water uit met daarop het hotel, en 3 andere andere bergtoppen. Samen met wat andere hotelgasten zijn ze afgesloten van de rest van de wereld, zonder eten en drinken. Het hotel voelt niet veilig, iets lijkt met hun te spelen en ze voelen zich bekeken. Zal het water ooit nog dalen, of zitten ze vast?
J. Sharpe is echt de Meester der Mindfucks! Ook met dit verhaal weet hij weer onder de huid van de lezer te kruipen en vanaf de eerste pagina je aandacht te grijpen als vliegpapier. Elk personage heeft zijn eigen toevoeging, hoe klein dan ook. Heerlijk hoe alles heel langzaam op zijn plaats valt, terwijl je er in het begin geen pap van kan maken. Dit zijn de boeken die je hersens weer even resetten.

"Het deed er niet toe. Niet deed er op dit moment toe. Alleen de vrijheid." ~ p187.

Lang geleden dat ik tijdens het reclameblok mijn boek erbij pakte om tijdens de anders zo verloren minuten verder te lezen. Ik kon het verhaal maar niet los laten. Zonder twijfel een dikke 5 sterren!