Het vijfde deel van de Zeven Zussenserie gaat over Taygete, Tiggy. Tiggy vindt haar wortels bij de zigeuners in Granada en dat levert prachtige verhalen op over de flamenco en de zigeunercultuur, maar ook over de armoedige levensomstandigheden en de uitsluiting. Het ritme van de flamenco roffelt door het hele boek. Het is jammer dat het verhaal verder draait om keukenmeidenromantiek. Op de eerste bladzijde maken we al kennis met Charlie Kinnaird, hartchirurg en erfgenaam van een groot landgoed in Schotland. Charlie is knap, maar hij kent zijn eigen aantrekkingskracht niet, is eerlijk, hardwerkend, vol nobele bedoelingen en met de verkeerde vrouw getrouwd. Het boek was mooier geweest zonder deze flauwigheden. Het raadsel over Pa Salt, ook zijn naam is vast een anagram, blijft geheimzinnig al wordt er een klein tipje van de sluier opgelicht.
Het einde van Maan is voorspelbaar: ze leven nog lang en gelukkig.