Moresnet, opkomst en ondergang van een vergeten buurlandje.
Moresnet, hier had ik nog nooit van gehoord. De zin “opkomst en ondergang van een vergeten buurlandje” trok meteen mijn aandacht. Hoezo een vergeten buurland? Dat kan toch niet?
Het ontstaan van Moresnet is te danken aan een menselijk foutje en de onwil van landen om ook maar iets toe te geven aan elkaar.
Philip Dröge vertelt het hele verhaal rondom Moresnet. Je verwacht een boek te gaan lezen wat hoofdzakelijk droge feiten bevat. Niets is minder waar. Het verhaal wordt verteld aan de hand van personen, waarbij veel anekdotes worden gebruikt. Hierdoor is het een zeer goed leesbaar boek geworden. De schrijfstijl van Philip Dröge is vlot, het boek leest dan ook fijn.
Het is duidelijk dat er gedegen research is gedaan naar de geschiedkundige feiten. Dit is nodig om het verhaal als geheel duidelijk te maken.
Al met al een bijzonder boek over een al even bijzonder land.