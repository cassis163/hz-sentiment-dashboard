Majgull Axelsson werd in 1947 in Zweden geboren. Ze is journaliste en auteur van fictie en non-fictie. Ze kreeg de prestigieuze Augustprijs voor Aprilheks. Dat boek was haar internationale doorbraak. Daarnaast verschenen van haar hand: Augusta’s huis; Rosario is dood; Huis der nevelen; Winterzusters, Moederpassie; Ik heet geen Miriam en DE VROUW DIE IK NOOIT WAS, het boek dat ik hier bespreek. Majgull Axelssons boeken worden in meer dan 20 talen vertaald.

DE VROUW DIE IK NOOIT WAS
Mary Sundin is minister van Ontwikkelingssamenwerking. Als ze in een Oost-Europese stad op een congres over vrouwenhandel en prostitutie een toespraak moet houden, klapt ze dicht. De pers suggereert dat het te maken heeft met de recente onthulling dat Mary’s man zeven jaar geleden tijdens een bezoek aan een minderjarige prostituee uit het raam is gevallen en zijn nek heeft gebroken. Mary besluit af te treden en bezint zich op haar toekomst.
Tegelijkertijd is het verhaal van Marie. Zij is veroordeeld voor de moord op haar man, die na een bezoek aan een minderjarige prostituee in een Oost-Europese stad uit het raam is geduwd. Ze heeft er net gevangenisstraf van zes jaar op zitten.

In twee variaties op het leven van deze vrouw laat Majgull Axelsson op ingenieuze wijze zien hoe keuzes je toekomst kunnen bepalen. Maar wie is echt? Mary, of Marie? Wat is de werkelijkheid binnen deze roman? (Die uiteraard fictief is!) Mary en Marie vloeien moeiteloos is elkaar over. Bijna aan het eind van het boek dacht ik erachter te komen wat er gebeurd was…