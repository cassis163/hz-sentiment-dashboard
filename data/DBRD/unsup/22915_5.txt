Wat doet het met een vrouw als haar dochter plotseling verdwijnt?
Een verhaal van een onvermoeibare zoektocht en de band tussen moeder en haar kind. Het boek bestaat uit drie delen, waarvan het eerste en derde vanuit Kate zijn geschreven.
Door de ik-vorm duiken we diep in de hoofdpersoon, haar beweegredenen en wanhoop. De indringende schrijfstijl geeft ook hier en daar de suggestie dat we nog niet alles weten wat er in het verleden gebeurd is. Maar op onverwachte momenten worden schokkende gebeurtenissen op overrompelende wijze ineens duidelijk.

In het middendeel horen we afwisselend Sophie en Kate. Wat er gebeurt is heel griezelig, maar Rowley heeft een mooie balans gecreÃ«erd tussen wat wel en wat niet gezegd wordt. Zo weten we nog steeds niet wie er achter de verdwijning van Sophie zit en ik begin zelf wel vermoedens te koesteren. Natuurlijk heeft de Rowley hier een beetje op aangestuurd, blijkt uit de onverwachte wendingen in het verhaal. De laatste twist aan het slot zag ik niet aankomen.

Het tempo van het verhaal is heel fijn, eigenlijk precies goed. Rowley bouwt langzaam spanning op, het gaat gelukkig niet te snel, ze diept personen en situaties volledig uit. Het is heerlijk om een boek te lezen dat me niet het gevoel geeft dat het verhaal in een sneltreinvaart afgeraffeld wordt.

Wat een prachtig boek. Heerlijk om te lezen.