Het verhaal wordt verteld door Frits die als rechterhand werkt voor zijn vriend Johan bij een Bouwbedrijf. Als hem wordt gevraagd om een parlementaire commissie om de tuin te leiden gaat bij hem belletjes rinkelen dat er wel meer frauduleuze handelingen plaats vinden binnen het bedrijf. Hij wil persoonlijk op onderzoek uitgaan om Johan te kunnen ontmantelen.
Als Johan en zijn vrouw Veronie een ongeval krijgen (eigenlijk een aanslag) wordt Frits als contactpersoon aangewezen en loopt alles toch anders zoals gepland.
Door de cover was ik vrij enthousiast geworden en dit had wel de nodige verwachtingen gewekt bij mij. Ook het onderwerp, corruptie, omkoping bij bouwfraude sprak mij wel aan.
Al lezende van het eerste gedeelte van het verhaal kwam ik er al snel achter dat dit niet echt mijn boek ging worden. Ondanks dat het verhaal in een lekker vlot leesbare schrijfstijl is geschreven, was het verhaal erg verwarrend en onsamenhangend. Naarmate het verhaal vorderde kwam er wel meer spanning in. Er was een grote verwikkeling in het verhaal en dat was meteen ook de ontknoping.
Kijk bouwfraude met belastingontduiking, corruptie en omkoping is wel realistisch, maar bepaalde situaties komen te ongeloofwaardig over.
Wat me ook tegenviel en ik nog nooit bij een uitgegeven boek heb meegemaakt, zijn de vele taalkundige onvolkomenheden in het verhaal. Dit stoorde enorm met het lezen omdat iedere keer terug moest kijken of ik het wel juist gelezen had. Dit is wel een advies aan de schrijver en uitgever, laat dit verhaal voordat het uitgegeven wordt controleren op taalkundige onvolkomenheden.

Dit verhaal krijgt van mij niet meer dan 2,5 ster!