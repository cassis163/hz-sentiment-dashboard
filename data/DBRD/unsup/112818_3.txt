Dankzij het boek ontvangen te hebben van de groep "Samenlezenisleuker' heb ik dit kunnen en mogen lezen. Hieronder lees je mijn recensie.
Bij het lezen van het voorwoord wou ik onmiddellijk verder lezen. De bladzijde daarna werden de namen van de kinderen uit het gouden gezin meegegeven te beginnen met de oudste. Dit bleek bij het verder lezen echt nuttig. Het eerste deel was zeer aangenaam lezen, alhoewel ik absoluut geen erkenning noch herkenning heb met deze problematiek .Het verhaal wordt verteld vanuit het standpunt van de jongste van het gezin namelijk Judith. Een gezin met 9 kinderen dat, alhoewel ieder op zichzelf woont, een blijvende band heeft of is dit gewoon schijn? Bij het overlijden van de vader die zijn gezin "het gouden gezin" noemt, maakte dat er toch enkele hiaten naar boven kwamen. Tot zover las het verhaal zeer vlot. Naarmate moeder ouder werd, kwamen er meer en meer verantwoordelijkheden te liggen op de schouders van de kinderen, maar dan blijkt dat niet iedereen bereid is evenveel tijd te besteden om hun moeder op te vangen. Aanvankelijk bleef ik volledig in het verhaal, maar vanaf de tijdsaanduidingen bleek het moeilijker en moeilijker te verlopen. Ik kon mij wel inleven maar toch miste ik iets, waar ik de vinger niet kan op leggen. Het tweede deel viel mij dan helemaal tegen, maar gelukkig kwam daar verandering in en kon ik het verhaal toch terug volledig positief bekijken ook het deel die mij had tegengevallen. Blijkbaar hebben de situaties en gebeurtenissen mij op een bepaald moment toch gegrepen en ja, ik durf zeggen dat er toch menig traantje is gevloeid.
Dit is een boek dat ik toch aan enkele mensen zal aanraden te lezen.
Wat de personages betreft, vind ik dat deze voldoende werden uitgediept.
De auteur heeft hier toch wel een aangrijpende dagdagelijkse problematiek naar voor gebracht die, voor de mensen die met deze problematiek niets te maken hebben, voeling en openheid geven én die maakt dat het de lezers raakt.
Doordat het verhaal werd verteld vanuit het oogpunt van de jongste dochter Judith, kennen we haar visie maar niet het gevoel en de visie van de broers en de zussen wat uiteindelijk niets af deed van het verhaal. Mocht elk zijn gevoelens en meningen volledig werden uitgediept, zou het één kluwen zijn geworden.
Waar het mij op een bepaald moment moeilijk viel om verder te lezen door het agenda-vertellen bleek nadien toch zijn nut te hebben.

Originaliteit 3*
personages 3*
spanning 3*
leesplezier 3*
schrijfstijl 3*
plot 3*