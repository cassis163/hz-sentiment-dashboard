Yes, wat een fijne NA! Een van de leukste in het genre die ik de laatste heb gelezen en ik kan absoluut niet wachten tot de volgende delen in deze serie gaan verschijnen. Het verhaal is misschien niet bijster origineel, maar dat hoeft ook niet. Het echte leven is ook niet altijd even origineel, maar juist de personen in je leven maken het juist een feestje. Dat heeft Elle Kennedy ook gedaan in De deal. De chemie tussen Garrett en Hannah is echt fantastisch. Ik heb zo genoten van het aantrekken en afstoten tussen die twee, I loved it!

Zoals in veel NA’s heeft het vrouwelijke personage iets meegemaakt en in De deal is het niet anders. Waar in veel andere gevallen de vrouw redelijk als een grijs, bang muisje wordt afgeschilderd, is Hannah dat echt compleet niet. Ze gaat ontzettend sterk en krachtig met de gebeurtenis om en dit allemaal om een compleet geloofwaardige manier. Ja, het is gebeurd en het is verschrikkelijk, maar ze laat niet haar leven erdoor bepalen. Ze is absoluut badass, badass in het kwadraat zelfs.

Man, man, man, wat hou ik van personages die elkaar in eerste instantie compleet niet mogen. Zoals ik hierboven al schreef, de chemie tussen deze twee is echt subliem (ja, ik gebruikt echt dat woord, haha). Ze zijn heerlijk op elkaar ingespeeld, de klik die ze hebben spat zo ongeveer van het papier af en ze zijn beide absoluut niet op hun mondje gevallen. Dit resulteert in heerlijke momenten met heel erg veel humor.

Het kan niet anders dan dat je van dit boek gaat houden. Ik ben in ieder geval fan en kan niet wachten tot het tweede deel De fout (deze week bekend gemaakt door Uitgeverij Q, yay!) in de winkels ligt. De humor, de chemie én een badass personage maakt dit absoluut tot een must read!

Ik las dit boek voor een gezellige buddy read voor de Feelgood Club. Hier lees je het complete artikel: https://www.hebban.nl/spot/feelgoodclub/nieuws/buddyread-tien-redenen-waarom-je-de-deal-moet-lezen