Je staat bij een halte op de bus te wachten om dan plotsklaps overvallen te worden en in de kofferbak van een auto te belanden. Dat overkwam Katie Caudill.

Robert Flanigan loopt met zijn hond Jack in een natuurreservaat. Sedert zijn pensionering doet hij dat vaak. Hij meent het geluid van een schep, die in de grond wordt gestoken, te horen. Maar Robert schenkt daar verder geen aandacht aan en gaat maar huis.

Edward begraaft het lijk van een vrouw bij het natuurreservaat. Gelukkig reageert de man, die vlakbij zijn hond uitlaat, niet. In de blokhut van Edward en Jimmy verblijven meerdere vrouwen in een ondergrondse schuilplaats. Jimmy, de gestoorde maat van Edward maakt gretig gebruik van deze vrouwen.

Robert besluit toch de politie te informeren over datgene wat hij de dag daarvoor heeft opgemerkt. Op aanwijzing van Robert, vindt de politie de volgende dag het stoffelijk overschot van een vrouw. Daar blijft het niet bij. Zeven lichamen worden opgegraven. Dat betekent voor de politie een groot onderzoek, waarbij DNA analyse onmisbaar blijkt te zijn.

De daders zijn in het begin van het verhaal al bekend. Nu moeten ze nog opgespoord worden.

Het lijk van een man wordt zittend tegen een grafsteen aangetroffen. Uit DNA analyse blijkt dat deze man als dader aangemerkt kan worden. De vraag rijst of hij wel de moordenaar is? Hij is immers ook vermoord.

Het boek De Verzamelaar van auteur Diana van Hal is niet groot en heeft 182 blz.. Gerangschikt in korte overzichtelijke hoofdstukken. Er komen wel heel veel vrouwenlijken in voor. Een beetje onwerkelijk. In veel boeken gaan de verhalen over opgesloten vrouwen in ondergrondse ruimtes. De meeste zijn geschreven door mannen. Maar nu, voor de verandering door een vrouw.