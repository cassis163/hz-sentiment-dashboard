Dit boek heb ik tot mijn genoegen mogen lezen voor de leesclub van Hebban. Deze roman was voor mij echt een aangename verrassing. Vooraf was ik niet bekend met eerdere boeken van de schrijver Jeroen Thijssen. Wel sprak dit boek mij gelijk aan door de cover en de achterflap tekst. Waarin al duidelijk wordt dat het gaat om een jonge jongen in de tijd van de krakers en roerige maatschappij eind jaren 70 overgaand in de jaren 80. Het is een tijd waar ik zelf vooralsnog niet zo mee bekend was maar wel heel veel over had gehoord.

“Er dreigde een ‘lost generation’ te ontstaan, of een ‘Generation X’, verklaarden geleerden en dat hadden de Sex Pistols langgeleden al gezongen: no future for me.”

Het boek vertelt het verhaal van de 17 jarige Rogi. Zijn ouders vertrekken naar Ierland om daar samen oud te worden en laten Rogi aan zijn lot over. Hij neemt zijn intrek in het krakerspand de Hazer. Langzaamaan volg je zijn avonturen en persoonlijke groei door de jaren heen. De liefde, studeren of werken, het krakerswereldje waarin hij steeds meer verzeilt raakt en de ontdekkingstocht naar familiegeheimen die zwaar leunen op zijn schouders.

“Vergeet het niet’, zei de vrouw. ‘Onze mannen stierven maar wij brachten het offer’.”

De schrijfstijl trof mij door het mooie taalgebruik, de soepelheid waarmee het verhaal vertelt wordt en tegelijkertijd de zware geschiedenis verhaalt waarin ongelooflijk veel gebeurd is. Het verhaal van Rogi en zijn vrienden kabbelt rustig voort tot aan een prachtig einde. De krakers komen door dit boek duidelijker in beeld voor mij, ook zij waren mensen net als ieder ander met hun eigen verhaal en geschiedenis. Het boek heeft voor mij absoluut een realistischer tijdsbeeld gegeven van eind jaren 70 en begin jaren 80.

Ik geef dit boek dan ook 5 sterren.