Als de cover van dit boek je aanspreekt, ga je het boek zelf ook leuk vinden; het verhaal is net zo sprankelend en wonderlijk.

Stel, je bent een meisje van 10. En al je leven lang krijg je te horen dat je een vloek bij je draagt. Een vloek die alles en iedereen waarmee je in aanraking komt beïnvloedt.  Hierdoor ben je verantwoordelijk voor mislukte oogsten, beroerde kapsels en gebroken benen.
En boven op dat alles weet je dat je niet ouder wordt dan 12, dan sterf je.
Dat is het leven van Morrigan Crow.

Op een dag wordt ze, tegen alle verwachtingen in, uitgekozen om een opleiding te mogen volgen,door maar liefst 2 grote namen in het land.
Niemand die begrijpt waarom; ze zal immers nog maar een jaar te leven hebben!?

Op haar laatste dag, die natuurlijk sneller komt dan haar lief is,  gebeurt er heel veel tegelijk.... en is haar leven in de Republiek dan ook ten einde.

Is dat het einde van het boek?  Nee, vanaf dat moment wordt het steeds wonderlijker.

Wat een heerlijke fantasiewereld heeft Townsend gecreëerd, een wereld waar alles mogelijk is, kroonluchter van vorm kunnen veranderen, paraplu's een vervoersmiddel zijn en theepotten een eigen verhaal hebben.

Een wereld waarin uitgekozen kinderen hun moed, intelligentie en 'kneepjes' kunnen inzetten om toegelaten te worden tot een bijzondere club.

Morrigan leert wat vertrouwen is, echte vriendschap en familie.
Maar het is niet alleen rozengeur en maneschijn, ook maakt ze kennis met de donkere kanten van de 'mens'-heid.

Het is net het echte leven, maar dan in de vorm van een heerlijk jeugdboek.
En met 'jeugdboek' bedoel ik 'boek voor iedereen boven de 12 die ook maar een beetje van lezen houdt'.
Vanaf een jaar of 10 kan dit boek ook wel gelezen worden, maar imo dan wel door kinderen die vaker lezen. Bang aangelegde, beelddenkende kinderen zullen dit wellicht ook niet vlak voor het slapen moeten willen lezen, de schaduwwezens kunnen dan wellicht wat eng zijn.

Maar tjonge, wat ben ik bijzonder benieuwd naar het vervolg van dit boek!
De score? 4,5 duim! Met gemak! 

Meer recensies? Www.watiknouvind.com