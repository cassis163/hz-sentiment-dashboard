Kiki heeft een plan: na jaren hard werken, een mislukte aankoop op de veiling en wat gezondheidskwalen... nu eindelijk eens op vakantie!
Maar zoals dat gaat bij drukbezette carrière vrouwen: de plicht roept en dus werkt Kiki door. En door. En door. Net zolang tot ze niet meer kan, ook al wil ze hier zelf nog niet aan.

Gelukkig heeft ze een liefdevol vriendennetwerk om haar heen, die voor haar zorgen en er voor haar zijn. Wie die vrienden zijn? Dat lees je in deel 1 en deel 2! Dus mijn tip: lees eerst de andere twee delen! Het is een prachtige serie, waarin Astrid met een beeldende schrijfstijl het leven van de vrienden in Amsterdam beschrijft. Humor, rake opmerkingen, verrassende wendingen - het zit er allemaal in! Samen met deel één, mijn favoriet! Een grote aanrader!

Uiteindelijk komt alles goed met Kiki en opent ze haar eigen galerij in Amsterdam. Een aanwinst voor Amsterdam, want hier mag gegeten, gedronken en gelachen worden. Wat wil ik graag op bezoek bij Kiki!