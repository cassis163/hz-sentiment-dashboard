Echt heerlijk, vrolijk, hartverwarmend en toch ook leerzaam boek geeft Yvanka ons feelgood literaire lezers cadeau! Het schrijven zelf noemt ze namelijk een lijdensweg (op het idee en het zetten van de laatste punt na dat ze ‘leuk’ vond). Ik vond dit boek bére-leuk om te lezen en ik hoop dat Yvanka snel weer voor ons lezers wil ‘lijden’.
Humor en relativeringsvermogen heeft niet elke schrijver in pacht. Qua leesbelevenis doet zij mij het meest denken aan De dinsdagvrouwen van Monika Peetz, maar dan beter. ‘19% kans op geluk’ zakt nergens momenten weg en hield mijn aandacht van begin tot aan de ‘laatste punt’ gevangen.
En nu is het boek uit. Ik mis de belevenissen van hoofdpersoon Ava nu al! Wat een reuze leuk en lief mens!