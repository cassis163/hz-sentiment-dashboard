Bij uitstek mijn absolute nummer 1 voor wat betreft de romantische boeken. Na enkele literaire pillen of na een pittige thriller mag ik me graag verliezen in iets lichtere kost, en dan kies ik steevast voor een Montefiore. De Franse Tuinman is het eerste boek dat ik van haar las en sedertdien zijn er nog heel veel gevolgd, maar deze blijft toch mijn nummer één.
Het verhaal is meeslepend, ontroerend, makkelijk leesbaar en moeilijk weg te leggen. Alle ingrediënten voor een warme cocoonnamiddag in één boek. Dekentje erbij, kopje thee met honing, zoete koekjes en een zacht muziekje. Zo heb ik het ook graag:)