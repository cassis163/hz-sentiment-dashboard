Voor What if it's us bundelden twee getalenteerde auteurs hun krachten, Becky Albertalli (Simon vs, Leah on the offbeat, ...) en Adam Silvera (Op het einde gaan ze allebei dood). Zoals verwacht, werd het een knallend succes. Twee jongens, Arthur en Ben, komen elkaar op een dag toevallig tegen in een postkantoor. Vanaf dat moment spoken ze constant door elkaars hoofd, en van het een komt het ander. Ze worden verliefd en gaan samen op dates. Maar is hun liefde sterk genoeg om alle obstakels te overwinnen?

Dit boek is een enorme aanrader voor wie graag boeken van Becky Albertalli of Adam Silvera leest. Het boek is simpel geschreven, waardoor het leest als een trein. De personages zijn realistisch en ook al focust het verhaal vooral op Adam en Ben, ook hetero koppels vinden hun match in de vorm van Dylan en Samantha. Dit verhaal heeft aspecten die iedereen aanspreken. Het is verrassend en realistisch, grappig en ontroerend en vooral enorm leuk om door te lezen.

Ik raad dit boek zeker aan!