Over het boek

Marc Dupeyrat werkt, na tal van beroepen te hebben uitgeoefend, als journalist bij een kleine sensatiekrant op een dood spoor in z’n leven aangekomen.
Hij heeft een artikel geschreven voor zijn krantje met als titel ‘ EEN SERIEMOORDENAAR ONDER DE TROPENHEMEL’. Het stukje handelt over Jacques Reverdi, een apneuduiker ( duiken zonder duikfles) die na zijn arrestatie in Camddoja opgesloten is in een psychiatrisch ziekenhuis.
Hij wordt beschuldigd van de moord op Pernille Morensen en andere vrouwen.
Marc raakt in de ban van de man.
Is Jacques Reverdi, een dwangmatige moordenaar, een wild beest, een verleider, een vrouwen fanaat zoals de meeste apneuduikers?
' Is hij de verpersoonlijking van het Kwaad die een geheim doel nastreefde. Een moordenaar die dankzij zijn spirituele praktijken een juiste kijk had op zijn neurose en glashelder het gezicht van de Misdaad te zien kon geven'
Marc wil de vonk van het kwaad in de hersenen van de moordenaar ontdekken. Moord als ultieme vorm van bezit.
Het begin van een queeste, op zoek naar de waarheid, door Zuid-Oost Azië
• De Levensweg
• De Bakens naar de Eeuwigheid
• De Kamer van de Zuiverheid
• De kleur van de Waarheid en de Kleur van de Leugen.
Het lijken esoterische kletspraatjes in die zoektocht. De realiteit is een afschuwelijke.

Conclusie
Het is een donkere, fascinerende zoektocht naar de waarheid, naar de weg van het bloed, het donkere bloed, het zoete bloed, ijzingwekkend en smerig.
Grangé beschrijft in huiveringwekkende beelden de hel van het met aids besmette rottende afval onder de gevangenen, maar ook de bizarre modus operandi, de groteske werkwijze waarmee Jacques Reverdi zijn slachtoffers vermoord.
En vele andere beelden die niet zo maar van je netvlies verdwijnen.

Een lange weg,met talrijke, haast ontelbare, verontrustende, fascinerende en mooie feiten, weetjes en zijlijntjes. Zij bieden de lezer telkens een klein stukje aan van de grote zoektocht naar de uiteindelijke oplossing van de puzzel.
Welk een enorme fantasie legt de auteur aan de dag voor het bereiken van dit doel.
Ruim 500 bladzijden in de ban van Grangé, dat leidt onverbiddelijk naar:
5 sterren