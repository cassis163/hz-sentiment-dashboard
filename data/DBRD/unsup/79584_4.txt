Boeiend en meeslepend zijn de perfecte woorden om het boek van de Australische schrijver Michael Robotham te beschrijven. Zeg dat het je spijt is de achtste psychologische thriller van Robotham.

Het boek gaat over twee vriendinnen, Piper en Natasha (Tash), die plots verdwijnen en waarbij het spoor dood loopt. Drie jaar later wordt er een koppel vermoord tijdens een erge sneeuwstorm. De gruwelijke moord gebeurde in de boerderij waar Tash normaal woonde. Ook wordt er een meisje dood teruggevonden dichtbij de boerderij. Ze is in het water bevroren teruggevonden. Het is de taak van de psycholoog Joe OLoughlin om het onderzoek te leiden samen met oud-rechercheur Vincent Ruiz. Na onderzoek bleek dat het teruggevonden meisje Tash zou zijn. Er wordt een jongen opgepakt omdat hij het meisje zou gezien hebben die achtervolgd werd door een man, in het boek spreekt men van een sneeuwman. Joe OLoughlin gelooft niet dat de jongen het gedaan heeft. Na verder onderzoek blijken er veel verbanden te zijn met de verdwijning van de meisjes enkele jaren geleden.

Het boek heeft twee verhaallijnen. Aan de ene kant kan je de gedachten en gebeurtenissen van Piper volgen omdat ze deze in haar dagboek schrijft. Door elke keer meer stukken van haar dagboek te lezen, kom je ook steeds meer details te weten over wat er gebeurt in de drie jaar waarin zij zijn verdwenen. Zo weet je dat de twee vriendinnen worden vastgehouden door een man die zichzelf George noemt. Aan de andere kant heb je de verhaallijn van Joe OLoughlin waarbij je het onderzoek nauwgezet kan volgen en zo je goed kan inleven bij het zoeken van de dader.

Michael Robotham is een zeer goede schrijver. Hij maakt zijn boeken zo spannend en interessant dat je niet wilt stoppen met lezen. Bij zijn boeken zal je nooit van tevoren kunnen weten wie de verdachte is. Dat maakt zijn romans extra bloedstollend.