Het boek
Hoofdpersoon Jozef, uit “Leven met beperkingen” lijdt aan spasme en ondervindt daarvan behoorlijke beperkingen die gedurende zijn leven alleen maar heviger worden.

Jozef komt uit een liefdevol gezin. Zijn ouders stimuleren hem en geven hem alle mogelijke ruimte om zichzelf –binnen zijn mogelijkheden- verder te ontplooien. Zijn vader laat hem met regelmaat op zijn boerderij helpen en zijn ouder steunen hem in zijn voornemen om te gaan leren voor timmerman en meubelmaker.

Zo beschrijft het boek de jeugd en de schooltijd van Jozef, waarin hij overigens met regelmaat gepest wordt en vervolgens zijn carrière en huwelijken. “Leven met beperkingen” toont aan dat iemand, zelfs met dergelijke beperkingen, heel wat kan bereiken en voor de maatschappij kan betekenen.

De schrijver lijdt zelf aan spasme en hij beschrijft in zijn boek tevens deze ziekte en hoe hiermee om te gaan.
Auteur en uitgeverij hebben besloten rekening te houden met mensen met allerlei beperkingen, zo ook met mensen met een verminderd gezichtsvermogen. “Leven met beperkingen” is namelijk gedrukt in een extra groot lettertype.

Visie van de recensent
Claessens laat in zijn boek op een mooie manier zien dat ook iemand met beperkingen een uiterst waardevol leven kan leiden. Alleen al daardoor kan dit boek voor veel mensen een steun en een uitdaging betekenen.

De schrijfstijl en taalkennis zijn respectievelijk eenvoudig en beperkt. Het mooie is echter dat ook met lezers met een beperkt gezichtsvermogen rekening is gehouden door het boek te drukken in een extra groot lettertype.

Kortom, een inspirerend boek over hoe een leven waardevol kan zijn ook als er sprake is van lichamelijke beperkingen.

Uitvoering
ISBN10 9462544352
ISBN13 9789462544352
Paperback, 346 pagina’s
Uitgever: Mijnbestseller.nl

Over Hanneke Tinor-Centi
Hanneke Tinor-Centi (1960), communicatiemanager, tekstschrijver, boekrecensent en blogger. http://hanneketinorcenti-blog.simplesite.com/