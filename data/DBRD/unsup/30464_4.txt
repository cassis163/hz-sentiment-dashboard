Dankzij Thrillzone heb ik deel kunnen nemen aan de leesclub voor dit boek. Vooraf was ik niet bekend met werk van de Vlaamse schrijfster en ik was dan ook aangenaam verrast om kennis te mogen maken door middel van het lezen van de thriller ‘Schemerzone’.

Het verhaal gaat over de verpleegkundige Kate. Ze krijgt te horen dat ze de ziekte Narcolepsie heeft. Deze ziekte heeft nogal een grote impact op haar leven en directe omgeving. Ze neemt het besluit haar werk niet in te lichten over haar diagnose. Of dit zo’n wijs besluit is en wat de desastreuze gevolgen zijn zal zich snel genoeg uitwijzen…

Persoonlijk heb ik erg genoten van dit verhaal. Door de aangename schrijfstijl, die goed past bij de sfeer en de personages, de opbouwende spanning en paranoia in het verhaal had ik het boek dan ook zeer snel uit. De plottwist wist mij aangenaam te verrassen en zag ik niet van tevoren aankomen. Ondanks dat ik tijdens het lezen, zoals altijd, van alles en nog wat dacht zat ik er gewoon naast. Als ervaren lezer gebeurd mij dit niet vaak dus voor mij een absoluut pluspunt. Ik vind het fijn dat de schrijfster een chronische ziekte op een respectvolle manier gebruikt en realistisch uiteenzet in haar boek. Ook heeft het hoofdpersonage Kate een onderbouwd verleden waardoor haar keuzes in het verhaal duidelijk overkomen en begrijpelijk zijn. Tevens brengt mij dit gelijk tot een kritische noot, wellicht had ik zelf als schrijfster ervoor gekozen om nog iets meer in te gaan op de psychologie van de overige personages. Maar dat is smaak afhankelijk en vooralsnog heb ik zeker met heel veel plezier dit boek gelezen.

Ik geef dit boek 4 sterren.

Spanning: 8,5
Plot: 8
Leesplezier: 8
Schrijfstijl: 7
Originaliteit: 8
Psychologie: 6,5