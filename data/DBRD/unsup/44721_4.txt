komt er op het eind toch nog een twist. ,Vijftien jaar geleden kwamen Douglas Preston (1956) en Lincoln Child (1957) met het geweldige Relic als debuutroman. Met een productiesnelheid van iets minder dan een boek per jaar zijn ze inmiddels beland bij hun dertiende (gezamenlijke) roman.
In Duel met de dood is speciaal agent van de FBI, Aloysius X. L. Pendergast weer van de partij. Ondanks het feit dat in eerdere boeken diverse karakters hun intrede deden, is dit nieuwe boek uitstekend zelfstandig te lezen.

Voor veel trouwe lezers van de romans van Preston & Child, zal de start van Duel met de dood een dramatische ervaring zijn. William Smithback, een uiterst vermakelijk, regelmatig terugkerend karakter, wordt op gruwelijke wijze afgeslacht. De moordenaar is gefilmd door een beveiligingscamera. Als er ook diverse getuigen worden gevonden, staat niets een snelle veroordeling in de weg. Er is echter één klein probleempje. De dader blijkt tien dagen voor de aanslag te zijn overleden. FBI-agent Pendergast en Inspecteur Vincent DAgosta, goede vrienden van Smithback, gaan samen op onderzoek uit. Al gauw belanden ze in een wereld van voodoo, sektes en zombies.
Duel met de dood is weer een echte pageturner van het schrijversduo Preston & Child. De rol van FBI speurder Pendergast is wat summierder dan gewend, maar dat wordt goed gemaakt door de meer op de voorgrond tredende Vincent DAgosta. Na de dramatisch opening wordt de spanning steeds sneller opgevoerd. Gebeurtenissen wisselen elkaar in een hoog tempo af. De schrijvers werken steeds verder naar een sinistere ontknoping toe. Zoals het een goede thriller betaamt, komt er op het eind toch nog een twist. Deze climax is misschien wat ver gezocht, maar past prima bij de sfeer van het verhaal.
Ik ben niet echt een liefhebber van verhalen met zombies en/of voodoo. Duel met de dood leek weer zon boek te worden. Gelukkig kan ik melden dat de schrijvers, die tot mijn favorieten behoren, mij wederom niet hebben teleurgesteld.