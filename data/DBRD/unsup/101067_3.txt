Ik mocht dit boek van Uitgeverij Cargo voor In de boekenkast lezen.
Er is een seriemoordenaar actief in Manhattan.
Het lijkt dat hij willekeurige slachtoffers uitkiest.
De moordenaar laat bij allemaal een speelkaart achter.
Hebben de slachtoffers iets met elkaar te maken?
De moordenaar heeft een boek van professor Dylan Reinhart (leraar criminele gedragsanalyse) naar een misdaadjournalist gestuurd.
Naar aanleiding hiervan roept inspecteur Elizabeth Needham de hulp in van Dylan.
In de hoop dat hij een verklaring voor het gedrag en het motief van de moordenaar (die inmiddels De Dealer wordt genoemd) kan geven.
Ze moeten wel opschieten want de seriemoordenaar stopt niet met moorden.

James Patterson komt uit de reclamewereld en schreef in 1976 zijn eerste thriller.
Hij heeft inmiddels ongeveer 50 boeken geschreven en veel daarvan zijn bestsellers.
Hij is vooral bekend van zijn thrillers over Alex Cross en De Womenâ€™s Murder Club.
Van de laatstgenoemde titel is ook een televisieserie gemaakt.

Moordspel heeft hij samen met een co-auteur, Howard Roughan, geschreven. Het boek is opgedeeld in 5 delen en een epiloog.
De delen bestaan op hun beurt weer uit een heleboel korte hoofdstukken, ik vond dit niet prettig lezen.
Moordspel is voor mij het eerste boek dat ik van James Patterson lees, ik weet dan ook niet of dit zijn vaste schrijfstijl is.
Het boek is geen vlotlezend, doorlopend verhaal maar meer een stel notities. Ik mis telkens voor mijn gevoel een heleboel informatie: zo blijkt al lezende ineens dat mensen elkaar van vroeger kennen, iets wat je dan maar gewoon aan moet nemen, het komt voor mijn gevoel gewoon uit de lucht vallen.

Moordspel is een leuk tussendoortje voor tijdens de vakantie bijvoorbeeld.