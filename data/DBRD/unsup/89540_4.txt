Een safari in Botswana gaat vreselijk fout. Eerst sterft de spoorzoeker, daarna een van de deelnemers. De argwaan onder de andere leden groeit en men vormt een front tegen de begeleider, Johnny Posthumus. Hij is de man met het geweer en hij is de bestuurder van de jeep die niet meer start. Gesaboteerd?
In Boston wordt ook een gruwelijk lijk gevonden, van een man die dieren opzet. Hij is gevonden zoals men dieren ontvelt en opensnijdt, ondersteboven opgehangen aan een haak in het plafond. Het huis van de man hangt vol opgezette dierenhoofden. Hij was eigenlijk bezig het het ontvellen van een sneeuwpanter die van de dierentuin kwam. Van de pels is geen spoor terug te vinden.
Er komen veel beschrijvingen voor in het boek, Tess Gerritsen heeft haar werk gedaan, maar op een bepaald moment wordt het toch wat teveel beschrijving.
De samenvatting op de achterflap had me toch in een andere richting doen denken, ik had meer onderzoek verwacht in Botswana door Jane Rizzoli en vroeg me af hoe ze zichzelf staande zou houden in een heel andere cultuur. Maar die vraag was onnodig aangezien het onderzoek toch helemaal in Boston gevoerd wordt.
De Nederlandse vertaling heeft ook wel enkele taalfouten en een heel belangrijke fout in de naam van een van de personnages.
Dat alles neemt niet weg dat dit een spannend boek is en pas op helemaal op het einde komt de echte ontknoping, nadat je eerst op een verkeerd spoor gezet bent.
Ik vind het jammer dat er voor een afwijkende cover gekozen is in plaats van verder te gaan met de covers van de andere boeken uit deze reeks.
Ik zit ergens tussen 3 en 4 sterren met mijn beoordeling.