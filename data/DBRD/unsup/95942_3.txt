Heel verhelderend en boeiend boek over drie maffiamoeders die de omerta (plicht tot geheimhouding) doorbreken in de hoop op een leven in vrijheid en zonder misdaad voor hun kinderen. Ik heb met verbazing gelezen over het juk van de verwrongen familiebanden -en waarden, vooral ten opzichte van vrouwen. En ook bizar dat ik me er nooit van bewust ben geweest dat dit nog zo kort geleden gaande was in ItaliÃ« (en daarbuiten). We hebben er allemaal wel van gehoord, maar je staat er niet echt bij stil totdat je de persoonlijke verhalen van de direct betrokkenen hebt gelezen en je er een beeld van kunt vormen hoe de maffia denkt en handelt.

Het eerste deel heb ik me nogal doorheen moeten worstelen vanwege de uitvoerig beschreven achtergrond geschiedenis en het ontstaan van verschillende clans (vandaar slechts drie sterren) maar daarna wordt het steeds boeiender. Ik zeg lezen!