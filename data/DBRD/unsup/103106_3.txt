Ik las "Alles voor de show?" van Roline Hiltermann. Dankjewel voor het gesigneerde exemplaar!

Het eerste dat me opvalt is de cover. Een vrouw op hoge hakken, beladen met spullen, die langs een aantal grachtenhuizen loopt. Dit alles tegen een roze achtergrond. Hierdoor dacht ik meteen aan een chicklit en een typisch boek voor vrouwen. Deze verwachting wordt ook volledig waar gemaakt.
Hoofdpersoon Liz werkt voor een showbizzprogramma en moet voor haar werk een bekende zanger interviewen. In het begin is ze razend enthousiast. Totdat ze kennis maakt met de nare kanten van dit werk, zoals roddels en verwaande sterren. De keuzes die ze moet maken, hebben zelfs invloed op haar priv√©leven. Welke prijs is Liz bereid te betalen voor haar baan?
Dit boek maakt alle verwachtingen van een chicklit waar en als je houdt van Jill Mansel en Sophie Kinsella, is dit zeker een aanrader.
Minpunt is dat er nog een aantal taalfouten in staan en veel zinnen met passief taalgebruik, dit haalt de vaart uit het verhaal. Omdat er bij een nieuwe alinea niet wordt ingesprongen en er soms erg weinig alinea's zijn, bevat het boek een aantal grote lappen tekst, wat niet altijd prettig leest. Als deze minpunten worden verbetert, vind ik het boek 4 sterren waard. Voor nu geef ik er 3.