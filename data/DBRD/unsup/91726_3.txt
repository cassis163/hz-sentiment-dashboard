Ik had van Den Tex nog geen boek gelezen toen ik Stegger in handen kreeg. Het op de flaptekst genoemde boek Code 39, waarin Stegger al eerder optrad, ken ik dus niet, maar na lezing van Stegger ga ik de andere boeken van Den Tex zeker lezen!

Stegger leest makkelijk weg. Hoewel ik soms wat Den Tex schrijft over ingewikkelde BV-constructies op de Antillen waarin veel zwart geld omgaat, niet helemaal kan volgen, hindert dat toch niet. De plot blijft boeien. Den Tex zet een sympathieke hoofdpersoon neer. Stegger is een man van vlees en bloed. Hij boeit me. Tot en met de ontknoping is het spannend. Ik heb het dan ook in een ruk uitgelezen.