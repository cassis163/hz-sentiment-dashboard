De experimenten is een boek waarin Marion Pauw het onderwerp 2e wereldoorlog aansnijdt.
Het boek gaat over Alma en Charlene die beide op hun eigen wijze slachtoffer zijn in dit boek.

Alma heeft gruwelijke ervaringen van haar kampverleden en projecteert een bijzondere manier van omgaan met haar trauma op de Charlene.

Alma komt nieuw in het gezin en wil Charlene alles geven wat zij zelf gemist heeft. Dit heeft heftige gevolgen voor de manier waarop Charlene tegen haar leven aankijkt als zij ouder is.
Wanneer zij dan ook voor de zieke Alma gaat zorgen en Alma haar dingen vertelt die ze heeft meegemaakt, kun je als lezer de ervaringen een klein beetje beter begrijpen.
De afwisseling tussen heden, kampverhalen en herinneringen uit de jeugd van Charlene maken het boek aangenaam om te lezen.

Marion gebruikt een fijne schrijfstijl en het boek is vrij makkelijk weg te lezen. Ondanks het gruwelijke onderwerp en de nare ervaringen van Charlene en Alma is het een boek dat je niet makkelijk weglegt.

Na het lezen van het boek vond ik het lastig om in te schatten wat ik er nu daadwerkelijk van vond. De inhoud heeft even tijd nodig om een plekje te krijgen in het hoofd van de lezer, voordat deze kan oordelen.

Dit boek heeft wel gemaakt dat ik nieuwsgierig ben geworden naar het werk van Marion Pauw en ik zal dan ook een ander boek van haar lezen binnenkort.

Ik geeft de experimenten 4 sterren en raad het zeker aan.