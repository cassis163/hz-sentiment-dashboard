Ik heb hardop gelachen met dit dun boekje en toch is het tegelijkertijd super tragisch. Dimitri Verhulst verbleef jaren geleden een korte periode in een asielzoekerscentrum in Arendonk en verwerkte wat hij gezien had niet enkel in een tijdschriftreportage maar ook tot de korte roman 'Problemski hotel'. In de huid van een asielzoeker beschrijft hij hoe hij het centrum beleeft en hoe en waarom hij en zijn lotgenoten er terecht gekomen zijn. Het is buitengewoon ironisch beschreven, in die typische Verhulstse stijl, maar de tragiek en wrangheid halen bij mij op het einde wel de bovenhand. Een aanrader, het kan niet actueler in deze tijden!