We hadden liefde, we hadden wapens verteld het verhaal van de zoon en vrouw van Robert F. Williams. Over Robert zijn al meerdere boeken geschreven, maar nu wordt hun kant van het verhaal ook belicht. En op een geweldige manier! Het verhaal leest als een spannend boek, verveelt geen moment en blijft tot op de laatste pagina interessant.
Ik vond het in het begin wat lastig om door te hebben vanuit wie het verhaal verteld werd. Per hoofdstuk verschilt dit. Maar toen ik dat eenmaal doorhad wilde ik ook zeker niet meer stoppen met lezen.
Ik heb het boek gelezen met Google binnen handbereik, er waren een aantal zaken die ik zo direct kon opzoeken. Op zich word alles in het boek ook goed uitgelegd, maar er waren bepaalde dingen waar ik graag dieper op in wilde gaan en dan is Google de beste vriend! 
Een indrukwekkend boek over een helaas nog altijd actueel thema, rassenhaat en discriminatie. Het is bijna niet te bevatten dat het nog maar zo kort geleden is dat gekleurde mensen in Amerika amper rechten hadden, niet in ‘blanke’ winkels mochten komen en het risico liepen gelyncht te worden als een KKK-er daar zin in had.
Dit boek is zeker een aanrader!