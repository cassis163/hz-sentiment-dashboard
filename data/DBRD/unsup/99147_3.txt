Ik vind dit niet zo'n goed boek van Greg Iles. Het komt allemaal iets te onrealistisch over en het duurt ook lang voordat het verhaal echt op gang komt. Daarvoor is het meer een boek over vreemdgaan en relaties.
Johnny (John) en Lily hebben een dochtertje. Tijdens zijn schooltijd had John iets met Mallory, een vrouw die niet goed voor hem was, die hem tot het uiterste dreef qua seksuele zaken en die een dwangmatige obsessie voor hem had. Maar Mallory is overleden.
Op een dag komt John Eve Sumner tegen en die zegt enkele woorden tegen hem die eigenlijk alleen Mallory en hij kennen. Op zijn beurt geobsedeerd, begint hij een relatie met Eve en vergeet alles om hem heen. Na een woelige nacht wordt hij in een hotel wakker, naast hem het dode lichaam van Eve.
Wat heeft hij gedaan? Heeft hij haar vermoord? Hij kan zich er niets van herinneren.
John heeft samen met Cole een bedrijf dat naar olie boort. Ze doen het best goed, alleen hangt er hun een claim boven het hoofd. Omdat Cole de verzekering niet betaald heeft, zou dat meteen het faillisement betekenen, plus het verlies van zijn huis. Cole heeft ook het een en ander te verbergen.
Er wordt heel wat afgeneukt en vreemdgegaan in dit boek. Dit is het tweede boek dat ik op korte tijd van Greg Iles lees en opnieuw erger ik me aan het niet opnemen van verantwoordelijkheden bij al dat vreemdgaan. Het is precies altijd de schuld van een ander. Ik denk dat ik maar even geen boeken van Greg Iles meer lees.