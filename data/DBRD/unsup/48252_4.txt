Gianna leert op de universiteit de Somalische Hani kennen en samen dromen ze ervan om de landbouw in het droge en arme Somalië een boost te geven. Gianna besluit haar studie eraan te wijden en research te gaan doen en zoekt daarvoor investeerders. Er blijkt maar weinig interesse voor haar uitvinding waarmee onvruchtbaar land vruchtbaar kan worden, totdat ze uitgenodigd wordt bij een heuse sjeik. Zij moet zorgen dat hij in de woestijn een golfbaan kan aanleggen vol groen gras, dan zorgt hij dat ze geld heeft voor haar ontwikkelingsproject. Maar is de sjeik wel helemaal te vertrouwen? Op gegeven moment is ze haar leven niet meer zeker…

Deze thriller over grasarchitect Gianna vond ik erg boeiend! Het is al vanaf het begin een lekker vlot verhaal, maar op gegeven moment krijgt het echt een sneltreinvaart en wordt het ineens nóg spannender. Wie is er nog te vertrouwen? Wat is er gaande? Niet weg te leggen!
Gewoon weer een hele sterke en spannende Koen Strobbe! Helaas wel wat minder Provence dan gehoopt.