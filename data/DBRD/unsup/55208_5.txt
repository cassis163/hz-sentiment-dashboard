Ik was de afgelopen week ziek, zwak en misselijk thuis met een virusinfectie. Om mezelf wat op te vrolijken heb ik het derde deel van de Harry Potter reeks herlezen. Heerlijk. Tijdens de boekenweek was ik een week in Nederland en heb daar ook de Harry Potter expositie in Utrecht bezocht, hetgeen mij ook inspireerde om de reeks te herlezen. Deze boeken zijn het beste medicijn wanneer je je wat minnetjes voelt. Lekker in bed onder het dekbed of op de bank Harry Potter lezen.

Ik zie de eerste twee delen eigenlijk als een aanloop tot het echte werk vanaf deel drie. Dit deel - en de volgende delen - zijn beter geschreven en meer uitgediept. Echte herleesboeken.