Voor liefhebbers van Alice in Wonderland

Op 30 juni verscheen het tweede deel van een hartveroverend avontuur vol taalgrapjes en natuurfeitjes. Rieks Veenker was met zijn eerste deel van de Tuinen van Ginder winnaar van de PZC publieksprijs 2016.
Dit tweede deel 'Achter de Poort van Verre' kun je heel goed lezen zonder dat je het eerste deel hebt gelezen. Vooral in het begin wordt veel teruggekeken naar wat eerder gebeurde.

In Blijgaarde komt voor de oude koningin van de mieren spoedig het moment dat ze haar kroon moet doorgeven aan een opvolgster. Daarom stuurt ze haar trouwe vriendin, de Mier van Welkom, naar haar oude bijennest om haar dochter prinses Regina over te halen mee te komen naar Blijgaarde.
De mooiste tuin van de Tuinen van Ginder, vindt de koningin. Met zijn geheimzinnige poort: de Poort van Heinde, die zich vanzelf voor haar opende toen ze op de vlucht was voor haar bijenvolk. Onderweg naar de Poort van Heinde verdwalen de Mier van Welkom en de prinses. Via de Omweg komen ze bij een heel andere poortâ€¦

De prachtige cover roept al meteen vragen op. Je wilt graag weten waar ze het over hebben als ze naast elkaar op de tak zitten en waarom lacht de boom? In 'Achter de Poort van Verre' lees je hoe het verder gaat met Mier van Welkom en de prinses. Het blijft verrassend tot en met de laatste bladzijden.
Lees mijn recensie hier verder: https://graaggelezen.blogspot.com/2018/09/achter-de-poort-van-verre-rieks-veenker.html