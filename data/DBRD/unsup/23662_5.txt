Arendsjong volgt de jonge Wolf op zijn tocht doorheen de wereld. Na een reeks van natuurrampen is onze mooie, blauwe planeet herleid tot een post apocalyptische wereld. Wolf wordt door de mensen uitgekozen om de wereld te verkennen, en nieuwe mogelijkheden te zoeken om voedsel te verbouwen. Op zijn tocht met zijn vliegtuigje Zwerver, raakt Wolf verzeild in een reeks spannende avonturen.
Het verhaal ontpopt zich op een goed tempo en nodigt uit om verder te lezen. Verschillende landen komen aan bod, wat voor een leuke afwisseling zorgt. De plaatsbeschrijvingen en sfeerschepping verdienen een grote pluim. Ook de humor in sommige hoofdstukken is leuk gebracht. De schrijfstijl is vlot en fris en uitermate geschikt voor de jeugd. Ik hoop meer van deze auteur te gaan horen in de toekomst.