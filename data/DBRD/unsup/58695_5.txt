Deel twee begint paar jaar na deel een. Men is nog steeds bezig om Netherea weer op te bouwen zoals het was. Dat valt niet mee, nu de Shaedon proberen om dit juist tegen te gaan.
Zij kunnen bezit nemen van de lichamen van mensen en wezens en zijn alleen maar te verslaan door een Windmaster. In het vorige deel hebben we Räz leren kennen als Windmaster. Hij is dus een belangrijk persoon om deze klus te klaren. Hiervoor moet hij wel eerst bepaalde onderdelen vinden, zodat hij de spreuk kan gaan gebruiken.
Intussen is er van alles aan de hand, aanvallen door andere ruimteschepen, de Shaedon die overal opduiken.

De meeste personages ken je al vanuit deel 1 .Mijn favoriet is nog steeds Sha’hasra, de ambassadeur van de Shaedon. Ze heeft weer een erg fijne rol in dit deel, hoewel ze niet heel veel voorkomt in het verhaal. Ook komen er een heleboel nieuwe personages bij, waarvan ik Serra een van de beste vind. Je komt er vanzelf achter waarom zij zo belangrijk is in dit verhaal.
Ondanks de vele personages en verschillende verhaallijnen vind ik het niet zo verwarrend lezen dan in deel een. Er is genoeg actie, spanning en humor in het boek. Je kan je goed inleven in de situatie. De auteur schijft erg beeldend, je ziet het zo voor je. De plaatsen in het heelal, de ruimteschepen. Het is net of je er zelf bent.

Het verhaal leest vlot, ondanks dat het in het Engels is. De opbouw naar het plot is erg goed, het is echt een eind dat je niet ziet aankomen, maar toch ook weer wel. Het past zeker bij een tweede deel ..
Ik wil het volgende deel zeker lezen, want ik wil weten hoe het afloopt.