Achter je van Lisa Gardner is geen Lars Kepler. Daar bedoel ik mee dat er niet continue een bepaalde sfeer en spanningsboog is die bij een Kepler wel aanwezig is. Maar dit hoeft niet negatief te zijn. Want voordeel hiervan is dat er meer tijd is voor de ontwikkeling van personages en het uitdiepen van actuele onderwerpen zoals gezinsproblematiek en adoptie. Gardner heeft een vermakelijke schrijfstijl en blijft boeien gedurende het hele verhaal. Een sterk plot met verrassende wendingen. Ook die ik totaal niet zag aankomen. Het gevaar daarvan is wel eens dat het ongeloofwaardig kan worden maar Gardner heeft dit erg goed gedaan. Het blijft geloofwaardig en doet geen afbreuk aan het verhaal en de verhaallijn. Al met al is dit gewoon een sterk boek en voor mij een reden om inmiddels een andere thriller van deze auteur aan te hebben geschaft. Ik geef "slechts" 3 sterren. Dat komt niet omdat ik dit een slecht boek vind maar omdat ik van oa King en Kepler de laatste tijd boeken heb gelezen die zo goed waren dat ik deze niet met dezelfde rank aan sterren kan belonen. Misschien een idee om met halve sterren te gaan werken Hebban?....