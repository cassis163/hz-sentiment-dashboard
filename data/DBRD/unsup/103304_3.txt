In een vraag en antwoord spel behandelen Jan en Saskia allerlei vragen die er bij de ene sekse over de andere leven. De een vraagt en de ander antwoordt namens de eigen sekse, over en weer. Vragen komen voort uit verwondering, nieuwsgierigheid en irritatie. Vragen die in caf√© gesprekken nogal eens aan de orde worden gesteld. Vele gaan over de verhoudingen tussen de seksen op relationeel en seksueel gebied.
Op tv hebben de twee auteurs dit met enige regelmaat gedaan bij RTL Late Night.

In een vlotte stijl, maar goed geschreven, wordt er natuurlijk volop gegeneraliseerd. Maar voor wie zelf deze vragen wel eens stelt, al is het alleen maar in zijn of haar hoofd, is dit een leuk boek om te lezen. Bij de meeste onderwerpen zit zowel in vraag als antwoord een kern van waarheid ondanks de overdrijvingen. Hier is duidelijk over nagedacht. En er wordt niet flauw gedaan; zaken worden gewoon eerlijk en duidelijk bij hun naam genoemd. Soms lijkt enige herhaling op de loer te liggen, maar tot het einde van het boek blijft het voldoende boeien. Het einde is wel erg abrupt; waarschijnlijk gaan de twee in het volgende deel gewoon rustig verder.