Glunderend open ik mijn postpakketje en haal de roman 'Laat me gaan' voorzichtig uit de omslag. Kinderlijk blij doe ik een vreugdedansje en loop naar mijn leeszetel...

Auteur
Nog vrolijker zoek ik de schrijfster Gayle Forman op, die ik nog niet kende. Zij komt ook op mijn lijstje met favoriete auteurs! Deze ruige roodharige voormalige journaliste woont in New York (my favourite city)... én ze heeft nog meer boeken geschreven! JEUJ! Eén van haar young adult boeken 'If I stay' is zelfs verfilmd. Gayle doet ook fijne uitspraken ;-)

'When I was little I wanted to grow up to be the sun. I was devastated to learn this was not a career option.'

Cover
De cover stemt overeen met het verhaal: ongewoon en interessant! De rustige kleuren zijn slim gekozen en mijn aandacht gaat onmiddellijk naar de dwars- en ondersteboven gedrukte letters in het vrouwenportret. Dat geeft me zin om in de roman te duiken!

Plot
Het verhaal start meteen met de hartaanval van hoofdpersonage Marybeth Klein. Zij rent als een gekkin rond om haar gezin en drukke job te combineren. Druk druk druk! Na een week in het ziekenhuis belandt ze terug in haar overvolle leven en agenda. Ze beslist plots om in de anonimiteit te verdwijnen. In het stadje Pittsburg vindt ze een nieuw leven, nieuwe vrienden en nieuwe gewoontes. Onbewust wist ze ook dat ze naar haar biologische moeder op zoek gaat. Zij schrijft onverstuurde brieven naar haar 4-jarige tweeling en na een maand start ze eindelijk een échte dialoog met haar man... via email!

Recensie
Het verhaal intrigeert me enorm. Ongewoon, interessant, herkenbaar en pseudo-realistisch. De vlotte schrijfstijl laat je meedrijven in een ander leven, waar je langs de zijlijn toekijkt met grote ogen. Mooi!