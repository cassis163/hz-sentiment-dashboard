Ik was bang dat het een beetje zweverig verhaal zou zijn, voordat ik aan dit boek begon. Maar Hilda heeft mij met dit verhaal enorm weten te verrassen. Merthe, die de waarheid over zichzelf en haar verleden wil weten en daar naar op zoek gaat met haar vriendinnen door middel van 'glaasje draaien'. In het verhaal wordt duidelijk gemaakt wat de gevaren daarvan zijn. Dit gebeurt op een leuke manier en het wordt niet belerend. Het boek is spannend, maar doordat Merthe af en toe met zichzelf in de knoop zit, is het ook ontroerend. De gevoelens van het meisje werden zo beschreven dat het me echt raakte. Hilda heeft met Geestverwanten een fantastisch verhaal neergezet, wat erom vraagt een vervolg te krijgen. Ik ben in ieder geval benieuwd hoe Merthe en de mensen om haar heen zich verder gaan ontwikkelen. Geestverwanten valt in de categorie 'young adult', maar ook mijn dochter van elf heeft dit boek verslonden en ook voor volwassenen is dit een absolute aanrader.