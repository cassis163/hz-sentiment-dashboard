Voor mij is de auteur zeker niet onbekend, ik ben fan van het eerste uur, Liane Moriarty vooral bekend van de hype "het geheim van mijn man", heeft hier weer een typisch vrouwenverhaal neergeschreven.

*Frances Welty, 52 jaar, voormalig succesvol romanschrijfster is op zoek naar ontspanning en lijm voor haar gebroken hart. Op aanraden van een goede vriendin boekt ze een verblijf voor 10 dagen in het exclusief wellnessresort Tranquillum House. Daar aangekomen leert ze de 8 ander gasten kennen, ze geraakt direct gefascineerd door haar medegasten, elk met hun eigen rugzak. De eigenaresse van het Resort, Masha heeft zo haar eigen ideeÃ«n over een detox vakantie, elke gast heeft zo hun twijfel, moeten ze Masha vertrouwen of draagt Masha haar eigen geheim mee? En wat is er aan de hand met haar assistente Yao?


Tuurlijk als fan van de auteur had ik hoge verwachtingen. De start van het verhaal las ik met een lach op mijn gezicht, Frances (die voor mij toch wel het hoofdpersonage is) had ik direct in mijn hart gesloten, een flapuit met een menopauze probleem, fantastisch geschreven, met heel veel humor. Je merkt doorheen de voorstelling van de personages met elk hun problemen, dat Liane Moriarty wel wat opzoekwerk heeft gedaan naar verlies en verdriet. Wat voor mij een minpunt was en dit is een gevoel wat ik bij haar vorige boeken niet had, was het eindeloos herhalen, gevoelens die herhaalt werden, gedachte die werden herhaalt maar gewoon anders verwoord. Wat maakte dat het verhaal wat voorbij kabbelde, het einde is een mooi gesloten cirkel met nog een mooi extraatje. Voor mij niet het beste schrijfwerk van Moriarty maar een mooi tussendoortje.