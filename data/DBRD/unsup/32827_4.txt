Ik heb zomermeisjes mogen lezen voor de #Hebbanbuzz. Het was de eerste keer dat ik hier aan mee deed maar wat een leuke manier om zo nieuwe schrijvers te ontdekken.
De samenvatting sprak mij enorm aan, een agent/profiler die met scepsis wordt bekeken binnen haar nieuwe team, een vermoord meisje in een bos en een tweede slachtoffer. Dit beloofd een verhaal te worden met spanning maar ook hoe Lot zich staande moet zien te houden in haar nieuwe korps.
De omslag past ook erg goed bij het boek een jonge vrouw alleen in bos.
Het eerste hoofdstuk is gelijk al spannend, een slachtoffer probeert te ontsnappen aan de klauwen van haar moordenaar. Na het lezen van het boek, weet ik dat het gaat om het laatste slachtoffer.
Het verhaal begint spannend maar eindigt ook zo. ik heb me geen moment verveeld tijdens het lezen, ik had er eerder moeite mee om het boek weg te leggen als ik aan het lezen was. Je kan merken dat de schrijfster veel ervaring heeft binnen het politiewezen. Er worden geen moeilijke vaktermen gebruikt en alles is goed te volgens. Het verhaal wordt afgewisseld met hoofdstukken vanuit Lot haar oogpunt met hoofdstukken die ons de moordenaar leert 'kennen'. Ondanks dat al vrij snel duidelijk is waar de dader zich bevindt blijft het hele verhaal toch spannend.
De personen in het boek zijn allemaal goed uitgediept en er zijn ook niet weer zoveel personages die het verhaal onoverzichtelijk maken.
Het einde van het boek vond ik wel abrupt, al is het wel duidelijk wie er verantwoordelijk is voor de moorden. Ik had graag nog willen lezen of ze de verdachte rechthoek in de tuin nog onderzocht hebben en hoe het verder af is gelopen met het meisje.

Ik hoop in de toekomst zeker meer van de schrijfster te mogen lezen ( en het zou leuk zijn als het dan verder gaat met Lot in de hoofdrol).