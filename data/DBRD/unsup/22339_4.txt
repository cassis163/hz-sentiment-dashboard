Papa klapt de kofferbak van de auto dicht.
‘Heb je alles, Marco?
Je voetbalschoenen?
En je beenbeschermers?’
Ik knik driemaal.
Papa start de auto.
Mama duimt naar me.
‘Zet ‘m op, Marco. Veel plezier!’
Ze wuift ons na. (blz. 5)

Marco zit op voetbal en zijn vader gaat mee naar de wedstrijd. Hij staat de hele wedstrijd naar Marco te schreeuwen en te roepen. Marco wordt hier heel onzeker van. Hij vindt het voetballen al moeilijk genoeg. Als hij aanwijzingen van zijn vader krijgt, zoals ‘Gebruik je rechtervoet’ moet hij extra nadenken. Marco weet niet zo goed welke kant nu rechts en welke kant links is. Als zijn vader zo staat te schreeuwen vindt Marco het voetballen helemaal niet meer zo leuk. Hij besluit zijn schoenen in de prullenbak te gooien en ermee te stoppen. Maar dan ziet zijn vader de schoenen tussen het afval.

Zal Marco durven vertellen wat hij heeft gedaan en waarom?

Lees de rest van mijn recensie op Ikvindlezenleuk