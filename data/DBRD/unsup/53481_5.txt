Dit boek heb ik gelezen via de vakantiebieb- app, een poosje terug al. Het boek lijkt een typische Check-lit. Maar gaat veel dieper dan verwacht en komt met een regelmatigheid weer in mijn gedachtes bovendrijven. Nog niet eerder had ik een boek van Jojo Moyes gelezen en de flaptekst sprak me aan.

Er zijn weinig boeken die je echt laten huilen tijdens het lezen. Een traantje wegpinken overkomt iedereen wel eens. Rustig durf ik te zeggen dat ik geen huilebak ben en weinig boeken brengen me er zo dicht bij, als dit boek.

In 'Voor Jou' komen twee volkomen verschillende personen samen. Niet door liefde, eerder noodzaak. Lou is een kleurrijke verschijning en Will is een Knorrepot eerste klas. Na verloop van tijd gaan ze elkaar beter leren kennen én bijna begrijpen. Bijna, want je kan je inleven, hoe Lou zich voelt. Maar wat na mijn mening grandioos is geschreven is de personage van Will. Ook in hem kan je inleven en snap je volkomen waaróm hij die keuzes gaat maken en heeft gemaakt. Vanuit mijn opleiding Verpleegkundige en mijn thuiszorg werk, herken ik dingen van echte situaties. het onderwerp sprak me aan, het is de laatste jaren ook steeds meer actueel. Het er mee eens zijn ben ik het niet, begrijpen doe ik het des te meer.

De kracht van dit boek is ondanks zijn check-lit uiterlijk het een heel realistisch verhaal is. De schrijfster schrijft luchtig met grappige gesprekken tussen Lou en Will, maar laten ook daardoor juíst het diepgaande onderwerp beter zien. Ondanks alle ellende, kan iemand nog steeds lachen én genieten, ook als je verder verdriet hebt en/of ongelukkig bent. Dit verhaal van Jojo Moyes sleepte me mee van de eerste tot de laatste letter. Een verhaal waarin je hóópt, maar gelijk beter weet. Het is een romantisch verhaal, waarin vriendschap en vertrouwen een belangrijke rol hebben. Maar vooral de realiteit en de rauwheid die je heel lang bij blijft.

Pluspunten:
* Realistisch geschreven.
* Men kan zich heel goed inleven.
* Originele verhaallijn.

Minpunten:
* Geen, of 1 kleintje. Het is een boek die sommigen niet graag in het openbaar (trein, werkpauze o.a.) zouden willen lezen, wegens grote kans op tranen.

Aantal Sterren: Ik geef dit boek 5 Sterren (5/5).

Origineel geschreven door Anja de Rijk op 26-09-2014