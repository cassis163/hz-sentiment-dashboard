Merthe en haar vriendinnen Anouk en Fenneke zijn tijdens de zomervakantie een nachtje in een vakantiehuisje bij een van de ouders. Merthe heeft net een teleurstellend bericht gekregen en zit vol vragen. Het weer is guur en de meiden besluiten om geesten op te roepen d.m.v. glaasje draaien om antwoorden te krijgen op de vragen die Merthe heeft. Stukje bij beetje komt er informatie los dat nog meer vragen oproept. Ze besluiten de volgende dag op onderzoek uit te gaan of datgene wat ze door hebben gekregen enige kern van waarheid heeft. Stukje bij beetje komt de waarheid aan het licht. Het wordt een spannend avontuur.

Dit is een heerlijk boek dat je in een ruk uit leest. De schrijfstijl is vlot en soepel. De spanning en geheimzinnigheid trekken je helemaal in het verhaal dat je moeilijk los kunt laten. De personages zijn goed uitgewerkt. Je krijgt een prima beeld van de personen en de omgeving waarin het verhaal afspeelt. Het onderwerp geesten en paranormale begaafdheid maakt het een spannend en spiritueel avontuur.