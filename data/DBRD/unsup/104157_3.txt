Nog eentje die ik kan afkruisen in m’n reading challenge, de categorie lees een boek dat bekroond werd met een Hebban award…
Ik moet eerlijk zijn, ik heb een haat/liefde verhouding met Chick lit. Haat omdat deze boeken over het algemeen heel voorspelbaar zijn, liefde omdat de verhalen meestal goed in elkaar zitten en of je het nu wilt of niet, je toch een traantje moet wegpinken…
De korte inhoud vind je wel ergens anders op de pagina. Drie verhalen lopen eerst naast elkaar en komen dan zeer mooi samen. Ik hoop ook dat dit boek de lezers kan doen nadenken over het nut van orgaandonatie, er zijn meerdere mensen die hun leven daaraan danken, zoals in dit boek duidelijk wordt.
De lezers van Jill Mansell hoef ik niet meer te overtuigen. Maar aan alle andere lezers, zij die bvb zoals ik liever wat spannendere boeken lezen, is dit toch een aanrader. Het boek is goed geschreven met zowel geloofwaardige situaties als personages. Jill Mansell zeker op m’n lijst komen te staan voor favoriete vakantieliteratuur!
PS: Engelstalige versie gelezen omdat de Nederlandse niet binnen was in de bib!