Het laatste deel van de Century trilogie. Na uren te hebben geluisterd naar de geschiedenis van de diverse families en de invloed van de geschiedenis op hun levens, ga ik ze heel erg missen. Het boek stopt bij de inauguratie van president Obama. De “zwarte” familie die heeft gestreden voor al het onrecht zit in tranen voor de televisie. De Oostduitse familie is dan al weer een aantal jaar herenigd met hun gevluchte westduitse tak. De Russische familie geniet sinds president Gorbatsjov van meer vrijheden. Het boek heeft een happy end en laten we dat ook maar wensen voor alle hedendaagse en echte families.