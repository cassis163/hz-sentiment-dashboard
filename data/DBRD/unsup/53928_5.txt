Op de cover staat het al, deze roman staat in Brand. En ja zo heb ik het ook ervaren. Dit lijvige boek grijpt je meteen en ondanks dat het ruim 800 bladzijdes dik is, val je in een gat als het uit is waarom omdat dit boek puur over Leven gaat. Juan Guillermo verliest in 4 jaar tijd zijn oudere broer, zijn ouders en zijn oma. Juan Guillermo komt in een enorm gat, en stapje voor stapje komt hij terug in het leven. Dit is een verhaallijn. De andere verhaallijn gaat over de jager Amaruq en brengt ons naar de prachtige natuur van Canada. Amaruq jaagt op een roedel wolven. Zijn reis en zijn gedachten worden prachtig weergegeven in de Ontembare en samen met het verhaal Juan Guillermo lees je een rauw, wreed en emotioneel verhaal waar de liefde voor het leven en de natuur van afspat.. Van het begin tot het eind is het boeiend, mede door het spelen met taal en ruimte maar ook door feiten en levenswijsheden. Dit boek is niet voor niks het boek van de Maand geworden bij de Wereld draait door! Het verhaal speelt zich in Mexico en Canada af maar het had net zo goed in Europa of Amerika kunnen afspelen en dat vind ik zo mooi van dit boek.

Verder wil ik Hebban en uitgeverij Atlas Contact bedanken voor de Live Leesclub. Het intervieuw was indrukwekkend met Guillermo Arriaga. Het boek maakte al veel indruk maar nu is het onvergetelijk. Dank jullie wel daarvoor!