Het eerste dat me opviel, was de cover. Die is heel simplistisch, maar toch uitnodigend.
De inhoud van het boek was geweldig. Je volgt Suzanne die letterlijk een reis maakt om de ware liefde te vinden. Onderweg ontmoet ze veel interessante mensen. Soms leuke, minder leuke en ronduit enge mensen maar uit elke ontmoeting leert ze bij.
“Ik date maar wat” zit boordevol humor, wat ik fantastisch vind. Ik ontving het e-book van Suzanne zelf en omdat het een e-book is, las ik hem op mijn smartphone tijdens de pauzes op kantoor. Zo ontdekte ik ook meteen dat collega’s het wel eens vreemd kunnen vinden als je uit het niets begint te lachen. Niet erg, natuurlijk, maar wel een beetje awkward.
Je kan je alleszins verwachten aan héél wat humor, dat wil ik je zwart op wit op papier geven als je wilt. Het boek is ontspannend maar laat je tegelijkertijd ook nadenken over je eigen (liefdes)leven en, als je een beetje zoals ikzelf bent, zitten er toch wel enkele zéér herkenbare stukjes in.
Je moet het boek trouwens zéker helemaal uitlezen. Het einde is ge-wel-dig!
Kortom is het boek geschikt voor alle 16- plussers die houden van een ontspannende chicklit met veel humor, boeiende personages en verhalen en een goede inhoud.