De gevangene is een true crime, wat wil zeggen dat het verhaal (helaas) is gebaseerd op de werkelijkheid. En die is helemaal niet zo mooi, zal weldra blijken.
Het leven van Ronnie Williamson krijgt plotseling een andere wending als hij wordt gearresteerd op verdenking van moord en verkrachting van de 21-jarige Debbie Carter. Hij wordt in het plaatsje Ada voor de rechter gebracht en wordt schuldig bevonden.
Uiteindelijk krijgt hij de doodstraf en wordt, in afwachting van de voltrekking, opgesloten in de dodencel.

Grisham beschrijft het belangrijkste deel van het leven van Williamson, zijn jeugd en veelbelovende carri√®re als honkballer. Met een uiterlijk waar de meeste vrouw en geen weerstand tegen konden bieden leeft hij als een prins. Toch blijkt het fout te gaan.

De gevangene is een complete aanklacht tegen het rechtssysteem in Amerika. Het beloofde land blijkt niet voor iedereen zo te zijn. Met corruptie, leugens en non bewijzen neemt de rechter alle onzin over en veroordeelt deze onschuldige man. Een leven dat veelbelovend begonnen is wordt door de overheid volledig vernietigd. Indrukwekkend om te lezen en zeker een verhaal dat niet op zichzelf staat maar veel vergelijkbare gevallen kent.
Je blik op de USA krijgt wel een andere focus!