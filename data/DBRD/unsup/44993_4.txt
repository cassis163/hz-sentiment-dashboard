Soms denk je bij voorbaat, dit is echt een thriller voor mij. De cover, de achterflap: dat je denkt ‘ik wil het ik wil het’ en wat dat betreft zat mijn gevoel zó helemaal juist. Vanuit verschillende perspectieven zet Belsham hier een geweldig spannend, gruwelijk en prima uitgewerkt verhaal neer. En dit is een debuut? Petje af!

De gelovige Francis is gewoon fantastisch. Waar hij het ene moment gewoon schattig is, staat hij het volgende moment meer dan zijn mannetje. Tel daar de goed uitgewerkte overige personages, inclusief de seriemoordenaar bij op en voilà. Alle ingrediënten om te kunnen smullen zijn bij elkaar gebracht! Moord, onderzoek, moed en angst, doorspekt met eigen gedachtegangen, werk- en privéperikelen. Ik hou hier zo van.

Belsham hanteert een kundige en beeldende pen en draagt zorg voor een prima opbouw van dit geheel. Waar de gebeurtenissen en ontwikkelingen echt ‘thriller-eigen’ zijn, is de gehele ‘Tattoo-setting’ dit niet. Het geeft die extra schwung en originaliteit aan dit leesfeest.

Resumé: De tattooverzamelaar brengt eigenlijk gewoon alles wat ik graag in een thriller zie. Nu heb ik begrepen dat dit een trilogie gaat worden. Mie so heppie en ik verheug me nu al op de volgende!

Conclusie:

Schrijfstijl: 4

Originaliteit: 4

Leesplezier: 5

Psychologie: 4.5

Spanning: 4.5

Plot: 4

Vier en halve sterren voor De tattooverzamelaar.

Karin Meinen-Samenlezenisleuker