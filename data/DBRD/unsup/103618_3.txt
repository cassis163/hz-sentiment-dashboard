Dankzij de #Hebbanbuzz heb ik voor het eerst kennisgemaakt met een magisch / fantasy boek.
Het nieuwe boek van Adrian Stone - blijkbaar de grootste Nederlandse fantasy-auteur van dit moment - heet De Klauw, en is deel 1 van de Magycker-serie.
Hoofdkarakters zijn Marit, haar broer Auric (no spoiler...) en Eamon. Het gaat over magiÃ«rs, wapenbroeders, louteraars, luchtschepen, piraten etc.
Na eerst afgeschrikt te zijn door een landkaart met heel veel eilanden en namen, zat ik snel en goed in het verhaal. Stone schrijft op zo'n manier dat je je waant in die wereld.
Het gegeven van een autistische jongen (dat overigens op de achterflap wordt vermeld, maar niet terugkomt in het boek) die spreuken kan onthouden en ze ook gaat gebruiken, is leuk bedacht.
Ondanks de goed beschreven, soms heftige vechtscenes, krijg ik het gevoel dat ik een jeugdboek / young adult aan het lezen ben. Verder mogen de karakters en de eilanden meer omschreven worden, lees meer diepgang krijgen.
Ik heb me prima vermaakt met het boek, maar...ik heb niet de behoefte gekregen om deel 2 te gaan lezen.