De IJslandse auteur Arnaldur Indridason staat niet bekend om zijn flitsende spannende thrillers. Wel is hij de man die de IJslandse cultuur altijd onderdeel laat zijn van zijn verhalen. Verhalen die altijd in een mooie kleur zijn geschreven en waar de relatief kleine IJslandse bevolking altijd wel een rol is toebedeeld. Nachtstad is een van de laatste verhalen waarin een nog jonge politieagent Erlendur Sveinsson al vroeg in zijn carrière kennis maakt met het recherchewerk.

In een turfafgraving wordt door spelende jongens het lichaam ontdekt van Hannibal, een dakloze alcoholist. Het lijkt er op dat hij zelfmoord heeft gepleegd als einde van een mistroostig leven. Erlendur kende de zwerver van eerdere ontmoetingen en trekt zich het lot aan. Hij probeert in zijn vrije tijd meer te weten te komen van Hannibal en zijn vermoeden wordt steeds sterker dat het hier om moord gaat. Van Hannibals zus hoort hij waarom haar broer in het zwerversleven terecht is gekomen en dat overtuigt en sterkt de jonge Erlandur de moordenaar te ontmaskeren…

Nachtstad is zoals IJsland ook ervaren wordt. Mistroostig, donker en depressief, maar ook mooi. Indridason kan als geen ander de sfeer beschrijven en onderdeel laten worden van het verhaal. Dat maakt de politieroman Nachtstad tot een makkelijke lezend avontuur waarin de talenten van de nog jonge politieagent Erlendur, al flink aan de oppervlakte verschijnen.
Zou het boek eerder uit zijn gekomen dan was deze protagonist nog meer tot de verbeelding gaan spreken dan hij inmiddels al doet.
Niet spannend, evenmin snel maar wel mooi en indrukwekkend. Dat is alles wat er over Nachtstad is te vertellen.

Eindoordeel: 3 sterren

Spanning: 2 sterren
Plot: 4 sterren
Leesplezier: 3 sterren
Schrijfstijl: 4 sterren
Originaliteit: 2 sterren
Psychologie: 3 sterren