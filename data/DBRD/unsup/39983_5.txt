Dit boek is echt een boek wat je raakt. Je voelt je verbonden met Mitch. In dit verhaal is Mitch, de terrorisme bestrijder zelf het doelwit. Ze willen wraak op hem nemen. Mitch is het wel gewend dat er een prijs op zijn hoofd staat. De titel is daarom ook echt perfect gekozen!
Ondertussen is hij nog steeds de goede oude Mitch met een zeer scherpe tong. Hij zegt wat hij denkt en doet wat hij wil. Daar maakt hij geen vrienden mee. Ook in zijn eigen land houden ze hem in de gaten. Van verschillende kanten willen ze hem uitgeschakeld zien. Maar Mitch Rapp, wordt daar niet warm of koud van.
Zijn leven gaat de goede kant op. Hij is gelukkig met zijn vrouw Anna en begint over de toekomst na te denken. In het vorige boek deed hij dat ook al. Maar kan Mitch wel stoppen met dit werk?
Het wordt te persoonlijk en komt te dichtbij voor Mitch. Hij moet zien te overleven, terwijl hij een prijs op zijn hoofd heeft. En tegelijkertijd ook de mensen waar hij om geeft en van houdt beschermen.

Het raakt je echt, wat hij allemaal meemaakt. De dingen die hij moet doen! Je voelt met hem mee.
Daarom vind ik dit het mooiste boek van de Mitch Rapp Serie tot nu toe. Het speelt in op je gevoel en dan kun je het boek niet meer wegleggen.

De hoofdstukken zijn niet te lang en de schrijfstijl zoals je van Vince Flynn gewend bent.
Het is zo spannend..En af en toe smeulend warm van de hoeveelheid kogels en andere projectielen die je om de oren vliegen. Ik hoop echt dat deze boeken eens verfilmd gaan worden. Het zouden echt topfilms zijn! Er gebeurt zoveel, dat je het op het grote scherm wilt zien. Maar als je het boek leest zie je het ook voor je tot leven komen. Beeldend geschreven!

Het werkt dat hij doet, dat bestaat vast en zeker echt! Regeringen werken op deze manier, alleen blijft alles achter gesloten deuren. Wij denken er niet bij na. Maar er zijn veel van dit soort mannen, die er voor zorgen dat wij veilig zijn. En die nooit in de spotlight komen te staan. Denk daar maar eens over naâ€¦.Hoeveel levens redden deze mensen, elk jaar?
Mitch Rapp is een held. 5 sterren*****