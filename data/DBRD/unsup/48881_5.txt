Het boekje De piramide, geschenk voor de nationale pocketboeken week, is een verhaal uit De jonge Wallander.
Een kleine 2 jaar geleden schreef ik al een stukje over het boek De jonge Wallander. Onlangs kreeg ik dit boekje in handen en heb dat ene verhaal "De piramide" nu voor de tweede keer gelezen. Dit verhaal vind ik een van mijn meest mooie verhalen. Het beschrijft een Wallander, net na zijn scheiding, aan het begin van zijn eenzaamheid. Ook voor een deel nog maar net op het toppunt van zijn functie, met zijn vragen, zijn onzekerheden en twijfels. Het verhaal is meesterlijk beschreven met een proza waar je de rillingen van krijgt. Het verhaal spint zich uit over zo'n 175 bladzijden, en er zit kop en staart aan, meesterlijke klasse! Zoals zo vaak vergeet je de boeken ook weer, dat was in eerste instantie ook voor een deel bij dit boek, maar nu het weer te hebben herlezen kan ik het een iedere Wallander fan van harte aanbevelen, Mankell in topvorm.