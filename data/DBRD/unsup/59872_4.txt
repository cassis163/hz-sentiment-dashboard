In het boek: Bijschriften van Patrick Gale wordt het leven verteld van Rachel Kelly; een opmerkelijke vrouw wiens passie schilderkunst een opvallende rol krijgt in het boek. Bij ieder nieuw hoofdstuk wordt gemarkeerd en uitgelijnd een van haar schilderwerken beschreven, een zeer fraai detail. De vrouw Rachel wordt geplaagd door ziekte en verliest meermaals het contact met haar omgeving waarvan haar gezin de meest directe gevolgen ondervinden, wanneer zij plotseling komt te overlijden volgen wij de weg van haar man en kinderen die achter schokkende geheimen van haar komen die door de schrijver soms met een enkele zin worden weer gegeven . De levensloop van haar kinderen kenmerkt zich door de verbintenis met de Quakers van het hele gezin en zij groeien op in een omgeving van homofilie, feesten,drugs,alcohol, en relaties wat bij elk van de kinderen een andere uitwerking heeft. Patrick Gale heeft met Bijschriften een mooi boek geschreven waarbij wij ons bij iedere bladzijde afvragen hoe het verhaal verder gaat.