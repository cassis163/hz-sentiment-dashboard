Ik ben aan de reeks begonnen nadat ik de tv-serie had bekeken. Klassiek "ik vind het boek beter" durf ik niet echt te stellen, maar het boek ligt me beter, ik vind het makkelijker om volgen en er de belangrijkste detaisl uit te halen.
Jonge mensen met hun eigen problemen, problemen met de andere jongeren en vooral met Victor, de huisbaas/conciÃ«rge. Een nieuweling - de primus inter pares als hoofdpersoon - die in een mysterie verzeild geraakt en de anderen er in mindere of meerdere mate in meesleept.
Geheimzinnigheid, Egyptische geschiedenis - piramides en mummies, spanning, romantiek, psychologie, ... tegen een achtergrond van een internaat en een toch wel vrije schoolomgeving. Succes verzekerd.
Goed, vlot Nederlands, mooi verzorgde uitgave
==========
Het boek volgt de serie erg goed maar is tegelijkertijd een aanvullende bron van details/informatie. De spanning stijgt ten top, er komen enkele nieuwe personages op de voorgrond. Enorm veel feiten worden in dit toch nog altijd stevige boek samengeperst. Het eignelijke hoogtepunt komt - net zoals in de tv-serie - niet zo goed uit de verf. Maar er wordt al wel duidelijk een aanzet gegeven tot de volgende fase. Een echte aanrader, je wil meteen het vervolg lezen.