Het is een makkelijk boek, dat vlot weg leest. De spanning is niet erg hoog naar mijn persoonlijke mening. Veel informatie word verteld en lees je vooral mee hoe de hoofdpersonages de lijntjes neerleggen. Er is ook een bepaalde voorspelbaarheid, maar de auteur weet je soms toch erg gewiekst de verkeerde kant op te leiden! De auteur komt uit België en dat is zeker te merken.
Taalgebruik is net even wat anders bij sommige woorden. Dat stoort niet. Maar iets anders wel. Iets mist of wordt niet duidelijk genoeg gemaakt in het boek.
Het lijkt in deze tijd af te spelen, in Nederland is het niet gebruikelijk dat de mensen in deze tijd diensters/butlers hebben. Tenzij men heel erg rijk is. Van sommige was het mij niet duidelijk of men nou rijk was, of het toch in een andere tijd afspeelde. Dit was ook erg goed mogelijk. Weinig dingen lieten merken dat het in deze tijd afspeelt. En het enige wat dat wel overduidelijk doet. Is eigenlijk ook al 10 jaar oud en wordt tegenwoordig ook niet meer veel gebruikt door de meeste mensen.
Maar dat geeft niet verder voor het verhaal. Het is zelfs een leuk en vermakelijk punt door het hele verhaal en brengt je zelfs even op het verkeerde been!

Wel vind ik de personages een beetje half uitgewerkt. Het lijkt een beetje erop dat er twee hoofdpersonages zijn, maar na het begin word de eerste, meer links gelaten en dat vind ik erg jammer. Dit had meer diepgang kunnen geven,( ja, ik let áltijd op diepgang) en ook wat meer afwisseling in het verhaal. Het lijkt er vooral nu op dat de auteur nog niet goed kon bepalen wat voor stijl hij wou gaan volgen.

Het is een politieroman, beetje detective-achtig, al zijn sommige dingen wel duidelijk voor de lezer, en nog niet voor de hoofdpersonage(s). Maar volgens bol valt het onder Thrillers & Fantasy….
Dat vind ik niet echt. Het is een leuk verhaal om het jaar mee te beginnen en ik zou zeker nog eens een boek van Tom Bergs willen lezen want het smaakt naar meer en zeker wil ik graag weten hoe het verder gaat met de personages. Maar dit is zeker geen thriller!