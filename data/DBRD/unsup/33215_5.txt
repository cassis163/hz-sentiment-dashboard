Ik maakte via de leesclub van het boek ‘Onder de sterren van Montpellier’ kennis met de boeken van Marina Folkers. Dit boek wat ik overigens enkel had gekocht vanwege de geweldig mooie voorkant beviel mij zeer goed. Ik deed dus met die leesclub mee met mijn eigen e-book. Want ja, ondanks dat het boek in kleur echt veel mooier is, moet je soms concessies in je aankopen doen als je boekenkast overvol is!

Marina Folkers deed overigens zelf ook mee met die leesclub, dat maakte het extra leuk. Naar aanleiding van antwoorden en opmerkingen van anderen tijdens die leesclub (en de latere leesclub van Marina zelf op Facebook) werd ik benieuwd naar haar andere twee boeken van. ‘Zoektocht terug’ las ik in februari en gaf ik 5*. Haar eerste boek zat helaas niet in de collectie van de bibliotheek, ik maakte daar bij het inleveren van het tweede boek een opmerking over, maar helaas, de medewerker was een vrijwilliger en vroeg mij later die dag terug te komen. Iets wat ik overigens niet deed.

Ik had van Marina begrepen dat het ook een behoorlijk dik boek was, en omdat ik de online bibliotheek had geactiveerd om e-books te lezen speurde ik in de online catalogus. Het e-book was er, en ik leende dat dus meteen!

De titel verraad eigenlijk al dat Faye en Sean een stel zijn of worden, maar dat maakt voor het verhaal niets uit.

Faye leert Sean kennen op jonge leeftijd, ze is nog maar tien, bijna elf, een kind dus nog, als ze de zeven jaar oudere Sean ontmoet. Nou ja ontmoeten, hij redt haar en is daarmee meteen haar held.

Haar vader ontmoet Sean ook en vraagt hem naar zijn intenties, hij laat weten dat die goed zijn. Voor haar ouders, die toch even dachten wat moet zo’n oudere jongen met onze dochter, is het daardoor prima. Haar schoolvriendin ziet het anders, zij denkt dat Sean slechts in de zin heeft, de vriendschap met haar schoolvriendin verwaterd later ook als ze beiden naar een andere middelbare school gaan. Faye maakt nieuwe vriendinnen maar blijft trouw aan haar vriend van het eerste uur: Sean.

Als ze gaat studeren in London en een vriendje krijgt en Sean ter sprake komt zegt ze ‘maar hij is mijn vriend en jij bent mijn vriendje’ het vriendje in kwestie vind het maar raar.

Sean is, ondanks alles wat er op zijn pad is gekomen, inmiddels een gevierde singer-songwriter en hij en Faye hebben natuurlijk nog contact. Voornamelijk via de telefoon en whats-app, door het drukke schema van Sean zien ze elkaar niet zo vaak.

Faye heeft wat vriendjes die uitgebreid langskomen in het boek, ook haar vriendin Monique en haar relatie komen langs. Faye verzucht op een gegeven moment ‘waarom lijkt hij nou niet meer op Sean dan zou de relatie wellicht beter gaan’.

Ook Sean heeft vriendinnetjes, waar Faye voornamelijk via de roddelpers foto’s van op de hoogte is. Nu weet zij natuurlijk wel dat niet alles wat geschreven wordt juist is, maar toch… Het doet haar meer dan ze in eerste instantie wil toegeven.

Door bemoeienis van haar vriendin Monique komt Sean voor een bliksembezoek naar London, er gebeurt wat, maar ook weer niets, en er loopt wat fout…

Meer kan ik niet schrijven want dan zou ik dingen gaan verklappen.

Het fijne epiloog is de kers op de taart, wat mooi!

De voorkant van het boek past zeker bij het verhaal, overigens had ik Faye wat kleiner ingeschat, de kleuren op de achtergrond zijn erg mooi en het silhouet van London hoor er natuurlijk bij.
Maar als ik niet zou weten hoe mooi Marina Folkers schrijft zou ik ook dit boek niet zo snel oppakken. Kijk dus voorbij de voorkant en pak dit boek op want je zal het daarna met me eens zijn dat dit een prachtige love story is!