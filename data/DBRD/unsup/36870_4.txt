Hier is nu een modern sprookje over een vrouw, die gered wordt door een prins op het witte paard. De afloop is niet voorspelbaar als ‘en ze leefden nog lang en gelukkig’. Ik heb altijd al willen weten hoe het nou echt verder zou kunnen gaan als je de liefde van je leven ontmoet en de liefde wederkerig is. De werkelijkheid is zo weerbarstig! Zodra je een relatie hebt, op welk niveau dan ook (vriendschap, collega’s, ouders, partner, etcetera) dan begint het spel wat leven heet. Elliot de bekende acteur wordt geïnterviewd door Edie, want ze schrijft zijn biografie. Vele verwikkelingen later, die zowel vermakelijk, boeiend als mooi om te lezen zijn, zegt Elliot: “Wat telt in relaties zijn de keuzes die je maakt, niet het lot of karma.” Elliot is een vroegwijs mens op zijn dertigste. Hij zegt ook over degene, die veroordeeld wordt:” De mislukking is een wees en succes heeft vele ouders.” Daar gaat het boek over. De roddel rent sneller dan de eigenlijke waarheid. Wat ‘zwart op wit’ geschreven staat blijft eerder hangen dan hoe het gebeuren in werkelijkheid is verlopen. McFarlane hanteert de pen met verve. Ze schrijft goed en haar boek ontspant ondanks zware onderwerpen, die de revue passeren.