Ik weet niet wat het is met deze boeken, maar gek genoeg vind ik het toch wel leuk om ze lekker tussendoor te lezen. Ook dit boek had wederom weinig inhoud, veel geroddel en veel achterklap, weinig echte karakterontwikkeling en vooral veel intriges en liefdesaffaires, maar het is zo'n heerlijke guilty pleasure.

Alle karakters in dit boek zijn zo ongelooflijk onvolmaakt en hoe volmaakter ze denken te zijn hoe onvolmaakter ze stiekem zijn. Het is van sommige karakters soms lastig te geloven dat ze zogenaamd super intelligent en slim zijn, maar ach, dat is een kleinigheidje en mag de pret niet te veel drukken, lijkt me zo.

Ik ga er verder geen woorden aan vuil maken. Ik heb nog 3 delen staan en zo na een aantal zware boeken die nog op de planning staan, zijn ze gewoon toch wel leuk om even snel weg te lezen!