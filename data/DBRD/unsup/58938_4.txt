Bij de start van het boek wist ik totaal niet wat met 'Blow-Up' bedoeld werd.
Ik kon het natuurlijk gaan opzoeken maar dit bleek totaal overbodig want van bij het begin, waar je betrokken bent bij een vluchtmisdrijf, wordt alles al snel duidelijk.
De schrijfstijl van Belinda Aebi met korte gevatte zinnen, beknopte hoofdstukken, begrijpbare taal, verschillende puzzelstukjes die op het einde van het boek een knap geheel vormen, maken dat het boek leest als een hogesnelheidstrein en dat je onmiddellijk wordt meegezogen in het verhaal.
Na ieder hoofdstuk wordt je nieuwsgierigheid weer aangewakkerd en vraag je je af welke verrassingen het volgende hoofdstuk (dat je er dan snel ook nog maar even bijleest, net als dan weer het volgende;;;;) weer in petto gaat hebben.
Ik las tot nu toe nog enkel Zigeunerbloed van Belinda maar ondertussen staan hier al 4 andere boeken van haar klaar om verslonden te worden want naar ik begrepen heb is bovenvermelde schrijfstijl een zalig weerkerende eigenschap van haar.
Bedankt Belinda! Zoals ik reeds zei in de Hebban-leesclubdiscussie-corner; ik ben jaloers op je ... het moet zalig zijn zulke zaken uit je pen te kunnen laten rollen. Ik ben er nu zeker van dat er me nog een aantal aangename meeslepende uurtjes te wachten staan bij het lezen van je andere boeken! Een deel uit eigenbelang zou ik zeggen ... 'Doe vooral zo verder!!'
Bedankt ook aan Hebban en Uitgeverij WPG om de kans gekregen te hebben dit boek te mogen lezen en te beoordelen!