Ik ben een true-crime-fan. Hoe gruwelijk de dingen ook soms zijn die je leest, het is en blijft intrigerend als leesvoer – vind ik tenminste.
Na het lezen van Judas vond ik dit boek wel een welkome aanvulling, een soort van “naslagwerk” over de Nederlandse georganiseerde misdaad.
Over Stanley Hillis is op zich nooit zoveel bekend geworden als over andere topcriminelen.
Denk hierbij bijvoorbeeld aan Klaas Bruinsma of Holleeder. Heeft dit te maken met zijn invloed? Of was hij te slim om de aandacht teveel op zich te vestigen? Op zich lijkt me dat niet erg aannemelijk. Misschien heb je destijds net als ik wel naar de uitzending van Sonja Barend gekeken waar hij een interview gaf met een wel heel rare vermomming. Dit stuk kun je nog steeds terug vinden op YouTube en ook andere beelden over Stanley Hillis zijn hier trouwens terug te kijken.
Hillis was net daarvoor ontsnapt uit zijn tijdelijke hotel – De Bijlmerbajes. Op de een of andere manier wist hij hem dat wel vaker te flikken door de jaren heen, ontsnappen was waardoor hij zo'n beetje meer bekendheid kreeg. Niet alleen uit de Bijlmerbajes maar ook in Scheveningen en Arnhem waren zijn tralies schijnbaar niet dik genoeg.

Hij had een zware jeugd en begon al vroeg met het overvallen van banken, het leek eerder een dwangmatige impuls waaraan hij toegaf. Waar de meesten tijden nodig hebben om zoiets voor te bereiden ging het bij Hillis meer van: Ik heb nu geld nodig laat ik dan maar eens een bank binnen lopen.
Van bankovervallen ging het steeds verder, na de dood van Bruinsma (27 juni 1991 werd Bruinsma geliquideerd) namen Hillis met zijn companen Mink Kok en Jan Femer de macht over in de drugswereld. Totdat hijzelf geliquideerd werd op 21 februari 2011....

Martijn Haas en Vico Olling hebben aan de hand van veel interviews met “insiders”, naslagwerk en boeken getracht een beeld te scheppen van het leven van Stanley Hillis en zijn daarin wat mij betreft zeer goed in geslaagd. Niet dat ik het allemaal kan achterhalen natuurlijk, maar het boek schetst het criminele levensverhaal van een van de Godfathers die ons land kent.
Waarschijnlijk omdat ik al veel true-crime gelezen heb en het ook daar waar kan allemaal een beetje volg – kwam ik in het boek namen en connecties tegen waarvan ik nu denk hey daar heb ik eerder iets van gehoord maar nu snap ik de onderliggende verbanden ook beter.

Veel feiten en kennis hebben de heren ons gegeven in "De kouwe ouwe". Niet echt een opsomming maar een levensecht inkijkje in de keuken zullen we maar zeggen.
Ernstige feiten natuurlijk maar toch heb ik ook regelmatig met een smile op mijn gezicht zitten lezen. Vooral het taalgebruik, de aanduidingen om dingen of mensen te verduidelijken zonder regelrecht namen te noemen door die bewuste insiders bijvoorbeeld.
Kortom: Een echte aanrader!!
http://josesprakeloos.blogspot.nl/2017/04/martijn-haas-en-vico-olling-de-kouwe.html