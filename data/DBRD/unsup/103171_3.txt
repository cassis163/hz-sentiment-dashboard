Het boek heeft veel parallellen met de Da Vinci Code: het begint met de vondst van een lichaam, er zijn verborgen aanwijzingen, geheime genootschappen en machthebbers proberen de waarheid verborgen te houden.

Het boek was vermakelijk en zeker als je Amsterdam kent, kun je je goed een voorstelling maken van waar de hoofdpersonen zijn en waar er aanwijzingen te vinden zijn.

Hoewel het wat onwaarschijnlijk is dat er zo veel in het werk gesteld wordt om deze waarheid verborgen te houden (of juist aan het licht te brengen), is het boek spannend en blijf je als lezer benieuwd naar de afloop. Omdat het boek ook wat feiten bevat, kom je tijdens het lezen wat meer te weten over ons verleden en belangrijke kunstenaars van vroeger, al is het bij een boek als dit natuurlijk lastig om precies te weten wat feit is en wat fictie.

Het is leuk hoe de schrijver met taal en andere feiten gespeeld heeft om het verhaal rond te krijgen en hoe hij met name dankzij de professor hier en daar ook nog wat humor in het boek heeft kunnen stoppen. Grappig om te lezen hoe de troonswisseling ook had kunnen verlopen.