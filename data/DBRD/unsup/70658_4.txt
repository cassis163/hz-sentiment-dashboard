Boese en Willem hebben ruzie. Er vliegen verwijten over en weer. ‘Kun je nou nooit een keer!’ ‘Moet jij nou altijd weer!’ Willem roept tegen Boese: ‘Ach, ga toch fietsen, jij!’ En dat doet Boese. Hij stapt op de pedalen bij hun huisje in de stad en fietst steeds verder en verder. Hij passeert een ijscowagen, stapt op een pontje en wordt ingehaald door een groep wielrenners, om uiteindelijk van zijn boosheid verlost weer bij zijn vriend Willem terug te keren.

Ga toch fietsen! is een heel simpel verhaaltje. Een lekker eindje fietsen is genoeg om je woede te doen bekoelen. De illustraties van Philip Hopman maken het echt tot een pareltje. Doordat er zoveel ruimte is op elke bladzijde, is er heel veel te genieten. En niet alleen voor kinderen, er zitten ook heel veel grapjes in voor papa’s en mama’s.

Lees verder en bekijk enkele illustraties uit het boek op mijn site