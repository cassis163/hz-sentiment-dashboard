Wat verbergen de brieven van Plinius? Esther wordt als historisch onderzoekster voor een groots filmproject meegezogen in de geheimen van deze codex en brieven. Al vlug ondervindt ze aan de lijve dat er heel wat meer duistere kanten zijn aan deze brieven zijn en zeker op het moment ze geconfronteerd wordt met de moord op haar hoogleraar waar ze een afspraak mee had in verband met deze codex en brieven. Esther wordt meegesleurd in de ratrace om het geheim te ontsluieren en komt snel tot de ontdekking dat er zowel personen met goede als minder goede bedoelingen eveneens deze brieven willen. Ook als lezer word je meegesleurd in dit fantastische verhaal. Je maakt kennis met de entourage rond Esther, met Naira en Helen die de eigenaars zijn van de codex en brieven, de kerkelijke instanties in zijn grootse verscheidenheid,... allemaal verwikkeld in het geheim van de brieven van Plinius.

Hoewel het boek voor mij part ook een andere titel kon dragen is het een echte aanrader in dit genre: religieus, historisch verweven met een hedendaags spannend verhaal met onverwachte wendingen en plot.

Fan van de boeken van Dan Brown? Dan gaat dit verhaal van Chris Houtman je zeker aanspreken! ⭐️⭐️⭐️⭐️