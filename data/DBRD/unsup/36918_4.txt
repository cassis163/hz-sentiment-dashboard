Na het bij toeval ontdekken van haar werk raakt Foenkinos zo gefascineerd door Charlotte Salomon dat hij besluit een roman over haar leven te schrijven. Zijn uitgangspunt zal haar voornaamste en omvangrijke werk Leben? oder Theater? zijn. Toch zou het nog jaren duren voor hij er klaar voor was, vele pogingen mislukten. Hij vroeg zich af: "Maar hoe? Moest ik erin aanwezig zijn? Moest ik haar verhaal romantiseren? Welke vorm moest ik mijn obsessie geven?" Zo ontdekt hij uiteindelijk dat hij elke zin op een nieuwe regel moest beginnen, vanwege de beklemming die hij voelde tijdens het schrijven, om lucht te krijgen.
Tijdens een rondreis door Europa bezoekt hij alle plekken waar zich voor Charlotte belangrijke gebeurtenissen hebben afgespeeld. En ook al is hij niet overal welkom, het beeld dat hij van haar heeft, wordt steeds verder ingevuld. En zijn voorstellingsvermogen bepaalt uiteindelijk hoe de lezer Charlotte zal zien in de roman die hij gaat schrijven.
Meer lezen? Mijn recensie vind je op: https://mijnboekenkast.blogspot.nl/2016/09/david-foenkinos-charlotte_27.html: