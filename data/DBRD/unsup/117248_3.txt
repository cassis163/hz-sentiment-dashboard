Een roman over de driehoeksverhouding tussen Gis√®le, Adriaan Roland Holst (Jany) en de actrice Mies Peters.
Knap, hoe Susan Smit zonder enig oordeel over deze mensen met hun hebbelijkheden en onhebbelijkheden heeft weten te schrijven. Ik heb er, terugkijkend, ook best het een en ander van opgestoken, maar toch kan ik er geen vijf sterren voor geven.
Het boek kwam langzaam op gang en ik voelde me niet betrokken bij de drie hoofdpersonen. Het hele verhaal werd nogal afstandelijk verteld en maakte totaal geen emotie bij me los. Pas na zo'n honderd bladzijden, als er oorlog dreigt, begon het me wat meer te boeien.