Eerder las ik nog niets van het werk van Ellen Gerretzen. Dit is haar derde thriller met Wolfgang als hoofdpersoon. Ik had geen enkele moeite om meteen vol in het verhaal te zitten, ook zonder voorkennis.
De personages zijn beeldend beschreven, evenals de plaatsen waar het verhaal zich afspeelt. De grote liefde van Berlijn van deze auteur komt hier duidelijk naar voren. Terwijl je aan het lezen bent, waan je jezelf op de beschreven lokatie. Ik vond het een heerlijke ervaring. Ook de uitstapjes in het verhaal naar Lissabon en ook naar Spanje zijn een spannende reis om mee te maken.
Er is door Ellen duidelijk veel onderzoek gedaan naar de onderwerpen in het verhaal waardoor dit een overtuigende en geloofwaardige thriller is, zoals je zelf zult zien.
In het verhaal komt een maatschappelijk probleem aan de orde, waarop het verhaal steunt.
Daklozen: een onderwerp, waar we niet genoeg over nadenken omdat het vaak 'de ver van mijn bed-show' is.
De auteur weet diverse scenes prachtig te combineren tot een boeiend en heel spannend verhaal, vertaald in korte zinnen en vrij korte hoofdstukken, waardoor het voor iedereen heel prettig te lezen is.
Hier en daar wordt de lezer op het verkeerde been gezet en de verrassing op het einde was de kers op de taart. Heel knap gedaan, de plot! Het maakt het tot een krachtige thriller van een kundig auteur, die wat mij betreft zeker meer bekendheid mag krijgen naast de ons bekende Nederlandse en Vlaamse thrillerauteurs.
Ik kijk er naar uit om haar volgende thriller 'Manzanilla' te lezen. Ellen Gerretzen heeft er een grote fan bij!
Ik heb dit boek graag gelezen.