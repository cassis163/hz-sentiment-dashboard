Een voortzetting van de sage die met Sperling begon. Het originele gezelschap van 9 dunt verder uit, al is niet elke vermissing permanent of direct dodelijk. Nieuwe vrienden worden gemaakt, onbekende gevaren blijven opduiken, maar zoals in het dit soort verhalen betaamt, het gezelschap overwint alle problemen en ploetert gestadig voort naar een finale die nog 4 boeken op zich zal laten wachten.
Het hoogtepunt van dit boek is het bekomen van het tweede zwaard, wat gezien de voorgeschiedenis, het genre en de titel niet echt een verrassing is.
Toch brengt Maryson - ik kan er nog steeds niet over uit dat het een Nederlander is en geen Amerikaan - meer dan voldoende variatie en elementen in het verhaal om het een spannend avontuur te maken waar nog menige verrassing wacht op de deelnemers aan de queeste, maar ook op de lezer. Onverwachte ontmoetingen en verwikkelingen, bedreigingen en ontsnappingen en zelfs de bijkomende kennis die vooral Jyll vergaart maken het spannend, gevarieerd, vol aktie en laat de lezer achter met honger voor meer. Op naar deel drie dus.