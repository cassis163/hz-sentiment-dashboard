Dit boek leest als een journalistiek verslag van de verschrikkingen die vluchtelingen op weg naar Europa meemaken. Natuurlijk hoor je hierover in het nieuws maar Janssen slaagt erin het verhaal duidelijk en zonder franje op te schrijven. Het stemt zeker tot nadenken over onze houding t.a.v. de enorme hoeveelheid vluchtelingen die een weg zoekt naar meer zekerheid en een menswaardig bestaan.

Dit gaat wel ten koste van de spanning in deze thriller. Die miste ik. De hoofdpersonen blijven wat oppervlakkig, de verhaallijn is niet altijd overtuigend.

Dat ik het boek toch vrijwel in een ruk heb uitgelezen, komt dus vooral door de journalistieke inhoud. Die is gewoon goed.