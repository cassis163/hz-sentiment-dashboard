Auteur Ruth Emmie Lang komt oorspronkelijk uit Schotland en woont sinds haar vierde in Ohio. Lang droomt van “a little house in the woods”, wat lijkt te wijzen op een liefde voor de natuur. En dat zien we terug in haar boek Beasts of Extraordinary Circumstance. Met dit debuut werd Lang door The Book of the Month Club (een soort Amerikaanse equivalent van ECI) gekozen als één van de boeken van de maand oktober en vervolgens genomineerd voor The Book of the Year 2017 (Lang won niet).
Beasts of Extraordinary Circumstance neemt je mee in het leven van Weylin Grey. Een jongen die, na het verlies van zijn ouders, opgroeit bij de wolven. In die tijd sluit hij vriendschap met slagersdochter Mary Ann. Samen gaan ze ‘leven’ bij de wolven. Wanneer wolf ‘Mom’ wordt neergeschoten moet Mary Ann terug naar huis en wordt Weylin opgenomen in een pleeggezin. Hier blijkt al snel dat Weylin geen gewone jongen is.
“I like him,” I said. “He’s weird, but in kind of an awesome way.”
In Weylins leven gebeuren opvallende dingen. Hij sluit vriendschap met de wolven en maakt deel uit van hun roedel. Later blijkt dat Weylin een speciaal talent heeft voor het sluiten van vriendschappen met dieren. In zijn omgeving komen dode planten tot leven. Wanneer emoties de overhand nemen ontstaan tornado’s en (sneeuw)stormen. De vraag is of dit de kracht van Weylin is? Of van zijn gehoornde varkentje Merlin?
“Merlin casually grazed on the grass beneath his feet as if nothing had happened, and Weylin made his way slowly toward us, looking dazed and confused but generally unharmed. I looked him up and down just to make sure he wasn’t hurt. “Are you okay?” Weylin nodded slowly, then smiled. “I told you he was magic.”
Het boek is neergezet op een opvallende manier. Er zijn zes delen waarin wordt teruggeblikt op Weylin zijn leven. Dit is verweven met een verhaallijn in het nu, waarin puber Roarke vriendschap sluit met de ouder geworden Weylin. Tijdens het terugblikken wordt Weylins leven beschreven vanuit verschillende perspectieven (zoals die van vriendin Mary Ann en van pleegzusje Lydia). Hierdoor leer je zowel Weylin als de overige personages goed kennen.
Met haar toegankelijke en magische beschrijving zorgt Lang er voor dat je echt deel uit maakt van Weylins leven. Een leven vol bijzondere en soms eigenaardige momenten. Een leven met een vleugje magie, vriendschap en liefde.
“What happened next wasn’t extraordinary in any way. The waves didn’t suddenly rise, and the clouds didn’t magically part. Weylin Grey simply took my hand in his, and we watched the sun melt into the ocean until it was just the two of us under the great starry purple.”
Een magisch verhaal met personages die Weylin omarmen en die er voor zorgen dat je niet alleen Weylin, maar ook de andere personages in je hart wilt sluiten.