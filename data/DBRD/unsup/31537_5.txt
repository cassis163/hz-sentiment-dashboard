Een nieuwe Simon Beckett blijft voor mij iets om naar uit te kijken. Wat een geweldige auteur is Beckett toch! Van elke alinea en zin druipt de spanning. Niet omdat de lijken alsmaar in het rond vliegen, integendeel, het is zijn manier van schrijven, Beckett weet een ongelooflijke spanning op te bouwen, zonder dat er ogenschijnlijk iets gebeurt. Knap en met recht een psychologische thriller. Zo'n boek waarbij je door wilt lezen, maar ook even een minuutje weglegt om naar adem te snakken en dan weer snel oppakken.

In Niets blijft verborgen is de hoofdrol opnieuw weggelegd voor de sympathieke forensisch antropoloog David Hunter. Door zijn eigen ogen volgt de lezer de zoektocht naar de slachtoffers Ã©n naar de werkelijke en dramatische gebeurtenissen van acht jaar geleden. De plaats van handeling is dit keer het woeste en ongenaakbare Dartmoor, in het zuidwesten van Engeland. Een hart en verlaten landschap.