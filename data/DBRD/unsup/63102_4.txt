Achtenentwintig jaar geleden vond er een drama plaats in het gezin van de Quinns. Twee mannen dringen het huis binnen en schieten de moeder Gamma dood.
De zussen Sam en Charlie zijn daar getuigen van, ook zij worden belaagd. Sam wordt in haar hoofd geschoten en moet heel lang revalideren. Daarna bouwt ze in New York een nieuw leven op.
Zus Charlie blijft achter in Pikeville, helpt haar vader die advocaat is en wordt zo de "Goede" dochter.

Beide zussen moeten ieder op hun eigen manier zien te dealen met het drama. Ze worden beide advocaat, maar op een ander gebied. Charlie helpt haar vader Rusty en Sam doet als advocaat vooral octrooi aanvragen en overtredingen daarvan.

Dan vindt achtentwintig jaar later een schietpartij plaats in de plaatselijke school, waar toevallig Charlie aanwezig is. Het roept veel emotie op maar Charlie heeft haar gevoel na de moord op haar moeder, in een kistje bewaard. Ze reageert bot maar langzaam laat ze gevoel toe en als Rusty dan een aanslag overleeft, roept ze de hulp van Sam in.
De zussen hebben elkaar al die jaren niet meer gezien, omdat Charlie vond dat ze niet meer achterom moesten kijken en elkaar daarom beter niet meer konden zien.
Nu moeten de zussen de gebeurtenissen toch onder ogen komen en dat doen ze op hun eigen manier.

De gruwelijke acties worden weer op de bekende manier van Karin Slaughter weergegeven.
Het enige minpuntje is de herhaling dat remt wat af maar is voor dit boek wel terecht omdat we nu de belevenis van beide "Goede dochters" lezen.

"Goede dochter" is weer genieten van Karin Slaughter, het boek moet je echt gaan lezen. Een aanrader.