Mila was een succesvolle advocate in Nederland maar heeft alles achter zich gelaten om met haar man en kinderen naar Frankrijk te verhuizen. Haar man Lucien, mag hier een dependance op gaat zetten voor het bedrijf waar hij werkt. Ze hebben een mooi huis, de kinderen zijn gewend, Mila heeft alle tijd voor……en daar zit het probleem en daar zitten ook de spanningen in dit verhaal. Mila had zich het leven in Zuid-Frankrijk anders voorgesteld, haar man begraaft zich in zijn werk en zij weet niet zo goed wat ze nu met haar leven moet doen. Een bed & breakfast beginnen? Misschien wel.
Ze zit veel op social media en daar vind ze een oude liefde terug, en in Frankrijk heeft ze ook een leuke Nederlandse man leren kennen. Mila is in tweestrijd, nee driestrijd want wat wil ze nu? Daar gaat dit romantische verhaal over. Een lach, zucht en een traan want ver van huis komt het verdriet om het overlijden van hun zoontje weer heel heftig naar boven.
Mila deelt alles op social media en dat zorgt voor een leuke afwisseling in het verhaal.
Het gaat erom dat je gezien wilt worden, dat je naast werk en andere verplichtingen ook aandacht voor elkaar hebt. Dat lijkt weer terug te komen totdat…..het mooie plot je weer met beide benen op de grond zet!
De schrijfstijl van Gaby Rasters is prettig om te lezen, niet saai maar modern, ze leeft zich helemaal in in haar karakters en laat ze ook op social media tot leven komen. Haar lezers kunnen dus verder in het verhaal komen dan alleen met het boek zelf.
Follow is het eerste verhaal in de trilogie die ook de boeken Like & Share bevat. Deze boeken hebben een mooie dromerige kaft maar zijn van binnen heel realistisch, het zou zomaar het verhaal van een vriendin (of jouw eigen verhaal) kunnen zijn.