We beginnen in Magaluf op het zonnige Mallorca. Waar de Schotse Su samen met haar zusje Leah op vakantie is. Tijdens deze vakantie doet Su iets doms, iets doms wat opgenomen wordt op video, een video die op internet gezet wordt, een video die ‘Viral’ gaat. Su besluit te vluchten. Terwijl haar moeder besluit de mensen die verantwoordelijk zijn op te sporen.

Pfoe, wat moeten we van dit boek eens zeggen. Ik vind dit een lastige.

Het onderwerp is zeker actueel. Dat was dan ook wat mij het meeste aansprak aan dit boek. Dit soort dingen gebeuren in het echte leven, en hoe zou deze familie daarmee omgaan?!

De schrijfstijl van het boek is prettig, het leest makkelijk weg en je kunt goed volgen wanneer vanuit welk perspectief geschreven wordt. De beslissingen de Su maakt zijn goed te begrijpen en haar verhaallijn sprak mij dan ook het meeste aan.

De verhaallijn van de moeder van Su was wat onbegrijpelijker en ik snapte dan ook niet altijd waarom ze bepaalde keuzes maakte en bepaalde dingen deed.

Wat ik minder vond aan dit boek is dat er om het thema van het filmpje wat viral gaat nog zoveel andere dingen besproken worden en gebeuren dat het filmpje af en toe bijna een bijzaak wordt. Daarnaast gebeurd er nog iets heel heftigs in het boek waar op een wel erg luchtige manier over gedaan wordt wat voor mijn gevoel niet helemaal klopte.

Samengevat kan gezegd worden dat dit een boek is wat een bijzonder en actueel thema bespreekt waarbij de uitwerking helaas een stuk beter had gekund.