Een Minuut Eerlijkheid is niet alleen een verhaal over een meisje, maar ook een les kunstgeschiedenis. En dat laatste sprak me in dit boek waarschijnlijk het meeste aan. Het verhaal zelf is zoals je van veel verhalen kunt verwachten. Het meisje, Frida, krijft te horen dat ze blind zal worden door een ontsteking aan haar hoornvlies, en zij besluit halsoverkop naar Italie te vertrekken om nog iets van de mooie wereld te zien. Een echt doel heeft ze niet, totdat ze Jakob ontmoet en hij haar inwijd in zijn onderzoek naar de kunstgeschiedenis aan de hand van 33 schilderijen met daarop de kruisiging van Jezus. Het thema kunstgeschiedenis, misschien voor velen niet het meest interessannte, wordt aantrekkelijker gemaakt door het verhaal eromheen. Het beste van het boek is ook nog wel dat van elk schilderij dat besproken wordt een kleurenplaatje is toegevoegd, zodat je de schilderijen ook kunt zien, en kunt begrijpen waarover ze praten. Het realisme van het verhaal laat hier en daar te wensen over, maar dat maakt voor het leesplezier niet uit. Het verhaal leest makkelijk weg, en ik vind het persoonlijk erg jammer dat Bjorn Sortland tot op heden geen nieuw boek heeft geschreven dat hier is verschenen.