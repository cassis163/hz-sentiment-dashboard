Een indringend boek waarbij je meegevoerd wordt naar de wereld van slavernij in het heden en in het verleden. De fragmenten uit het dagboek van Clara zijn intens. Wat heeft ze veel meegemaakt! Ook na de afschaffing van de slavernij was het probleem niet opgelost. De link naar slavernij in onze tijd vind ik sterk: ook nu worden er mensen (in dit boek ligt de nadruk op jonge vrouwen) verhandeld. Hoe CeeCee aan het eind voor een ontknoping zorgt, zorgt voor kippenvel. De emoties in het boek vind ik goed beschreven, het verdriet van Nan over de dood van haar man is echt en invoelbaar. Kortom: Dit boek laat je nadenken over oude en nieuwe vormen van slavernij, laat je meevoelen met intense emoties en laat je glimlachen bij het lezen over voorzichtig herstel. Een prachtig boek!