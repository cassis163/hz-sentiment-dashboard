Omwille van de troon is een verhaal rond de 'Greet Hofmans' affaire en de al dan niet in het echt verstuurde brief van Prins Bernhard aan SS baas Himmler in 1942.

Ross weet wederom, als geen ander, een drietal verhaallijnen bij elkaar te laten komen met een zeer verrassende ontknoping.
- Er is de situatie op Paleis Soestdijk waar prins Bernhard tot zijn grote irritatie moet constateren dat Greet Hofmans een steeds grotere invloed op Juliana krijgt. Benno zoekt zijn heil steeds vaker buiten het paleis.
- Journaliste Neel Smits komt per ongeluk een ontmoeting van Juliana met een aantal andere hooggeplaatsten tegen. Ze wordt echter gezien door iemand van de veiligheidsdients, die weet haar door haar 'te helpen' haar perskaart te ontnemen en zo wordt Neel steeds meer en meer betrokken in de zaak.
- Wouter Fabius is een ex politieman, die zich bezighoudt met het opsporen van oorlogsmisdadigers. Dat valt langzaam stil en ook hij raakt via een vriend op justitie betrokken bij de zaak. Het is bijna ondoenlijk om iets over het verhaal uiteen te zetten zo razend knap is het in elkaar gezet door Ross. Een waardig opvolger van Tranen over Hollandia.