Vóór in het boek staat een tekst die hier bijzonder toepasselijk is:
'Act as if what you do makes a difference. It does.
Gedraag je alsof wat je doet verschil maakt. Want dat doet het.'
– William James, Amerikaans filosoof 1842-1910) –

In deze bundel staan 21 verhalen die de menselijke psyche beschrijven en wat hij of zij voelt, denkt en daarom op de beschreven manier handelt. Elk op een andere manier.
Ongeveer alle emoties, gevoelens en geaardheden komen aan de orde.
Van bijna macaber of spannend tot liefdevol en mooi van puurheid. Door de verscheidenheid van de verhalen blijf je aan de bundel gekluisterd en wil je het liefst doorlezen.
Soms moest ik het boek toch even wegleggen omdat het onderwerp zo herkenbaar was en het meer met me deed dan ik gedacht zou hebben.
Het is geen luchtige verhalenbundel maar een bundel met sfeervolle verhalen doordat ze zo menselijk zijn; menselijk in hun schoonheid, humor, hartstocht, angst, haat, liefde, afschuw, idioterie en vooral passie.
Deze bundel nodigt uit om opnieuw gelezen te worden, later als de emoties die opgewekt zijn een beetje weggeëbd zijn.
Een aanrader, zonder meer. Graag gelezen!