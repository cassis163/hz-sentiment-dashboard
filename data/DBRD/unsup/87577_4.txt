Een hechte vriendenclub van 4 mannen die elkaar al vanaf hun jeugd kennen hebben gezamenlijk een boot. Andere mannen gaan samen fietsen, naar het café of iets anders doen, maar Frank, Marc, Bart en Herman brengen sinds jaar en dag hun gezamenlijke tijd door op de boot en niets of niemand komt daar tussen. Of toch ? Er is iets uit een verleden waar ze allen bij betrokken waren, maar waar nooit meer over gesproken werd.
Op een dag, nadat Marc verteld heeft aan zijn vrouw Karin dat hij een ander heeft en niet meer met haar verder wil, verlaat hij het huis om even later te verongelukken. Uit persoonlijke spullen blijkt dat Marc wellicht een ander leven leidde dan dat hij deed voorkomen. Zijn vrouw Karin blijft verslagen achter. Wie was hij eigenlijk ? En wat is het verband met het liedje dat als laatste bericht op zijn telefoon aangetroffen word ? Karin , een goede vriendin van Els, en partner van Frank, wil antwoorden als in de weken erna er meerdere slachtoffers vallen. Ze gelooft niet in natuurlijke dood van Marc waardoor hij verongelukte en de andere sterfgevallen zaaien nog meer twijfel. Ze gaat eigenhandig op onderzoek uit, hoewel dat niemand haar gelooft. Daarbij stuit ze op vreemde dingen, die ook de andere mannen aangaan. Ondertussen is daar Diana, een jonge vrouw in een verpleeghuis, die worstelt met het verleden. Peggy, haar zus, die een succesvol psychologen praktijk heeft, is de enige die haar bezoekt en probeert hoogte te krijgen wat er is gebeurt in het verleden. Dat het verleden van Diana ook met haar zelf te maken heeft is duidelijk, maar hoe kan ze dat uit Diana krijgen, die vanaf haar jeugd weigert om maar één woord te zeggen? Het enige wat Diana doet ik tekenen. Iedere tekening is telkens het zelfde, een boot ……Uiteindelijk weet Peggy de losse draadjes aan elkaar te knopen en blijkt het alles te maken te hebben met Mj8.

Een meeslepend verhaal, hoewel in het begin wat mild, het duurt lang voor er echt spanning is. De hoofdpersonen Els en Peggy zijn goed uitgediept, en groeien verder naarmate het verhaal vordert. De mannen spelen een ondergeschikte rol, maar dat is in dit verband ook meer dan genoeg. Korte hoofdstukken op datum maakt dat het vlot leest en je daardoor precies weet in wiens leven je zit. Aan het einde raken de levens met elkaar verweven, ook dat is goed in elkaar gezet. Het nodigt je vanzelf uit tot meedenken als je leest. Het voelde meerdere malen alsof ik zelf Els was en daardoor werd je steeds meer in het verhaal meegezogen.

De kaft foto in combinatie met de titel liet mij in eerste instantie denken dat het een verhaal zou zijn ,waar dames op jacht gingen als zijnde het verlangen naar liefde te stillen en dat romantisch op een boot. Maar nadat het boek uit was, kreeg de kaft een volledig andere betekenis en past zeker heel goed bij deze thriller. Het is maar net hoe je het zelf interpreteert en wat het eerste is wat er in je op komt. Dat kan dus wel eens totaal anders uitpakken.
Het leest als een psychologische thriller met een actueel thema. Niet heel verrassend plot en geen boek dat enig is in zijn soort is, maar het smaakt zeker naar meer.

Marion van de Coolwijk (1959) werd vooral bekend door haar vele jeugdboeken, waarvan ze er over de 200 schreef sinds 1982, maar ze had in 2016 haar eerste thrillerdebuut met Mangelvrouw. Mannenjacht is haar tweede thriller en doet zeker niet onder voor de eerste.