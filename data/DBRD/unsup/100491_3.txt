Van dit boek worden sowieso tientallen recensies geplaatst, ik hou het dus uitzonderlijk bij een mini-recensie.

Het boek is prachtig vormgegeven. Net als de lappenpop uit het verhaal lijken ook de bladzijdes van het boek aan elkaar genaaid, om de 16 blz zie je met rode draad gemaakte steken. Die rode draad (voor een keer in de letterlijke betekenis van het woord) is ook terug te vinden in de zijkant van het boek.

De proloog met zijn lange, stroeve zinnen overtuigt absoluut niet, terwijl die toch verondersteld wordt de lezer zodanig te boeien dat hij niet kan wachten om het boek te lezen. Het verhaal dat volgt, is origineel, maar de uitwerking kon hier en daar beter. Bepaalde zaken blijven absoluut onderbelicht, een en ander wordt onvoldoende verklaard. Helaas kan ik hier niet duidelijker zijn zonder te spoileren. De taal- en slordigheidsfoutjes in dit vooruitleesexemplaar zijn in de eerste echte uitgave van het boek allicht/hopelijk weggewerkt.

Spanning 4, Plot 3, Leesplezier 3, Schrijfstijl 3, Originaliteit 4

Met dank aan VBK BelgiÃ« voor dit vooruitleesexemplaar (winactie Facebook).