Laat ik met de deur in huis vallen. Ik vind Na Mattias een goed boek of beter: boekje. Met 120 pagina's is het niet echt een dikke pil.
Het is pakkend en vlot en leesbaar geschreven.
Het feitelijk droevige verhaal is heel simpel, namelijk Mattias is dood.
Toch is dat droevige bijna nooit te herkennen. Het verhaal wordt verteld door het vertellen van acht verhalen van de mensen die Mattias van nabij hebben meegemaakt. Ieder verhaal staat op zich en soms zijn er verbindingslijnen . Het prachtige van dit boek is dat de hoofdpersonen ook ieder goed uit de verf komen. In het begin van ieder verhaal kost het even wat moeite om te pakken te krijgen om wat voor een persoon het eigenlijk gaat. Dat duurt gelukkig niet lang, maar het is wel telkens even schakelen.
Steeds weer opnieuw weet de schrijver de persoonlijke omstandigheden van de hoofdpersonen zodanig te karakteriseren dat ze ook echt beginnen te leven.
Een boeiend boek.
GG.