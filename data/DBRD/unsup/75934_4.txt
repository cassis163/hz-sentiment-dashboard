Via Hebban kon ik meedoen aan het lezen en recenseren van deze acht boekjes. En dat vond ik heel erg leuk! Bijzonder om van acht verschillende schrijvers zo in een notendop iets te lezen, soms kennis te maken met hun werk, en om te zien welke boodschap ze aan ons kwijt konden in die dunne boekjes!
Ik ga de boekjes even langs, en geef dan per boekje mijn mening en sterren!Het eerste boekje is van Tim den Besten, van hem had ik nog niets gelezen, en daar gaat nu zeker verandering in komen. Wat een bijzonder verhaal, met veel tegenstellingen erin. Mooi om te lezen, het krijgt van mij ****.
Dan het boek van Herman Koch, van hem heb ik al veel en ook met veel plezier gelezen. Ook dit boek las ik graag, al is het duidelijk gericht op wat oudere lezers (wat ik ook ben, voor alle duidelijkheid!). Hier een verhaal over waarheid, spelen daarmee, consequenties van keuzes, mooi! Het krijg van mij *****
Dan komt Nina Weijers, ~Middelpuntvliedende kracht. Ook al zo bijzonder, met een begin, dan een terugblik die veel verklaart, en dan het nu. Echt een aanrader! ik geef het ****
Het volgende verhaal is van Elfie Tromp. Ook van Elfie Tromp heb ik nog niets gelezen, en ook van haar wil ik graag verder lezen. Het is een verrassend verhaal, er zit een boodschap in (of meerdere!) en het zette me erg aan het denken. Mooi! *****
Mano Bouzamour is de volgende. Van hem heb ik wel een boek gelezen, en dat stelde me teleur. Net als dit verhaal, ik vond het niet slecht maar toch ook niet goed of bijzonder genoeg. Het krijgt van mij ***
Dan komt Marike Lucas Rijneveld, haar debuutroman heb ik gelezen en ik heb er erg van genoten. Ook dit verhaal vond ik weer geweldig, het past zeker bij haar debuut maar is toch weer heel anders. Knap gedaan. ***** zeker waard!
Thomas Olde Heuvelt is weer een heel andere schrijver. Ik ken hem nog niet, en twijfel erg of ik van hem iets wil lezen. Het is een bijzonder verhaal, misschien iets te bijzonder voor mijn smaak? Maar zeker niet slecht, ik kan me goed voorstellen dat er veel lezers zijn die het graag lezen. Ik geef het daarom ****
en lest best: Anna Drijver heeft een prachtig verhaal geschreven, heel erg knap. Het is van nu, grappig en tragisch, mooi! Ook Anna krijgt voor dit verhaal *****
Ik vind deze korte verhalen echt heel erg leuk om te lezen en, zoals ik al zei, om kennis te maken met het werk van deze schrijvers. Aanrader!