Het verhaal: Alice Peel ontdekt dat ze bedrogen wordt door haar vriend en besluit haar leven om te gooien. Ze gaat in op het voorstel om als geologe deel te nemen aan een wetenschappelijk onderzoek op Antarctica.

De schrijfster heeft zelf enige tijd op de Zuidpool doorgebracht, als onderzoek voor het boek, en dat merk je duidelijk in het verhaal.
Hoewel soms vrij voorspelbaar, slaagt ze er toch in om een vermakelijk verhaal te vertellen dat vlot leest. Het geeft tevens een interessante inkijk op hoe een expeditie kan verlopen.
De gedetailleerde omschrijvingen van Antarctica en de belevingen op deze specifieke locatie zorgen voor een romantisch feel-good verhaal in een extreme setting.