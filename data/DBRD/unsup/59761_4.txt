Ik moest eventjes inkomen in dit (wel al meteen) spannende verhaal, het gaf me een wat ongemakkelijk gevoel wat er gebeurde en ik vroeg me af waar het heen zou gaan… Eigenlijk alleen maar een teken dat de auteur heel knap werk geleverd heeft, want ik had wel het gevoel dat ik verder en verder moest en niet kon stoppen eer ik wist hoe het verhaal af zou lopen.
Naarmate het verhaal vordert wordt het steeds beklemmender en spannender en kom je langzaam meer te weten over die fatale nacht die Quincy meemaakte bij Pine Cottage. Uiteindelijk wordt het verhaal gewoon echt gruwelijk spannend en komt de auteur met nog wat extra twists… Super!!

Mijn eindconclusie kan niet anders zijn dan: wát een geweldige goede thriller! Ik zou deze graag verfilmd zien worden, daar is het verhaal prima geschikt voor. Ik ben zó benieuwd naar het volgende boek van Riley Sager! De laatste meisjes is in ieder geval voor mij al één van de beste thrillers van 2018!