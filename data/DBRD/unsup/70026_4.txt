Vorig jaar al hebben deze six minutes stories me geïntrigeerd. Kun je in zes minuten een verhaal vertellen dat door de lezer begrepen wordt. Neem je de lezer wel mee in je verhaal? Begrijpt de lezer je en weet de lezer waar het overgaat? Met deze vragen begon ik aan de 9 six minutes stories van 2018.

De stories hebben me elke op hun eigenwijze verrast. De ene auteur slaagt er meer in diepgang te brengen en mij als lezer mee te nemen in het verhaal. De andere auteur doet er wat langer over en dan is het verhaal gewoonweg te kort. Dit betekende voor mij dat ik de meeste verhalen twee keer heb gelezen voordat ik de diepgang en de onderliggende gedachte beter begreep. Zowel Thomas Olde Heuvelt en Anna Drijver zijn er zeer goed in geslaagd mij als lezer vanaf bladzijde één te boeien. Toch heeft elke storie een bijzonder element.

Tim Besten: De kinderposter
Wat heeft een kinderidool voor invloed op de kinderen? Deze vraag is de basis van het verhaal van Tim. Hij zet met dit verhaal de wereld rondom studie100 op een ludieke manier in de kijker.
4 sterren

Herman Koch: Dienstkeuring
Terug naar de jaren 70 en de militaire dienst. Herman brengt de sfeer van toen goed naar voren en ook de problemen die er nu nog heersen voel je in dit verhaal.
4 sterren

Nina Weijers: Middelpunt vliedende kracht
Het middelpunt is de moeder in het gezin. De hoofdpersonage wil de vereert de moeder van een ander. Deze six minute storie sprak mij minder aan. Ik miste diepgang, het verhaal was erg vlak.
3 sterren

Elfie Tromp: De Varkens
In de varkens komt de saamhorigheid van een buurt naar boven maar staat deze ook onderdruk. De diepgang in die verhaal zit hem in de interpretatie van wat de varkens betekenen voor de mensen in de buurt. Zowel letterlijk als figuurlijk.
4 sterren

Mano Bouzamour: De Corrector
Mano schrijft over een maatschappelijk probleem en de manier waarop hiermee wordt omgegaan. Het zwerfafval is een groot probleem en de reactie van mensen als ze worden aangesproken op hun gedrag is er altijd een weer woord en grote mond.
4 sterren

Marieke Lucas Rijneveld: Rikki
Wie is Rikki? Dat vraag je je het hele verhaal af. Dat gegeven maakt dit verhaal ook sterk. Er is echt nagedacht door Marieke hoe ze in een kort verhaal toch iets bijzonders kan neerzetten.
4 sterren

Thomas Olde Heuvelt: Balora met het grote hoofd
In een kortverhaal spanning en fantasie toevoegen is voor Thomas Olde Heuvelt geen probleem. Hij geeft nog voldoende ruimte om eigen invulling aan het verhaal te geven
4 sterren

Anna Drijver: Vathorst
Het is gedurfd en sterk om een open wond in de Nederlandse geschiedenis als basis van dit kortverhaal te gebruiken. Dit maakt het verhaal krachtig en geeft het een droevige ondertoon.
4 sterren