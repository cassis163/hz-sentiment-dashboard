Levend Aas is de tweede thriller van de hand van de Vlaamse auteur Katrien van Effelterre. In 2014 verscheen reeds de thriller Vossenspoor. Geïnspireerd door een ontmoeting in Brussel met een oude vriendin, kwam zij op het idee voor Levend Aas. Steeds meer mensen doen aan online dating via allerlei verschillende sites. Vaak onder een pseudoniem en met hun karakter ten goede uitgelicht op de site.

Undercover agente Patricia Rodiers is betrokken bij een onderzoek op de datingsite Lovequest. Drie vrouwen zijn spoorloos verdwenen nadat zij een date hebben gehad met een man via de site. Via een nepprofiel heeft Patricia een aannemelijke dader geïdentificeerd en nu is het tijd voor een date. Patricia zal als “levend aas” dienen tijdens deze ontmoeting.

De schrijfstijl van Katrien van Effelterre is vlot en boeiend. Ze weet je direct in het verhaal te trekken en te houden. Subtiel weet ze de verschillende verhaallijnen in Levend Aas in elkaar te haken. Het gevolg is dat je niemand in het boek meer vertrouwd tot de laatste bladzijde.

Vele hoofdstukken eindigen met een cliffhanger, welke direct weer twijfel zaaien in het vermoeden naar de verdere ontwikkelingen. Was er net een redelijke vertrouwen opgebouwd, werd dit direct weer teniet gedaan. Daarbovenop vaak ook een nog cryptisch begin van het opvolgende hoofdstuk, zodat niet direct duidelijk was wie er nu aan het woord.

Katrien van Effelterre benoemt vaak niet specifiek in het verhaal, maar laat de verbeelding en conclusie over aan de lezer. Dit past heel goed bij het gekozen onderwerp in Levend Aas. Het oogpunt is hoofdzakelijk vanuit undercover agent Patricia Rodiers, maar er zijn ook hoofdstukken uit het oogpunt van de dader. Langzaam kom je als lezer meer over hem en zijn beweegredenen te weten. In deze hoofdstukken worden specifieke details genoemd, welke vervolgens weer opduiken in andere hoofdstukken en terug is de onzekerheid.

Patricia Rodiers is een interessant en tegelijk tijd gecompliceerd karakter. Ze heeft de nodige bagage met zich mee te dragen en dit heeft ook impact op haar manier van werken in dit onderzoek. Zij is het ultieme personage in dit boek en geeft het boek een extra dimensie.

In Levend Aas is er nog een andere thema, onderdeel van het plot, welke met zeer veel respect wordt beschreven. Dit thema geeft Levend Aas ook nog een psychologische tintje.

Levend Aas is een absolute aanrader om te lezen. Nieuw en fris, straight-to-the-point en uit voor je het weet.