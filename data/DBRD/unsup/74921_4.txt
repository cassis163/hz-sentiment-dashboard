Het eerste deel, Starters, heb ik inmiddels uit. Lissa Price schrijft op een wijze die goed en gemakkelijk weg te lezen valt. Met name in het eerste deel wordt de interesse gewekt, omdat het boek een verhaal vertelt waarin veel mysterie naar voren komt.
Zo volg je Callie, het hoofdpersonage, dat haar broertje wilt redden. Echter zijn hun ouders en grootouders dood, waardoor ze als zestienjarige de verantwoordelijkheid heft om voor haar broertje te zorgen. Ze hebben geen geld en leven als zogenaamde starter op straat. Noodgedwongen gaat ze naar de Bodybank. Een organisatie waar je je lichaam kan laten verhuren in ruil voor geld.
De mensen bij de Bodybank laten het over komen alsof je als verhuurder er weer gemakkelijk van weg kunt komen wanneer je contract erop zit. Niets blijkt minder waar. Callie komt dik in de problemen, maar weet ze dit op te lossen?
Het verhaal bouwt zich langzaam op. Je leert kennis te maken met de wereld waarin Callie leeft, maar zeker ook met de wereld van de Bodybank en hun manier van werken. Het einde van dit boek heeft een aantal verrassende wendingen, waardoor mijn nieuwsgierigheid naar het vervolgdeel: Enders, zeker is gewekt.
Het boek is zeker aan te raden om te lezen. Ben je nog niet helemaal overstag, maar houdt je van De Hongerspelen? Dan is het ook zeker een aanrader.

Volledige recensie valt te lezen op:

https://dreamingofbooksweb.wordpress.com/2018/10/08/starters-lissa-price/