Ik ben er nog stil van. Heb net 'De Betrokkenen' van Anita Larkens uitgelezen. Ondanks de afschuwelijke thema's is het een boek dat je wilt blijven lezen. Je leeft mee met Eliza, die als enige aan de brand ontsnapt waarbij haar broertjes en zusjes zijn omgekomen. Met Nora, een documentairemaakster, die steeds meer betrokken raakt, in vele opzichten. Je voelt wat zij voelen, ruikt wat zij ruiken, en huilt met ze mee doordat Anita je met haar prachtige schrijfstijl het verhaal in sleurt alsof je er zelf bij bent.
Ik had haar eerste boek, Schaduwdochter, niet gelezen, waarvan sommige mensen zeggen dat die eigenlijk beter is.
Maar ik geef de Betrokkenen graag toch de maximale 5 sterren. En ben heel benieuwd naar haar vorige en ook haar volgende boek.