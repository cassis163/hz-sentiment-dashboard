CSI- boeken zijn ook wel een lichte verslaving van mij, ik heb er toch al enkele in mijn bezit en zo ook zondvloed. Ik wou dit boek pas lezen als ik ook het vervolg meteen kon lezen (daad van terreur). Daarom heeft het even geduurd voor ik dit boek uit de kast kon halen omdat ik dit vervolgboek niet meteen kon vinden. Toch was nu eindelijk de tijd gekomen om deze twee boeken te lezen. Het boek vertoont een lichte afwijking ten opzichte van eerdere verhalen. Het draait niet alleen om moord, deze keer komen er ook andere aspecten aan bod die ik nog niet eerder heb meegemaakt in een CSI-verhaal. Toch kon het boek me echt boeien omdat het iets anders was dan de voorgaande verhalen. Verfrissend én spannend. Kortom een boek dat ik heel graag gelezen heb. Twee gevallen uit dit boek worden opgelost, het verhaal uit de krantenwinkel krijgt een vervolg in ‘Daad van terreur’.