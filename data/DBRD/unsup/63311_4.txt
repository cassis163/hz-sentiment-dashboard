"Ik ben me er van bewust dat er elk moment een wervelwind in mijn hoofd kan los barsten die overal overheen zal razen en alles waarvan ik dacht dat het vastlag, omver zal werpen." ~ p28.

Het is best spannend om het eerste YA boek te lezen van iemand die je heel erg lief vind en die je een enorm succes gunt... Gelukkig is Mirjam Hildebrand wat mij betreft absoluut geslaagd met dit debuut!

"Als je helemaal mag zijn wie je bent, dan straal je geluk uit van binnen naar buiten." ~ p33.

Voorlopers verteld je het verhaal vanuit Emma, een bijzonder meisje van 15 jaar die meer voelt, zie en hoort dan de meeste mensen. Haar vader is er 2 jaar geleden vandoor gegaan en heeft haar achter gelaten met haar moeder en broertje. Maar ineens is daar Philana, die haar vader kent en haar vreemde dingen verteld over een bergdorp in Frankrijk waar nog meer mensen wonen die bijzonder zijn. Dit is het begin van een groot avontuur, en wat voor een!
In het begin leest het verhaal weg als een YA voor een wat jonger publiek, het taal gebruik en de dialogen zijn simpel en duidelijk opgezet. Maar hoe verder je in het verhaal komt, hoe meer je Mirjam Hildebrand ziet groeien in het verhaal en je het ook steeds meer gaat geloven. Het is bijna alsof je haar overstap van kinderboeken naar jongvolwassene kunt meelezen en juist daarvan heb ik enorm genoten. De groei in het verhaal, de opbouw van de wereld en de ontwikkeling van de personages maken dat je van dit boek gaat houden en blijft doorlezen. De verhaallijn verveelt nooit, het blijft je prikkelen om door te lezen en om steeds meer te ontdekken.

"Langzaam schitteren er tranen van opluchting in mijn ogen." ~ p143.

Het lijkt me onnodig om te zeggen dat ik echt genoten heb van dit boek. Het is nog niet perfect, maar het straalt en schittert van potentie en ik ben dan ook heel erg benieuwd naar het vervolg! Ik hoop dat Mirjam de stijgende lijn weet vast te houden in het volgende deel, en haarzelf weer te overtreffen ♡♡♡