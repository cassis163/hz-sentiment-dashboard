A Conspiracy of Stars, het eerste deel in een nieuwe serie, geschreven door Olivia A. Cole, neemt je vanaf de prachtige cover met mysterieuze bloemen, galactische ringen en een maansverduistering mee op een avontuur waar je niet van had kunnen dromen.

Nadat de aarde niet meer bewoonbaar was voor het menselijk ras, is Octavia met nog een paar honderd mensen gevlucht in een ruimteschip. Deze is gestrand op een planeet, genoemd Faloiv. Nu woont Octavia, samen met haar ouders in een hut, in N'Terra. Dit is een onderkomen waar de mensen van de aarde leven, gecombineerd met de onderzoekscentra. Hier werken de Whitecoats; degene die de planeet onderzoeken, vooral de dieren. De dieren zitten in verschillende verblijven, zo heb je bijvoorbeeld 'The Beak', waar alle vogels verblijven, en 'The Newt' waar de amfibieÃ«n verblijven.

Octavia is nog een whitecoat in opleiding, haar ouders zijn echter allebei whitecoats. Maar er gebeurden raren dingen zodra ze met haar vader meegaat een oogcontact maakt met iemand; of iets? Terwijl Octavia op een soort stage gaat bij een compound, zit ze verstrikt in een web van leugens, geheimen, maar vooral nieuwe openbaringen. Wie zijn haar ouders eigenlijk? Wie of wat heeft ze gezien? Wie is zij? En belangrijker nog, wie zijn de mensen die al op deze planeet leefde en waarom hebben we ze nog nooit gezien?

Met behulp van haar beste vriendin Alma en een jongen, genaamd Rondo, gaat ze op een zoektocht naar de waarheid, die alles kan verwoesten wat ze ooit hebben gekend.

Dit boek heb ik dankzij Hebban kunnen lezen voor een Leesclub, waar ik samen met een paar andere lezers heb kunnen praten over onze meningen en onze ervaring met het boek! Ik raad jullie aan om ook eens mee te doen. Ik dacht dat ik moeite zou hebben met dit boek aangezien het in het Engels is geschreven, maar de schrijfstijl is zo gemakkelijk en fijn om te lezen en de gebeurtenissen in het boek houden je de hele tijd op je tenen. Ik heb het boek in 2 dagen uitgelezen en ik had niet kunnen verwachten wat er allemaal zou gaan gebeuren. Het was GEWELDIG, daarom heb ik 4 sterren gegeven.

Van de angstaanjagende beesten en verschrikkelijke geheimen krijg je een combinatie mee van Jurassic World en Avatar. Het boek zit vol actie, spanning, nieuwsgierigheid en een beetje romantiek, wat het boek een geweldige combinatie van gevoelens geeft. Een echte aanrader!




In een wereld waar niets is wat het lijkt, komt Olivia's ware aard naar boven en probeert ze twee heel verschillende volken te redden