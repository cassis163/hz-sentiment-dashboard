Wat een leuk kinderboekenweekgeschenk! Aangezien ik vaak Young Adult lees en je dan ook gewoon dit geschenk krijgt, dacht ik, ik lees maar weer eens een kinderboek.

En goh wat is er veel veranderd sinds dat ik nog kinderboeken las. Heerlijk hoe verschillende belangrijke onderwerpen de revue passeren. Homoseksualiteit, anders zijn, verantwoordelijkheid nemen, niet oordelen vanaf het eerste gezicht, liefde en verlies, een zelfstandige vrouwelijke bakker(!), oud worden.

Ik vond het een heerlijk boekje om tussendoor te lezen en voortaan zeg ik zeker geen nee als het boekenweekgeschenk me aangeboden wordt.