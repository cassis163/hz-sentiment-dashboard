Vijf jaar geleden stortte Rachels wereld in toen bij een ongeluk haar beste vriend Jimmy overleed en zijzelf gewond raakte. Nu ziet ze de vriendengroep weer voor het eerst bij de bruiloft van haar ex Matt en zijn verloofde Cathy.
Als ze die avond Jimmyâ€™s graf bezoekt, wordt ze overmand door hoofdpijn en raakt buiten bewustzijn. Als ze bijkomt, blijkt haar leven heel anders te zijn dan ze zich herinnert: het ongeluk van vijf jaar geleden is nooit gebeurd, zij en Matt zijn nog bij elkaar, en Jimmy leeft nog... Rachel kan het niet geloven, het is bijna te mooi om waar te zijn.

Bovenstaande is de tekst die op de achterkant van de kaft staat. Deze tekst en de opmerking 'Voor de lezers van Jojo Moyes' spraken mij wel aan. Niet dat ik een boek van Jojo Moyes heb gelezen, maar de reacties zijn goed. Ik was dus erg nieuwsgierig naar dit verhaal en de voor mij nog onbekende auteur Dani Atkins.

Dani Atkins heeft een prettige schrijfstijl. Het verhaal is makkelijk en snel te lezen. Geen moeilijke woorden etc. Wel vond ik in het begin het verhaal een beetje chaotisch. Moest af en toe even terugbladeren, maar hoe verder je in het verhaal komt hoe begrijpelijker.

Het verhaal is erg mooi; soms wat voorspelbaar. Vooral de relatie tussen Rachel en Jimmy. De emoties en de karakters van de hoofdpersonen zijn mooi beschreven. Je kan je goed in Rachel verplaatsen. Haar frustraties en gevoelens. Maar wat een einde... heel verrassend en erg ontroerend. Dit had ik echt niet verwacht.

Al met al een heerlijke roman om tussendoor te lezen. Een aanrader.