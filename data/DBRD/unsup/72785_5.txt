Het verhaal begint met de proloog, waarin een begrafenis wordt gehouden voor een baby: Cody van twee en halve maand oud. Het opvallende is dat de ouders er niet bij aanwezig zijn. Waar zijn de ouders en waarom zijn ze niet aanwezig?
Deze vraag is het begin van het verhaal van baby Cody, en zijn ouders Oscar en Jelka van Bremen.

Het verhaal wordt door meerdere personen verteld, de ouders, de moeder van Jelka: Lena en en door een dagboek, leren we Nadine kennen.
Via terugkijken leren we de ouders van Cody kennen, hun jeugd en de reden waarom ze niet aanwezig zijn bij de begrafenis.

Heel goed leer je de personen in dit boek kennen je leest over hun gevoelens en emoties, hun motieven en uitvluchten, ze gaan voor je leven in de zes dagen die in het boek beschreven worden.

Jelka en Oscar, een jong stel, beiden gestudeerd, Oscar is thoraxchirurg en Jelka dierenarts, na een paar jaar wordt Oscar overvallen door de vraag: “Is dit nu alles?” Komt er nu niets meer? Hij heeft zich na het overlijden van zijn vader ingezet om zo snel mogelijk zijn vader op te volgen als chirurg, is daarna getrouwd en wat nu? Nooit heeft hij de wereld door getrokken, nooit is hij uit de band gesprongen en nu zit hij vast in een huwelijk en zijn baan, van beiden houdt hij maar er is toch wel meer voor een man van veertig? Hij voelt zich depressief en eenzaam in zijn midlife crisis

Jelka snapt er niets van, zij is tevreden omdat het leven haar nu zekerheid geeft iets wat zij in haar jeugd heeft moeten ontberen.
De dagboekfragmenten geven de lezer antwoord op de vragen, die Jelka heeft over het gedrag van Oscar.

De geboorte van Cody lijkt een omslag te zijn in de relatie en de toestand van Oscar maar...is dat zo? De climax van dit verhaal is tragisch en onverwacht. En geeft antwoord op de vraag: “Waarom zijn de ouders niet aanwezig op de begrafenis van hun geliefde zoontje Cody?”