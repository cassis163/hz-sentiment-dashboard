Luca Amore runt een kookschool op SiciliÃ«. Hij doet niets liever dan mensen wegwijs maken in de heerlijke Italiaanse keuken. Maar de groep die nu aanschuift in zijn kookschool bewijst dat de meester zelf soms ook nog iets bij kan leren over het leven...

Vier vrouwen - een alleenstaande moeder, een ambitieuze advocate, een vrouw op zoek naar zichzelf en een weduwe op zoek naar een nieuwe invulling van haar leven - beginnen de week als vreemden, maar in de hitte van de keuken worden vriendschappen gesmeed die alles zullen veranderen.

Vier verschillende vrouwen komen een week samen in Sicilie om daar een week in de kookschool van Luca meer te weten te komen over de Italiaanse keuken. Je merkt al gauw dat de verschillen erg groot zijn tussen de vrouwen. Moll is een echte kookgek uit Hackney ze zuigt alle informatie over koken als een spons op en deelt alles via haar blog met de wereld.
Poppy uit australie is net uit een scheiding gekomen en vraagt zich eigenlijk af hoe ze nu precies verder wil met haar leven en hoopt de antwoorden in Sicilie te vinden waar haar verre roots ook liggen.
Valerie uit Amerika was erg reislustig met haar vriend, nu hij is overleden probeert ze de draad weer op te pakken en te doen wat haar geliefde graag had gewild dat ze deed, de wereld verder ontdekken
Tricia uit Londen heeft deze reis cadeau gekregen van haar man, maar veel belangstelling voor het koken of eten heeft ze niet, ze houdt van shoppen en flirten met andere mannen.
Toch weten deze dames een soort van vriendschap op te bouwen en elkaar in vertrouwen te nemen. De vriendschappen betreffen niet alleen met elkaar maar ook met Luca de kookschool eigenaar, Vincenzo eigenaar van de Dolceria net als zijn dochter Orsolina. Die allemaal stuk voor stuk hun eigen verleden en geheimen hebben.

Ik had het geluk dat ik 1 van de winnaars was die dit leuke boek mocht winnen.
Het eerste dat mij op viel was de kaft, je krijgt lekker een vakantiegevoel met sicilie op de achtergrond en de 4 vrouwen die aan een tafel vol met eten zitten. Maar wanneer je goed kijkt zie je dat de vrouwen helemaal niet 1 geheel zijn en dat het gewoon 4 vrouwen zijn die naast elkaar zijn geplakt en het eten dat op tafel staat ook, dit is wel erg jammer. Het oogt nep.
Ik had nog niet eerder gehoord van Nicky Pellegrino, dit was een leuke kennismaking met het werk van deze schrijfster. Het word allemaal zo beschreven alsof je inderdaad het stadje Favio voor je kunt zien wanneer je je ogen sluit. En daar stopt het niet bij. De recepten, het eten, de uitleg over alle ingredienten alles word beeldend en geurend beschreven waardoor je bijna zelf trek krijgt in al die lekkere dingen die in het verhaal voorkomen.
Ik kreeg ook beetje het gevoel alsof ik een feelgood roman en kookboek in 1 aan het lezen was. Erg leuk maar wel eenmalig voor mij. Ik weet dus ook niet hoe de andere boeken van deze schrijfster zijn, als ze inderdaad allemaal net als Kookschool d'Amore zijn en het om het eten en vriendschappen draait blijft het voor mij bij dit boek.
Houd je hier wel van? Dan is dit boek zeker een aanrader..
pssst : Achterin het boek zitten een paar echte recepten!!