Enigszins met argwaan begon ik aan dit boek, omdat dit boek door Mo Hayder werd aangeraden en haar boek Tokio vond ik niet goed. Dit is echter een zeldzam goed boek. Je moet even wennen aan de Japanse namen en dan introduceert Kirino je in de melancholieke levens van vier vrouwen. Een van de vrouwen vermoordt haar man en op een manier die volstrekt natuurlijk aandoet, helpen de andere vrouwen haar met het wegwerken van het lijk. Het lukt ze zelfs om de schuld af te wentelen op een illegale gokbaas. Maar dan keert het tij. De band tussen de vier vrouwen gaat scheuren vertonen en de inmiddels vrijgekomen gokbaas, gaat op zoek naar de echte moordenaar. Vanaf dat moment lopen de zaken onafwendbaar uit de hand. Het is meesterlijk hoe Kirino deze vier vrouwen kennis laat maken met de misdaad en hoe ze hun reacties beschrijft. Een echte aanrader!