Dit keer gaat het derde deel over Dostie met als hoofdpersoon Anneke. De dochter van Sonja, de boerendochter uit het eerste deel.
Hier gaat Anneke trouwen, maar een onverwacht bericht gooit roet in het eten.
Het is dan 1943 en de oorlog is in volle gang.
Ook op Dostie blijven ze niet gespaard en moeten ze Schouwen Duiveland en de boerderij verlaten omdat het land onder water wordt gezet.
In Zeeuws Vlaanderen gaat het verhaal verder.....ze worden daar door familie opgevangen en de schrijfster weet dit op haar wijze te vertellen. Met alle overwegingen en problemen die dit met zich mee brengt.

Na de oorlog komt de familie weer terug op Dostie en moeten ze van voren af aan beginnen met opbouwen van een boerenbedrijf. Ondertussen zit amor niet stil en vangt Anneke op zijn manier.
De cirkel is rond aan het einde van Dostie. Gebeurtenissen uit deel 2 worden in dit deel afgerond. Leuk om even deel te hebben genomen van het boerenleven en de gewoontes en opvattingen van de mensen halverwege de vorige eeuw.