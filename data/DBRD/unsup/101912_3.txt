Het boek 'Verloren dochter' gaat over een moeder, Ruth, met een enorm doorzettingsvermogen. Als haar dochter, Su-Jin, door toedoen van anderen, waaronder haar eigen zus Leah en consorten, iets ergs overkomt, trekt ze alles uit de kast om recht te doen zegevieren. De wil om wraak te nemen veroorzaakt niet te overziene rampen.
Aan de andere kant laat het boek zien hoe je van rustig, serieus meisje kan veranderen in opgejaagd wild. Niets is mensen te veel als het om sensatie gaat.
Het hele verhaal loopt als een trein. Van alle personen worden de gedachtes en bedoelingen goed uitgelicht.
Of alle rampen nog niet genoeg zijn overlijdt de man van Ruth totaal onverwacht aan een hartaanval. Kennelijk hebben alle rampen hier niets mee te maken. De wil om wraak te nemen gaat gewoon door. Het verhaal kabbelt rustigjes verder en de uiteindelijke wraaknemer is Su-Jin. Nou ja, wraak, een zoetsappig filmpje van de kleine Su-Jin en Leah neemt de plaats in. Het begin van het verhaal was vol beloftes, die allengs minder werden. Jammer dat het niveau van het begin niet gehandhaafd kon blijven.