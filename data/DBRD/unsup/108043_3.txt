Dit boek is het eerste boek dat ik mocht buzzen en waar ik nu dus ook een recensie over zal schrijven.

" ik heb 12 jongens gepijpt in Magaluf" met deze zin opent het boek en dat is direct een binnenkomer waar je even aan moet wennen. Het expliciete taalgebruik maakt goed beeldend hoe erg de situatie is.


In het boek worden de gebeurtenissen beschreven rondom het viraal gaan van een sextape van Su, een tienermeisje dat op vakantie is met haar zus.
Het verhaal wordt beschreven vanuit het perspectief van Su zelf; en we lezen het verhaal van de moeder.

Niet alleen wordt beschreven hoe de moeder zint op wraak, maar ook hoe het zover heeft kunnen komen dat Su in deze situatie terecht is gekomen.

Het verhaal wordt niet chronologisch verteld , dit werkte voor mij soms verwarrend. Ik zou het boek geen thriller noemen; voor mij is het daarvoor niet spannend genoeg en bevat het niet voldoende een ontknoping.
Het boek stipt zeker hedendaagse problematiek aan en de dilemma's omtrent wraak zijn herkenbaar, maar toch vond ik een aantal stukken in het boek enigszins onrealistisch.

Al met al geen slecht boek, maar zeker geen must-read.