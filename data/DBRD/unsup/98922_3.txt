Amel, opgegroeid en woonachtig in Amsterdam, is met haar ouders op een lange vakantie in hun geboorteland en -dorp, Selime in Turkije.
Het komt ter sprake dat vader plannen heeft om Amel te laten trouwen met Hassan, de zoon van de burgemeester van een naburig dorp. Amel is absoluut niet gecharmeerd van Hassan en uiteindelijk wordt hethuwelijk een jaar uitgesteld. Amel hoopt haar vader in dit jaar op andere gedachten te kunnen brengen.
Dan ontmoet zij de Nederlandse toerist Peter. Zij worden verliefd op elkaar maar zij houden dezelfde voor Amels familie en iedereen geheim.
Dan vertrekt Peter terug naar Nederland, zijn vakantie zit erop. Zodra Amel ook terug zal zij contact opnemen en kunnen zij beginnen aan hun leven samen, zo besluiten zij.
Na Peter vertrek komen de gebeurtenissen in een stroomversnelling, en Amel moet vluchten en maakt afschuwelijke dingen mee. Peter probeert intussen in Nederland zijn leven weer op te pakken, diep teleurgesteld vanwege het feit dat Amel hem blijkbaar is vergeten en voor een ander heeft gekozen. Zij heeft helemaal niets eerste van zich laten horen. Komen ze ooit nog bij elkaar en is het wel mogelijk?

Mooi maar enigszins geromantiseerd verhaal. Af en toe sleept het verhaal zich voort en vertelt de schrijver met veel onbelangrijke details in een pagina wat hij ook in vijf zinnen had kunnen zeggen. Sommige momenten zijn een beetje ongeloofwaardig. Gaandeweg vond ik het boek meer een YA stijl krijgen.
De beschrijvingen van het woeste landschap, en de gastvrijheid van de Turkse bevolking zijn prachtig geschreven. Dat was echt mooi om te lezen.
Al met al vond ik het boek absoluut de moeite waard om te lezen. Ik geef het een goede drie sterren.