Gewist gaat over Kyra, een meisje van wie haar geheugen is gewist en met een nieuwe naam, terechtkomt bij een nieuw gezin. Ze gaat naar De Kring, dat is een ontmoetingsplaats voor mensen die ook allemaal gewist zijn en naar een nieuwe school, waar ze nieuwe vrienden maakt. Omdat ze gewist is, heeft ze een Levo, een apparaat dat zich verbindt met de chip in haar hersenen en kan meten hoe zij zich voelt. Bij een te laag cijfer gaat hij trillen en kan ze out gaan. Ook kan de Levo niet verwijderd worden. Toch is ze anders dan de andere gewisten. Ze volgt niet de meerderheid, maar kan voor zichzelf nadenken. Iets wat eigenlijk niet zou moeten kunnen met een Levo. En dan beginnen er ineens mensen om haar heen te verdwijnen.

Ik had een boek met een hoop spanning verwacht, helaas komt de spanning pas op het laatste kwart van het boek op gang. Er wordt voornamelijk veel gebruik gemaakt van herhaling. Hardlopen, ziekenhuisbezoekjes, wandelingen met Ben, schooldagen. Het kabbelt allemaal wat voort.

De schrijfstijl is wel prettig en met de korte hoofdstukken, ga je in rap tempo door het boek. Het hoofdpersonage is interessant, heldhaftig en anders dan anderen. Dat maakt het leuk om over haar te lezen. Ze trekt haar eigen plan en door de stemmen uit het verleden, blijft er een hoop vaag. Dit zorgt dat je door wilt lezen, want je wilt je vragen beantwoord zien.

Helaas blijf je aan het einde van het verhaal met meer vragen zitten dan dat er beantwoord zijn. En dat vind ik eigenlijk jammer. De vragen zijn voor mij niet per se een trigger om nu door te lezen in de vervolgdelen. Zo wilde ik meer weten over hoeders, over hoe het wissen precies in zijn werk gaat. Het blijft allemaal een beetje vaag. Niks is Ã©cht goed uitgewerkt. Tot de relatie tussen Ben en Kyra aan toe. Ik weet niet of dit in de volgende delen meer naar voren gaat komen, maar ik heb het idee dat de schrijfster wat kansen heeft laten liggen.

Toch drie sterren vanwege de originaliteit, het idee van het boek, de personages en de nieuwsgierigheid die toch wel gewekt is.