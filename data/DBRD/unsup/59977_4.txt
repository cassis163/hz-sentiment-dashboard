Wat direct opvalt als je dit laatste deel van de divergent-reeks leest, is dat het ditmaal niet is beschreven vanuit het perspectief van Tris, zoals wel het geval was in de eerste twee delen. Ditmaal wordt het perspectief geboden vanuit zowel Tris als Tobias en dat was voor mij een welkome afwisseling. In dit deel komt ook echt het genre (dystopian) goed naar voren, ook iets wat naar mijn mening in de eerste twee delen minder was (dit is de reden dat eerste twee delen mij persoonlijk net wat beter lagen). Los hiervan heb ik wel genoten van dit boek, vond het met name intrigerend om te lezen welke leugens er allemaal op de mouw gespeld waren en hoe dit allemaal ontrafeld werd. Het einde was toch wat onverwachts voor mij trouwens!