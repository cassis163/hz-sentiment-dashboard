Het boek The treatment van C.L. Taylor heb ik gelezen voor een hebban.nl leesclub. Volgens de tekst op de cover is dit boek het beste YA debuut van 2017.
De auteur kende ik alleen van naam, dus dit was mijn eerste kennismaking en een die mij wel bevallen is. Het verhaal gaat over Drew, wiens broer is weggestuur naar een internaat om zijn leven te beteren. Als ze op een dag een bericht van hem ontvangt dat alles niet zo is als het lijkt, infiltreert ze in de school, met alle gevolgen van dien.
Het verhaal begint met een dramatische gebeurtenis waardoor je meteen het leven van Drew wordt ingetrokken. Tijdens het verloop is er volop spanning. De karakters komen goed uit de verf. Drew is een eenling die zich met niemand wil bemoeien maar dat toch moet doen, terwijl een leerling op de school ontzettend irritant is. Dit is eigenlijk alleen maar goed, want zo leef je als lezer erg mee.
De schrijfstijl is prima. Door enkele gebeurtenissen blijft de spanning er in en was ik benieuwd of het allemaal wel goed zou aflopen. Of dat zo is, moet je zelf maar ontdekken.
Het boek vond ik leuk om te lezen. Het verhaal krijgt drie sterren.