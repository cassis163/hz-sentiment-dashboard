Mijn eerste kennismaking met een Nederlandse auteur is mij ontzettend goed bevallen.
Het boek is spannend van begin tot eind en het is pas op het laatst dat je een idee hebt wie de dader kan zijn.
Het boek leest als een trein.

De hoofdpersonen zijn geloofwaardig net als de plot.
Fleur is volgens mij wel een persoon die erg op zichzelf gefocust is en dat merk je ook wanneer ze wraak neemt op Thomas door zijn verleden in de krant te laten verschijnen. Ze wil haar doel bereiken ongeacht wie ze daardoor in een lastig parket brengt.

Voor mij kwam de vader van Fleur niet echt uit de verf alhoewel hij toch vooral de figuur is waartegen Fleur wilde ingaan door een andere weg in te slaan wat beroepskeuze betreft. Maar dat zou dan in het tweede deel verder uitgewerkt worden.
Kijk dan ook uit naar deel twee waarin de personages verder zullen evolueren.