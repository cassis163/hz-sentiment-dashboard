Spoorloos is zeker één van de betere boeken van Deflo en al helemaal uit de "Cel 5" reeks.
De griezelige Wesley Truyts ontvoert tijdens een voorstelling van de film Ice Age de zeven jaar oude Irina Gerlach. Wat volgt is een kat-en-muisspel met de befaamde speciale eenheid, Cel 5, die versterking krijgt van speurder Dirk Deleu.
Het middenstuk is een beetje langdradig maar de plot steekt goed in elkaar. Wel heb ik nog steeds problemen met het feit dat Deflo overdreven veel aandacht schenkt aan het persoonlijke leven en de gevoelens van zijn personages, terwijl dit eigenlijk niets ter zake doet. Al met al is Spoorloos een goed boek, vergelijkbaar met het werk van Aspe en Lauryssens.