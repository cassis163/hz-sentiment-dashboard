De terugkeer van Harry Bosch bij LAPD levert weer een geweldig boek op! Harry start met zijn oude partner Kiz Rider op de afdeling onopgeloste zaken. Maar Harry zou Harry niet zijn als hij niet vrijwel onmiddelijk in aanvaring komt met zijn oude nemesis 'Chief' Irvin Irving. Er is een connectie tussen de onopgeloste zaak van 17 jaar geleden en Chief Irving.... en Harry denkt daar meteen het ergste van.
Verder komen Harry en Kiz in de loop van het onderzoek nog een oude bekende voor de Connelly lezers tegen - de reclasseringsambtenaar van Cassie Black uit Maanstand (wat volgens mij het beste 'stand-alone' boek van Michael Connelly is) - en alle vertrouwde elementen van een fantastische Bosch zijn aanwezig.
Michael Connelly schrijft met een vlotte pen, de beschrijvingen van mensen, gebeurtenissen en omgeving zijn goed en de stappen die doorlopen worden in een onderzoek naar een moord van 17 jaar geleden worden mooi beschreven. Het team loopt enkele malen op een dood spoor maar vindt toch telkens net genoeg informatie om verder te komen. De dader wordt uiteindelijk gevonden maar niet iedereen wordt gespaard, en ook dat is vertrouwd en realistisch.
Overigens nog een korte opmerking over een eerder commentaar van een lezer: de handafdruk die na 17 jaar gevonden wordt - als je het boek beter had gelezen had je gezien dat het wel degelijk mogelijk is. De plek waar deze wordt gevonden is niet echt bereikbaar met een stofzuiger en bovendien houdt de moeder van het slachtoffer alles zoals het was toen haar dochter verdween. Het is wel een mazzeltje maar niet ongeloofwaardig, zoals eerder gesuggereerd!