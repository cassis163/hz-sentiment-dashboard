The Hate U Give van Angie Thomas verraste mij enorm! Ik was enorm sceptisch omdat het boek zoveel hype had gekregen, en ik zelf vaak dan precies het tegenovergestelde vind. The Hate U Give is echter alle hype waard! Het boek is meeslepend, hartverscheurend en grappig. Het bevat een erg zware lading, maar heeft desondanks ook genoeg lichte momenten om het niet t√© te maken, waardoor het een erg geschikt boek is voor een YA-publiek. Wat ik zo mooi vind aan dit boek, is dat het tieners introduceert aan een nieuw perspectief dat ze nog niet eerder hebben gezien: dat van een zwart tienermeisje genaamd Starr dat, net als haar oude vriend Khalil, slachtoffer wordt van politiegeweld waar geen aanleiding voor was. Het boek is ontzettend realistisch maar tegelijkertijd ontzettend eng en hartverscheurend. Ik, als blank meisje, heb hier natuurlijk geen idee van. Dit boek was dus een ontzettende openbaring en stond me toe om in een ander perspectief te kruipen. The Hate U Give is dus een eye-opener die door iedereen gelezen moet worden.