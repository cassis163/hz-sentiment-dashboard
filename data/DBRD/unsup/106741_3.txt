De mindere kant van Italie wordt in dit boek belicht.
Roberto Saviano infiltreert in de Gomorra, de maffia die vooral huishoudt in Napels en daar met keiharde hand regeert.

Onvoorstelbaar wat voor middelen er soms worden gebruikt om dingen duidelijk te maken, een voorbeeld is een jongen van 16 die wordt doodgeschoten, puur alleen omdat hij uit een naburige plaats komt, waarvan vermoedt wordt dat er anti-Gommorra activiteieten zijn, om even een signaal af te geven.

Mensenlevens tellen niet, hele productielijnen met zogenaamde A-merken (bijv van kleding) worden gevoerd door de Gomorra, als je door Italie reist is het onvoorstelbaar dat zulke dingen ook in dit prachtige land plaats vinden.

De impact van dit boek was duidelijk, Roberto Saviano schreef met dit boek ook zijn eigen doodvonnis, omdat hij kennelijk te veel heeft blootgegeven van de Gomorra, hij moest onderduiken.