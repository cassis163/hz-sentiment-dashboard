De Klauw van Adrian Stone valt onder de noemer Fantasy & SF. Dit is een genre wat ik normaliter niet lees. In het kader van out of the box, besloot ik een kans te wagen met de buzz actie.
Het verhaal speelt zich af in een fantasy wereld waar de Magyckers de scepter zwaaien. Zij hebben namelijk als enigen de beschikking tot magische spreuken. Deze spreuken worden uit het hoofd geleerd door een Magycker om daarna weer uit het geheugen gewist te worden. Zo kunnen de spreuken maar eenmaal toegepast worden en werken ze maar kort. Uiteraard moet voor het gebruik van een spreuk betaald worden, zodat alleen de rijken hiervan gebruik kunnen maken.
Helaas voor de Magyckers blijkt dat buiten hen, toch iemand anders, namelijk Auric in staat is spreuken te herhalen. Dit kunnen de Magyckers natuurlijk niet tolereren en de jacht op Auric wordt geopend. Auric en zijn zus Marit slaan op de vlucht, vergezeld door Eamon die eerst door de Magyckers werd verdacht van het herhalen van de spreuk.
De Klauw is een spannend Fantasy boek geworden met onvoorziene verhaallijnen. Hierdoor wordt spanning gecreÃ«erd tijdens het lezen en dit zorgt ervoor dat de aandacht niet verslapt. Adrian Stone laat genoeg ruimte over om je eigen fantasie te gebruiken. Het is moeilijk het boek even weg te leggen, dat zegt al genoeg. Voor mij een zeer geslaagde kennismaking met Fantasy & SF. Ik kijk uit naar de volgende twee delen!!