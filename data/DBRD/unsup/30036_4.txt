Dit is het waargebeurde levensverhaal van Ernst Lossa, kind van Jenische ouders die rondreizen met hun woonwagen om allerhande waren te verkopen.
Na de geboorte van het 4de kindje worden alle kinderen in weeshuizen geplaatst. Vanaf dat moment volgen we de eigenzinnige Ernst op zijn tocht in verschillende instellingen. Ondertussen breekt de oorlog uit en leren we meer over het wrede euthanasieprogramma van de nazi's.
Het is een aangrijpend verhaal, vooral in het begin. De auteur heeft de resultaten van zijn opzoekingswerk neergeschreven in de vorm van een roman. Soms vind ik het nogal vlug gaan en lijkt het alsof Ernst voortdurend onder weg is naar opnieuw een andere instelling.
Het einde mocht wat meer uitgewerkt zijn, maar niettemin is het een must-read-boek. Ik kan er totaal niet bij welke praktijken ooit gehanteerd werden.