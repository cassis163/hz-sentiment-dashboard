Vrouwenvoetbal is hot. Zeker nu de Nederlandse vrouwen Europees kampioen zijn geworden zullen meer meisjes gaan voetballen. Wat dat betreft is de timing van dit boekje, 57 bladzijden, perfect. Het had niet beter gekund.
Het verhaal is leuk. Britt heeft maar 1 droom en dat is voetballer worden. Haar kamer ademt voetbal, de droodles in haar schoolschrift ademen voetbal, in haar vrije tijd voetbalt ze. Dus als er een open dag is bij de lokale voetbalclub ziet ze haar kans schoon.
Naast de spanning van in het team komen is er ook nog het probleem van de gestolen telefoons.
De tekst is opgedeeld in korte alinea's waardoor het goed leesbaar is, ook voor de minder ervaren lezers.
Het is een leuk boekje over een meisje met een droom. En die er volledig voor gaat. En het is geen meisje-meisje boek, ik denk dat jongens het verhaal ook leuk kunnen vinden.