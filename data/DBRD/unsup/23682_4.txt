Dorinde van Oort schrijft in haar voorwoord o.a. "In dit boek heb ik een zo objectief en realistisch mogelijk beeld willen geven.." en "ik als oudste dochter ook persoonlijke redenen heb gehad.." Objectief maar toch persoonlijk, het klinkt mij een beetje tegenstrijdig in de oren. Temeer zij de dochter is. Ik las op internet dat ee lezer de biografie "wel erg negatief gekleurd" vindt, maar daar ben ik het niet mee eens. Wel kan ik me vinden in de opmerking dat zij iets insinueerd zonder harde bewijzen. Zoals b.v. een mysterieuze val van Henk van Oort en de geheimzinnige vergiftigingsverschijnselen. Ik vind de biografie interessant en zij (Dorinde v Oort) heeft een prettige schrijfstijl. Wat ik al eerder schreef ik vond het niet negatief geschreven. Zie blz 366: "Dat is het ritme van de zinnen" en "zijn verhalen zijn gemaakt om voorgelezen te worden". Ik lees op pagina 366 toch vele positieve zinnen. Maar inderdaad, de man die Paulus de boskabouter heeft gecreerd, is geen gemakkelijk. Ik heb respect voor zijn vrouw Kitty, want zij stond er ook vaak alleen voor.
Tot slot: Dorinde van Oort (heeft naar mijn idee) met het schrijven van een biografie over haar vader ook geprobeerd te verzoenen met haar, denk ik, moeilijke jeugd. In haar voorwoord schrijft ze: "deze zoektocht heeft dan mede gediend om helderheid te krijgen in mijn eigen relatie met hem".