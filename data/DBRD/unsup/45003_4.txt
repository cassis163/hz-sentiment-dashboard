Ten eerste, die schitterende cover. Alleen al daarom wou ik hem in mijn kast hebben staan. Van alle vier de covers, vind ik deze het mooiste. En ik ben nu al benieuwd hoe de laatste cover eruit zal gaan zien!

Oké, over naar het verhaal. Daar gaat het natuurlijk om. In plaats van America, volgen we nu haar dochter, kroonprinses Eadlyn. Het verhaal speelt zich 20 jaar af na The One. Dit keer moet, ja ze heeft weinig keus, een selectie houden om haar “droomprins” te vinden. Dit is vooral een afleiding voor wat er echt in het land gebeurd.
De schrijfstijl van Cass blijf ik gewoon enorm fijn vinden. Het leest enorm prettig en je vliegt door het boek heen. Het boek had ik dan ook binnen één dag uit! En dan dat einde: stomme, klote cliffhanger!

Eadlyn is niet de meest gemakkelijke persoon. Ze komt nogal verwend over, om het zacht uit te drukken. Maar ze werkt wel enorm hard om haar vader te helpen, en is vast besloten om een goede koningin te worden. Daar moet je toch haast wel bewondering voor hebben, toch?! Maar dan de manier waarop ze met de jongemannen omgaat. Ze heeft echt nog een hoop te leren! Maar ik denk dat deels ook voortkomt uit onwetendheid. Tevens mag ze best eens om hulp vragen. Hoe ze de eerste jongemannen naar huis stuurde, dat kon echt niet!
En dan de heren zelf. In het begin had ik enorm veel moeite om de heren uit elkaar te houden, en dat duurde ook zeker tot halverwege het verhaal. Dat vond ik wel erg jammer. Maar de jongens die er nu nog zijn vind ik echt enorm leuk. Ik heb absoluut mijn favoriete, maar die hou ik nog even lekker voor mijzelf ;)
Gelukkig komen ook oude bekende langs. Ik moest ze enorm hard lachen toen May haar opwachting maakte. Heerlijk om haar weer terug te zien. En ook van de oude bekende heb ik genoten. Zo leuk om te horen hoe het hun is vergaan en hoe het nu met hen gaat. America en Maxon blijven daarnaast gewoon een leuk stel. En met de nieuwe personages heb ik me ook uitstekend vermaakt. Ik hoop dat in het laatste boek Eadlyns broers, Ahren, Kaden en Osten, nog meer naar voren komen. Ik vind die namen ook super en origineel bedacht trouwens. Maar ik vond ze iets te veel aan de oppervlakte blijven.

De wereld die Cass heeft gecreëerd is erg interessant, maar blijft jammer genoeg erg aan de oppervlakte. Hier had veel meer uitgehaald kunnen. Hoe zijn de rebellen tegenwoordig vertegenwoordigt bijvoorbeeld, en misschien iets meer invloed van de heren. Misschien in boek vijf, maar dat verwacht ik niet.

Ik heb enorm genoten, maar toch denk ik dat Cass meer de diepte in had gekund. Zowel met haar personages als met haar wereld. Toch ben ik wederom weer erg nieuwsgierig naar het volgende(en laatste) boek, niet alleen door die cliffhanger maar ook uit nieuwsgierig voor hoe het voor Eadlyn en haar mannen gaat aflopen.