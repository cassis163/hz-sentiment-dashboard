Begin maart ontving ik het boek Dagboek uit de rivier van Frederik Baas. Ik mocht het lezen voor #hebbanbuzz. Eén van de tegenprestaties is deze recensie.

Barbara, haar nieuwe vriend Robbert en haar zoon Rens gaan een weekje op vakantie naar de Ardennen. Daar bezoeken ze een auteur die werkt voor de uitgeverij van Robbert. Rens begint zich te vervelen en daarom verzint Barbara een speurtocht voor hem, gebaseerd op een verdwijning van een meisje die een aantal jaren geleden in de streek plaatsvond. Tijdens de speurtocht blijkt er een aantal zaken aan het licht te komen, die wel erg dicht bij de waarheid zouden kunnen liggen.

Meteen vanaf de eerste bladzijde van het boek zat ik middenin het verhaal, het nodigde uit tot verder lezen. Ik moest wel erg wennen aan het vertelperspectief. De auteur vertelt het hele verhaal, waardoor een sfeer ontstaat van ‘over iemands schouders meekijken’. Het idee van de speurtocht vond ik erg leuk, maar het verhaal hangt aan elkaar van toevalligheden. Het boek wordt gepresenteerd als literaire thriller, maar voor mij wekte het boek meer nieuwsgierigheid dan spanning op.

Wat mij betreft een met plezier gelezen, leuk boek wat ook nog eens heel makkelijk wegleest, maar geen zinderende thriller.