‘Harem’ is een prachtig en ietwat ingewikkeld liefdesverhaal. Ronald Giphart laat vele namen en vooral vele liefdes van Mac voorbij komen in het boek. Daardoor duurt het even voordat je precies doorhebt wie wie nu is. Je moet in het begin wel even goed opletten om te onthouden welke personages er allemaal in het verhaal voorkomen.

Giphart heeft een vlotte en prettige schrijfstijl, waardoor je lekker door blijft lezen. Het boek bevat veel mooi scènes, vooral degenen waarin de liefde wordt bedreven. Mede daardoor kun je ‘Harem’ een echte typische Giphart noemen. Tegelijkertijd geeft het boek een prachtig beeld over Zweden en het Zweedse leven. Je geniet op meerdere manieren van dit boek. Wat mij betreft is ‘Harem’ een aanrader om te lezen.