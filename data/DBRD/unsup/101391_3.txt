Dagen van schaamte vertelt het verhaal van Pieter Elting. Hij heeft niets tekort: mooie carrière, groot huis, dure auto,... Tot hij in zijn eigen huis ontvoerd wordt en plots zijn vrijheid kwijt is.
Het is de allereerste boek dat de noemer ‘psychologische thriller’ kreeg en naar mijn mening ook werkelijk psychologisch was.
Langs de ene kant gebeurde er doorheen het verhaal vrij weinig, maar langs de andere kant werd er een psychologische spelletje gespeeld met ieder woord dat men sprak. De schrijfster Lieneke Dijkzeul heeft de aanwezige problematiek op een zeer originele wijze in beeld gebracht. De problematiek is een nogal actueel maatschappelijk probleem en zal velen bekend in de oren klinken.
Aan het begin van het boek lagen mijn verwachtingen voor het verloop van het verhaal, helemaal in de andere richting dan het uiteindelijk geworden is. Door de psychologische spelletjes die er gespeeld worden, voel je je als lezer even verward als het personage zelf.
Deze psychologische thriller is een aangename verrassing en verdient 3 dikke sterren.

De cover is trouwens prachtig en lokte me verschillende keren. Gewoon om even te voelen of de scherven toch niet echt waren. Dat zijn ze trouwens niet ;)