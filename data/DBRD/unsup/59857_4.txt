Dit is het eerste boek van Charlotte Link dat ik lees, en het zal zeker niet het laatste zijn. De eerste vijftig tot zestig pagina's komen verward over omdat er zoveel personages worden geïntroduceerd, maar je raakt snel met hen verweven. Ze zijn levensecht.
Hoewel het boek niet zinderend spannend is, bleef het me boeien tot het einde en wilde ik steeds blijven doorlezen. De ontknoping kwam dan ook als een verrassing.
De grote kracht van Link is dat al haar personages echt zijn, dat je met hen meevoelt, zelfs in de dagdagelijkse dingen.
Ik heb maar één opmerking en die is dan niet voor de auteur maar voor de redacteur : het komt op me over alsof de redactie pas vanaf pagina 180 is begonnen, omdat vanaf dan geen drukfouten meer te vinden zijn. Voor die pagina wemelt het vooral van verkeerd afgebroken woorden en enkele dubbele zinnen, en dat stoorde me wel. Ik heb het boek op e-reader gelezen. Misschien is dat de reden van de grote drukfoutenlast.

Christine