Manu Causse (1972) geboren in Parijs en woont in Toulouse. Hij is vertaler. De groene eend is zijn veelbelovende debuut, dat in vijf talen verschijnt. Uit het Frans vertaald door Manik Sarkar.
Uitgeverij: Signatuur
Inhoud boek: Wat er in het leven werkelijk toe doet, is Eric allang vergeten. Elke woensdag bezoekt hij zijn autistische zoontje Isaac in de kinderkliniek om met hem karpers te observeren. Hij slaagt er maar niet in om tot hem door te dringen. Tot Eric de groene eend van zijn oom erft. Als Isaac de auto ziet, lijkt hij voor het eerst te reageren. Eric ziet het als een teken en besluit tegen de wil van zijn ex Isaac mee te nemen. Achternagezeten door de politie ondernemen vader en zoon een fabelachtige tocht door Frankrijk die hun leven voorgoed verandert. De groene eend is een verrassend, aandoenlijk en hartverwarmend verhaal over de kunst om het leven een nieuwe draai te geven.
De kaft is echt super mooi en valt goed op. Het past perfect bij het verhaal. Als het in de winkel ligt zou ik het boek kopen, omdat de kaft opvalt en de tekst op de achterkant mij ook aanspreekt.
Mijn verwachtingen waren dat het een ontroerende roadtrip zou zijn waar ik aan het einde de zakdoekjes erbij moest pakken. Over de zakdoekjes werd mij verteld door iemand die het boek ook aan het lezen was.
Zijn mijn verwachtingen uitgekomen? Helaas niet. Ik moest echt wennen aan de schrijfstijl. Je leest het verhaal eigenlijk van een afstand door de vertelperspectieven. Als je vanuit de persoon zelf zou lezen zou ik meer hebben meegeleefd. Het is in ieder geval een boek waar je je hoofd bij moet houden. Je leest het niet even snel weg. Dat vind ik normaal wel fijn, maar door de schrijfstijl vond ik het moeilijk om doorheen te komen. Ben ik alleen maar negatief? Nee helemaal niet, want het verhaal op zich is wel heel mooi. Het einde was goed gedaan. Één ding begrijp ik niet helemaal, maar ik houd het een beetje vaag, want ik wil geen spoilers weggeven. Dat van de achterbank. Heb je dit boek ook gelezen en je hebt het wel begrepen hoor ik het graag!
Het boek is €19,99 en als e-book 12,99. Het boek heeft 237 bladzijdes. Het boek is vandaag verschenen (11 april 2017).
Ik mocht dit boek eerder lezen dankzij de leesclub in de boekenkast. Nogmaals bedankt daarvoor!