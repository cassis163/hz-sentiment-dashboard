Wat een heerlijk feelgood-roman!!!!! De familie Van Antwerpen (wat ik trouwens een leuke achternaam vind, zelf afkomstig van Antwerpen en telkens ik de achternaam las kwam er spontaan een glimlach op mijn gezicht) heeft liefdesproblemen, hechtingsproblemen, zelf opa is begonnen aan een zoektocht naar de "liefde". Helena Van Antwerpen alleenstaande moeder van zoon Alex (25 jaar) vind haar leven wel dik ok, is een spontane vrouw van 42 jaar. Op de avond dat Helena op haar twee nichtjes let, terwijl Cas (haar broer) en Anouk naar een huwelijksfeest vertrekken, leert ze Klaus (een vriend van Cas) kennen. Terwijl Cas en Anouk samen met Klaus naar het huwelijksfeest gaan, komt Anouk daar Mark tegen, Mark waar Anouk vlinders van in haar buik krijgt, Mark waar ze met gaat kussen in de garderobekast. Vanaf dat moment staat heel de familie op zijn kop, met elk hun eigen liefdesproblemen. Helena die angst heeft om haar te binden met Klaus, Anouk die geen keuze kan maken tussen haar huwelijk, gezinsleven en Mark. Alex die voor het eerst samenwoont maar niet weet of dit het nu is. Keuzes moeten gemaakt worden in dit boek, de auteur vertelt het verhaal op een luchtige manier, geen zware kost maar een boek dat je laat ontspannen, en dat je in één ruk uitleest. Er komen stukken in die zo herkenbaar zijn, of onder vrouwen echt wel worden verteld. Ik heb vroeger al feelgood romans gelezen maar dit is voor mij dan toch het neusje van de zalm, niet enkel zeemzoet maar realistisch, humoristisch, luchtig en eindigen met een fijn gevoel! Een echt boek om mee te nemen op vakantie, aanrader! Familie Van Antwerpen heeft mijn hart gestolen :)