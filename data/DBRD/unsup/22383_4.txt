'Rotterdam, 16 februari 1912'

'Maar de toekomst zit in bewegende beelden'

Uit: Uit liefde, meneer Tuschinski
Tanya Commandeur
Uitgeverij Ambo/Anthos

Mooi en innemende tijdgeest, houd ik van!

De Joodse immigrant Abraham Icek Tuschinski komt uit Brzezin Polen, hij vestigt zich met zijn vrouw Manja in Rotterdam, al snel volgen zijn zwagers Hersch en Hermann.
Ze wonen gemoedelijk bij elkaar in de buurt maar blijken ook in zakelijk opzicht een gouden trio te zijn met als triomf de opening in 1921 van het gerenommeerde Tuschinski theater in Amsterdam.
Zakelijk gezien zijn er geen grote obstakels maar privé verloopt het heel anders als Abraham gaat houden van Jet, de vrouw van Hermann. “Hij was haar grote liefde” merkt Fifi Ehrlich, de dochter van Jet, op aan journalist Jesse Goossens.
De tragische gebeurtenissen in de Tweede Wereldoorlog waarvan de families slachtoffer werden maakte ook een einde aan het leven van Abraham Tuschinski, hij was toen op zes en vijftig jarige leeftijd een invloedrijk en groot man.

Schrijfster Tanya Commandeur heeft met oog voor detail het leven van Abraham Tuschinski en zijn familie op boeiende wijze beschreven, het heeft mij geraakt.

Claar van Lieshout 30 september 2017