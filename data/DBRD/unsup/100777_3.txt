Saskia Noort kan fantastische boeken schrijven: boeken waarbij je op het puntje van je stoel zit. Na het vorige Debet, waar ik tot op heden niet doorheen kwam, nu huidpijn gelezen. Een boek dat leest als een trein: veel schuttingtaal, grove taal, sex, en BN-ers. Leuk om te lezen hoe het er in media-land aan toe gaat (of zou kunnen gaan), je merkt direct wie de vriendjes van de auteur zijn, deze komen meermalen aan bod. De pijn van vreemdgaan zal voor velen herkenbaar zijn, maar zoveel ellende in één leven, en het einde dat zó ongeloofwaardig is gaat er bij mij niet in. Het boek leest echter snel, en is een leuk tussendoortje. Nu op naar een echt goede thriller: Cilla en Rolf Borjlind!