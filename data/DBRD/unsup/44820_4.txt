Ook deze misdaadroman is weer een geweldige thriller van Camilla Läckberg. Heb je al meer van haar gelezen dan ken je het politieteam intussen wel, gesteund (en hoe !) door de eigen achterban.
Wat ik eigenlijk stiekem wel knap vind van haar is dat ze zichzelf een belangrijke rol in haar boeken geeft. Want Erica Falck is eigenlijk gewoon Camilla Läckberg. Erica is schrijfster die zich verdiept zich in waar gebeurde misdaden en daar probeert zij dan een boek over te schrijven. Dat is dus wat Camilla zelf ook doet. Als je haar nabeschouwing goed leest, geeft ze toe dat zij zelf ook zo te werk gaat.
Het betekent meteen dat je als lezer op de eerste rang zit. Het verhaal heeft diverse vertellijnen wat betekent dat je soms een hoofdstuk overslaat om de vertellijn vast te houden. Daarna weer even terug om de andere lijn weer op te pakken. Er gebeurt veel en het is allemaal boeiend. Dat je het einde wel ziet aankomen is niet zo erg. Dat past ook wel bij een verhaal als Engeleneiland (ik las de Engelse versie Buried Angels) dat deels is gebaseerd op ware gebeurtenissen.