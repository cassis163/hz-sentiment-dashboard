Dit boek is lange tijd blijven staan in mijn kast. Ook al hoorde ik van verschillende kanten dat het erg goed was, zag ik een beetje ertegenop omdat het een vrij dik boek is en hoewel ik van Scandinavische thrillers houd, ze vaak niet erg vlot zijn. Maar het was absoluut een goed boek. Spannend van begin tot eind en vol verrassende wendingen. Je wordt geregeld op het verkeerde been gezet en alles komt mooi samen. Goed in balans hoeveel vragen er worden opgeroepen en ook weer binnen korte tijd worden beantwoord waardoor je niet de draad kwijtraakt. En een mooi details vind ik de onderwaterscene tegen het einde omdat die refereert aan de hypnosesessies eerder in het boek. Erg van genoten en ik ga zeker meer lezen van dit schrijversduo.