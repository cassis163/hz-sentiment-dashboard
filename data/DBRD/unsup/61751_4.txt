Een inbraak in het Natuurhistorisch museum te Tring in het Verenigd Koninkrijk is het startschot van deze merkwaardige en fascinerende detective.

Kirk Johnson slaagt erin om geschiedenis en spanning te combineren. Een fantastische mix zoals blijkt. Niet alleen maakt de lezer kennis met de geschiedenis achter het verzamelen van veren en vogels allerhande maar ook met de kunst van het vliegbinden. Het verhaal wordt verrijkt met prachtige kleurenfotoâ€™s in het midden van het boek.

Dat de verzamelaars van veren niets of niemand ontzien op hun speurtocht naar de ultieme veer zal dan ook niemand verbazen.

Bij de inbraak in het Natuurhistorisch museum te Tring wist Edwin Rist aan de haal te gaan met verschillende koffers vol met vogels van allerlei pluimage. Waar deze terecht kwamen en waarvoor ze gebruikt werden wordt heel onderhoudend verteld door de auteur. Zo maakt de lezer o.a. kennis met de natuuronderzoeker Alfred Russel Wallace en wordt hij ingewijd in het vliegbinden, een kunstvorm zonder weerga.

Het verhaal is heel vloeiend en boeiend geschreven en zal menigeen nog lang bijblijven.