Jennifer Colgan (1972) is geboren in Schotland en schrijft o.a. romantische komedies onder haar eigen naam, maar ook onder het pseudoniem Jane Beaton en J. T. Colgan. Ze heeft o.a. gewerkt in de gezondheidszorg, als stand-up comedien en cartoonist.
In Cafe, Zon & Zee heeft Jennifer Colgan met haar bijzondere voorwoord een persoonlijke noot bij de lezer proberen te raken.
“Vorig jaar kwam ik net als Flora, na lange tijd weg te zijn geweest eindelijk thuis in het land waarin ik ben geboren, en ik ontdekte dat het al die tijd op me had gewacht”.
Ze heeft een verhaal geschreven vol herinneringen aan het verleden, maar ook het opbouwen van een nieuw leven en een verborgen boodschap in het verhaal verweven. “Wees niet bang om iets nieuws te proberen”.

Flora McKenzie heeft het eiland Mure verlaten door een tragische gebeurtenis en heeft in Londen een redelijk, maar eenzaam bestaan opgebouwd. Ze heeft ooit gezworen nooit meer een stap op Mure te zetten. Maar, als ze voor haar werk als juridisch medewerker gesommeerd wordt door haar baas Joël, om terug te keren naar Mure om hier werkzaamheden voor haar kantoor te doen, vliegt ze vol tegenzin naar Mure. Flora weet eigenlijk niet wat ze er precies moet gaan doen en gaat tijdelijk naar haar ouderlijk huis is, waar het verleden voor haar tot leven komt. Haar ogenschijnlijk luidruchtige familie heeft haar eerst nog niet vergeven, dat ze destijds vertrokken is naar het vaste land en praat niet veel. Flora schrikt van het mannenhuishouden en begint meteen met schoonmaken en koken. Alleen, dat is eerst niet zo’n succes, gewend als ze is aan afhaal-eten. Als ze een kookschrift van haar overleden moeder ontdekt, merkt ze dat ze interesse in koken begint te krijgen. Waar dit allemaal toe gaat leiden?
Ondertussen komt ze erachter, dat ze voor een rijke Amerikaan Coltan “zieltjes” moet winnen, om te voorkomen, dat er een windmolenpark voor zijn pas gebouwde hotel komt. Doordat ze een leegstaand pand ontdekt aan de haven en Coltan de eigenaar blijkt te zijn, stelt ze voor om er een café annex winkel in te beginnen. Ze stort zich op het bakken van taarten en diverse gerechten en meteen vanaf de eerste dag is het razend druk. Dit is het begin tot vele bijzondere ontwikkelingen.
Met een dosis humor en romantiek is er af en toe een echt eilandgevoel. Een heerlijk cadeau staat op de voorkant van de cover! Deze geeft je meteen al een vrolijk ontspannen vakantiegevoel.
Met lange, energieke, drukke en beschrijvende zinnen geeft Jenny Colgan in de eerste hoofdstukken het leven van Flora in Londen weer. Je wordt er in meegetrokken en voelt de drukte. Zodra Flora eenmaal op Mure is, komt er meer rust in. De natuur en de liefde komen uitgebreid aan bod. Kortom een echte feelgood roman, die heerlijk leest en je meezuigt in het verhaal.
Thema’s, die er o.a. in voorkomen zijn vriendschap, liefde, acceptatie, homosexualiteit, rouwverwerking, waardering verdienen, eerlijkheid en betrokkenheid tonen en vooroordelen.