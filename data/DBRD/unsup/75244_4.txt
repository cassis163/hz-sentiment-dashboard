Het verhaal in het kort: Cas is jarig en krijgt een konijn ,die hij Ko noemt. Hij timmert een hok voor zijn konijn, maar de volgende dag is Ko verdwenen. Ko heeft een tunnel bij het hek gegraven en is ontsnapt. Cas kruipt de tunnel in en gaat op zoek naar zijn konijn. Met een schep graaft hij zich een weg door de tunnel. Onderweg komt hij Mol tegen en die helpt hem met zoeken. Samen beleven ze spannende dingen,onder en boven de grond, ze komen in het circus en in de zee terecht. Ze worden zelfs bijna weggespoeld. Ze gaan verder met hun zoektocht en komen in een 'konijnenparadijs'. En ja hoor daar is Ko. Cas wil heel graag Ko weer mee naar huis nemen, maar hij ziet ook hoe fijn Ko het daar heeft. Dan laat Cas zijn konijn achter. Mol gaat met Cas mee terug naar huis en wordt zijn dierenvriendje zolang hij maar niet in een hokje hoeft. :)

Mijn mening: Dit boekje is geschikt voor de oudere peuter/ kleuter. Zij kunnen mee in de fantasie van het verhaal. Tijdens het bekijken van de omslag kun je het al een beetje spannend maken en hun nieuwsgierigheid prikkelen. 'Wat doet dit jongetje hier onder de grond?' 'Zou het daar ook donker zijn ?' Het verhaal is leuk en luchtig geschreven, maar ook wel 'spannend'. ' Waar is Ko toch gebleven?' 'En waar moeten wij zoeken?' Dit houdt wel de aandacht van de peuter vast. Het verhaal eindigt anders dan je eerst verwacht, niet Ko gaat weer mee naar huis maar de Mol. De tekeningen zijn paginabreed en lief en zacht van kleur. Ze sluiten goed aan bij het verhaal. Er zijn grappige details te zien, zoals de wortels onder de grond en de konijnenkeutels die de weg wijzen in de tunnel. Ook zijn er andere dieren onder de grond te zien. Op de laatste bladzijdes is er nog een doolhof spelletje.......leuk bedacht. Dit brengt gelijk het tunnelstelsel van het verhaal goed in beeld. Leuk om het verhaal nog even na te bespreken.

De oudere peuters reageerden leuk op het boekje. Ze hadden al gauw door van wie de keutels waren en welke kant Cas op moest graven. Tijdens het voorlezen was er veel ruimte voor interactie. Er is ook best veel te ontdekken op de tekeningen. Samen zoeken naar Ko . Het onder de grond kruipen door een tunnel is , zoals een van de peuters zei, VET STOER! .

Ik heb genoten van het boek met de peuters dicht tegen mij aan . :) Wat is voorlezen toch leuk !