Duizend Hoog is een duizend hoge Toren wat staat in New York. In Duizend Hoog volg je 5 verschillende personages die allemaal iets meemaken in de Toren. De 1 komt vanuit beneden de Toren en is ontzettend arm, terwijl de andere juist op de Duizendste verdieping woont en mega rijk is. Elk personage beleeft'iets in het verhaal, maar uiteindelijk komen ze allemaal bij elkaar wanneer er iets schandaligst gebeurd.

Ik begin even kort te vertellen over de cover van dit boek. De cover is echt geweldig mooi, zwart met goude letters. Dit past echt precies bij het verhaal, met alle glitter and glamour van het verhaal. De Toren waarin de hoofdpersonages wonen is daarop ook afgebeeld, waardoor je toch wel een indruk krijgt van hoe de toren er precies uitziet. Wanneer ik dit boek in de boekhandel zou zien, zou ik het zeker uit de boekenkast pakken omdat die goed aantrekt. Het is een cover die er anders uit ziet, dan de andere covers.

Goed, nu over naar het verhaal waar het daadwerkelijk om draait. Het verhaal begint meteen met een spannend stukje, namelijk de proloog. Toen ik de proloog las was ik helemaal enthousiast en kon ik niet wachten om te lezen wat er precies gebeurd was. Helaas, dit kwam pas aan het einde van het boek. Doordat ik steeds op de proloog aan het wachten was, kon ik maar niet in het boek komen. Toen ik op een gegeven moment besefte dat het boek daar waarschijnlijk mee eindigt, heb ik mijn mindset veranderd. Doordat ik er op een andere manier naar keek, kon ik beter het verhaal in komen. Ik vond de eerste 200 pagina's meer een introductie op het verhaal, dan het ook echt het verhaal was. Dat vond ik erg jammer, want daardoor kon ik het verhaal nog niet volgen.

Uiteindelijk kwam ik het verhaal in en vond ik het goed te volgen. Het boek ga ik zeker nog een keer lezen, maar dan met een andere mindset. Op die manier kan ik ook daadwerkelijk bekijken of het verhaal iets voor mij is, of niet. Wat ik wel aan de lezers mee wil geven is dat ze niet moeten wachten op de proloog, want dat komt pas op het einde. Als ik dat vanaf het begin af aan had geweten had ik met een ander oog naar dit boek gekeken. Het verhaal zelf is goed uitgewerkt en de schrijver heeft er verder goed over nagedacht. Ze heeft alles tot in de detail verteld, ik bleef zelf niet met vragen achter.

Het boek geef ik daardoor ook 3 sterren. Het verhaal is goed uitgewerkt, alleen werd ik door de proloog erg misleid. De schrijfstijl is goed en je leest het boek lekker weg wanneer je op de bank zit met een kopje thee erbij en een koekje. Het boek had ik zelf binnen 2 dagen uit, en liep toch vlot. Er gebeurde wel veel drama, wat ik af en toe vervelend vond. Het had soms iets minder drama mogen zijn en de verhaallijn van Watt had vaker naar voren mogen komen, want zijn verhaallijn vond ik ook erg fijn om te lezen. Al met al was het een geslaagd boek en ben ik benieuwd naar deel 2.