Dit is een heerlijk verhaal om te lezen! Het is een Young Adult boek over liefde, omgaan met een groot verlies en ook nog eens over boeken.

Het verhaal wordt verteld vanuit het perspectief van twee hoofdpersonen, Henry en Rachel en
speelt zich grotendeels af in de boekwinkel van Henryâ€™s ouders. In deze boekwinkel hebben ze een ruimte waar mensen een boek kunnen pakken, lezen en waar ze aantekeningen in mogen maken, briefjes kunnen achterlaten et cetera. Alles mag zolang je de boeken maar niet meeneemt en het door jouw opgepakte boek weer terugzet op de plank zodra je weggaat. Tussen de hoofdstukken in lees je elke keer een selectie van deze achtergelaten correspondentie. Die correspondenties zijn van diverse personages maar vooral die tussen George (de zus van Henry) en haar geheime minnaar vond ik heel mooi en ontroerend om te lezen.

Is het verhaal origineel? Waarschijnlijk niet maar voor mij wel. Ik lees niet vaak dit soort verhalen. Wat je zeker niet kan ontkennen is dat het verhaal goed is geschreven. Je leest snel door de hoofdstukken heen omdat je wilt weten hoe het verder gaat met de personages. Je leeft mee met de twee hoofdpersonen (en George, in mijn geval), je ergert je aan sommige acties (Henry!) maar je kan je wel goed voorstellen waarom ze doen wat ze doen. Irritant op sommige momenten en heel erg emotioneel op andere.

Natuurlijk is er ook bij dit boek wel iets op aan te merken, geen enkel boek is tenslotte perfect, maar dit zijn maar kleine punten die verder geen afbreuk doen aan het verhaal. Daarbij, een verhaal over onder andere boeken dat zich ook nog eens grotendeels afspeelt in een boekwinkel! Je voelt de liefde voor boeken naar boven komen als je dit boek leest en dat alleen al is natuurlijk al een grote pluspunt ten opzichte van welk ander boek dan ook.