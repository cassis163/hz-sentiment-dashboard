Oscar is sociaal, grappig, lief, sympathiek en bakt de beste appeltaarten die zelfs mensenlevens kunnen redden. Zijn beste vriendin Meg kent hem als geen ander, dus ze weet dat Oscar onmogelijk zelfmoord gepleegd kan hebben.
Oscars broertje Stef en Meg geloven dat hij nog leeft, maar Oscar is weg en iedereen denkt dat hij zichzelf van het leven heeft beroofd.
Waar is Oscar?
Het probleem is dat Meg voor een heel lange tijd weg is geweest. Wat is er gebeurd tijdens haar afwezigheid?

Het boek gaat over vriendschap en liefde, maar ook over pesten. Je kon je goed inleven in de personages. Het verhaal werd afwisselend verteld door Meg, Oscar en op het einde door Stef.
Langzaam vallen alle puzzelstukjes op zijn plaats a.d.h.v. flashbacks. Zo heeft het boekje me vast kunnen kluisteren tot aan het einde.
Het is mooi geschreven en heeft een prettige schrijfstijl, dus het leest zeer makkelijk. Jammer genoeg was het boek een beetje onrealistisch en na√Øef. Er waren af en toe delen waarbij ik even met mijn ogen wilde rollen. Het einde was ook een beetje flauw, maar over het algemeen was het een prettig boekje.