Heerlijk boek, waar ik razendsnel doorheen las....


Micheal Crighton heeft iets aparts:
Hij weet het voor elkaar te krijgen dat je volledig meegaat, in iets dat zeer onwaarschijnlijk is -of lijkt....?-
Het lukte hem met Jurassic Park, en met dit boek weer.
Iets wat volgens de logica eigenlijk echt niet kan, maar toch, wie weet... Het zet je in ieder geval aan het denken...

Daar waar de hoofdlijn onwaarschijnlijk lijkt, zijn de details ontzettend goed en zeer waarschijnlijk uitgewerkt...
In het boek Micro gaat het dan om soortbeschrijvingen van flora en fauna, die echt zeer correct en volledig zijn . (Ben docent bio, en dus kritisch op dat vlak)
Achter in het boek zie je ook dat er enorme hoeveelheden bronnen gebruikt zijn.

Verder zijn de personages levendig en goed uitgewerkt, hoewel hier en daar wat eenzijdig. (slecht is slecht, goed is goed)

De schrijfstijl is prettig en vlot, je wilt steeds doorlezen...

Dit is -helaas- het laatste boek van Micheal Crighton. Hij overleed, toen dit boek nog niet voltooid was. Hoewel het al in vrij vergevorderde staat was. Het is afgeschreven door Richard Preston.


Nog iets waar ik in recensies eigenlijk nooit naar kijk, omdat ik het niet zo van belang vind: de cover.
Ik vind dit boek een waanzinnig mooie cover hebben, zeer goed passend bij het verhaal, en een plaatje om naar te kijken. Normaal kunnen covers me niet zo veel schelen, maar hier vind ik het echt een toegevoegde waarde hebben.


Het boek is niet goed genoeg om "Geniaal" te noemen, en daarmee 5* te krijgen.
Maar "zeer goed" en daarmee 4* zijn wat mij betreft ruim verdiend!

Een aanrader dus!