Bij het zien van de schitterende cover van Het mysterieuze horloge van Walker & Dawn van Davide Morosinotto zie je meteen dat je een verhaal over het verleden gaat lezen. Het mooie van de cover is, dat alles wat op de cover staat, je ook kan terug vinden het verhaal. De titel maakt nieuwsgierig. Je wilt er meer over weten en tegelijkertijd tips krijgen over hoe je rijk kan worden met 3 dollar. Zou het wel op een eerlijke manier gaan of toch niet? De binnenkant van het boek is ook heel erg mooi vormgegeven. Elk hoofdstuk heeft zo zijn eigen bladzijde uit de catalogus van Walker & Dawn, een plattegrond van de plaats waar ze op dat moment zijn of een kranteknipsel.
Het mysterieuze horloge van Walker & Dawn van Davide Morosinotto is opgedeeld in vier delen. Elk kind vertelt in een eigen deel zijn of haar verhaal van de avonturen die zij meemaken. Maar voor ze hun verhaal aan je vertellen, begint het boek eerst met een waarschuwing van de vertalers. Bij het zien van de titel 'Waarschuwing!' vrees je het ergste, maar het valt mee. Het is alleen maar een waarschuwing om het boek in het tijdsbeeld te plaatsen.

Lees verder op https://surfingann.blogspot.com/2019/02/het-mysterieuze-horloge-van-walker-dawn.html.