Ademloos is een genadeloos boek. Het derde deel in de Dark Element serie van Jennifer L. Armentrout leest als een speer en laat je net als de andere delen uit de serie smachten naar meer. Helaas heeft de schrijfster het bij drie delen gelaten en kunnen we na het derde deel in een hoekje gaan zitten huilen.

Alles wat er in het derde deel gebeurt volgt elkaar in een razend tempo op. Hierdoor leek het alsof de eerste twee delen lang waren gerekt en het derde deel een beetje overhaast. Maar dit belemmerde niet tijdens het lezen.
Layla leert zichzelf en wat ze is meer kennen dan ooit en de aller grootste strijd zal in dit boek plaats vinden. Sommige personages worden wat minder belangrijk en andere krijgen juist een grotere rol. Dit zorgt voor een aangename afwisseling.

Het verhaal laat je aan het eind wel nog met een paar vraagtekens zitten, vandaar dat veel lezer waarschijnlijk nog op een vervolg hopen. Dit was niet storend voor het afsluiten van het verhaal. Het verhaal wordt zo afgesloten dat het een geheel eigen 'happy end' krijgt. en dat heeft Jennifer fantastisch gedaan. Ik kijk er ontzettend naar uit om nog veel meer boeken te gaan lezen. Te beginnen met de Lux serie in het Engels. Hopelijk worden er nog meer series van haar vertaald naar het Nederlands want ze zijn allemaal steengoed en genadeloos!