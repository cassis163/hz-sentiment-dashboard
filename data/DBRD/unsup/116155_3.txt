Men neme:2 oude mannen op een tropisch eiland, verveling die toeslaat, een geldkist die leeg raakt: genoeg voor Jonas Jonasson om zijn helden Allan en Julius nieuwe doldwaze avonturen te laten beleven. Een ballonvaart is het begin van hun reis over de wereld . Nadat ze in zee zijn gestort, en zijn opgepikt door een Koreaans onderzeeschip houden ze zich ledig met verrijkt uranium, groene asperges, beschilderde doodskisten en diverse heersers, Trump en Poetin, Kim Yong- un en natuurlijk Angela Merkel.Spannend wordt het als ze achtervolgd worden door neo nazi's.
De opbouw van het boek is lineair, er is een verhaallijn met korte hoofdstukjes die het boek veel vaart geven.
Met een rotvaart ga je van gebeurtenis naar gebeurtenis, de hoofdpersonen Allan en Julius lijken onvermoeibaar.
Slimme zet van de schrijver is het introduceren van een tablet, dit opent nieuwe perspectieven voor de inmiddels 101 jarige Allan, hij raakt weer betrokken bij het wereldgebeuren.
Julius verlangt terug naar de Allan voor de tablet, die hem alwetend maakt en verandert.
Ook wil hij niets meer horen over het aantal verdronken vluchtelingen in de Middellandse Zee.
Een nare zin, net als het stukje over Congo: dat wil ik niet lezen, het geeft een wrange bijsmaak.
De bijrol persoon Frederika Langer,( spion B) wil ik zeker niet onbenoemd laten. Zij maakt een mooie ontwikkeling door in het boek doordat ze zich losmaakt van de (mannelijke) spon A. Ook de Zweedse minister van buitenlandse zaken Margot Wallström heeft een opvallende rol bij de onderhandelingen met Trump.
In sneltreinvaart passeren actuele problemen die volgende weekal weer passé zijn.Een boek voor nu!