Een heerlijk vlot geschreven verhaal, een levensles. De circusvrouw is een drama (met humor verteld) en een psychologische roman, waarin de donkere en de zonnige kanten van het leven aan bod komen.

In dit verhaal is Margriet 36 jaar de hoofdrolspeelster. Ze is opgegroeid bij een gelovige moeder die haar "dag en nacht hersenspoelde met preken over de duivel". Haar moeder overlijdt als Margriet 17 is. Haar vader is al eerder overleden. Margriet is getrouwd met Hans en heeft een zoon Pim. Samen hebben ze een pannenkoekenrestaurant, Hans houdt echter geheimen voor haar achter, onder andere geldschulden. Tijdens haar huwelijk ontmoet Margriet de kermisman Bruno en krijgt een korte verhouding met hem, wanneer Bruno overlijdt neemt Margriet een besluit wat haar verdere leven be√Ønvloedt.

Op Elba maakt ze vriendinnen en heeft een leuk leven vol leugens. Totdat haar verleden haar inhaalt en ze weer op de vlucht slaat.

Margriet is een leuk personage, die ondanks tegenslagen positief blijft. Ze is impulsief, haar zoontje Pim is haar alles. Een heerlijk boek om te lezen. Ik vond het niet echt een drama of psychologische roman, maar eerder een roman/chicklitachtig verhaal. Dit is mijn eerste boek van deze schrijver en het is mij bijzonder goed bevallen.