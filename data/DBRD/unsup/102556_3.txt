Ik ben weer heel wat te weten gekomen over de VOC, maar ik kan me niet voorstellen dat kinderen van 10 jaar dit boek met veel plezier zullen lezen. Het werd allemaal nogal wat "droog" opgelepeld en hoewel er achterin het boek een verklarende woordenlijst te vinden is vind ik het toch geen makkelijke kost voor de leeftijd waar het voor bedoeld is. De illustraties maakten het boek zéker niet aantrekkelijker: heel nare zwart-wit tekeningen met als enige uitzondering een dwarsdoorsnede van een VOC-schip.
Toch is dit boek in 2003 bekroond met de Zilveren Griffel, dus het zal wel aan míj liggen.