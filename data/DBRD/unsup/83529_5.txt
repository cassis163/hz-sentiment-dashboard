Wat een intens boek. Tijdje geleden gekocht op aanraden van een vriendin, zonder dat ik de auteur kende. Nog geen seconde spijt van gehad!
Het verhaal: Twee boezemvrienden worden geconfronteerd met de nakende dood van een van hen. Jasper is een achttienjarige student die studies doet om zijn vader te plezier en zo zijn eigen wensen opzij schuift. Sam is een briljante jonge studente. Hun levens staan op zijn kop wanneer Jasper in elkaar stuikt tijdens een basketbalwedstrijd en nadien te horen krijgt dat hij gaat sterven. Sam wil zijn laatste wens vervullen en neemt hem mee op sleeptouw om deel te nemen aan een talentenjacht, wat deel uitmaakt van die laatste wens (hij wil eenmalig zingen voor een groot publiek, maar durfde dit tot nu toe niet aan, uit angst zijn vader te teleurstellen).
Wat volgt is geen gewone bucketlist-roadtrip. Wat volgt is een diepgaand, emotioneel verhaal over twee jonge mensen die door de hel gaan, terwijl ze hun laatste dagen samen beleven. Ik was compleet in shock tijdens bepaalde fragmenten in het boek, toen er zaken gebeurden die ik totaal niet zag aankomen. Dit is niet bepaald een rechtlijnig verhaal waarin alles voorgekauwd uitkomt, maar een boek met een verhaal dat je minstens twee keer moet lezen om de details en nuances te begrijpen. Dit boek gaat me nog heel lang bijblijven. Een topper.