Het lied van de Herder is een roman met daarin twaalf verhalen, die als verbindende factor psalm 23 hebben. Kate schrijft de woorden van psalm 23 op een stukje papier voor haar zoon. Even daarna krijgt ze een auto-ongeluk. Vlak voor Kate het bewustzijn verliest, spreekt ze een laatste gebed uit: “Alstublieft, Heer. Laat mijn leven van waarde zijn.” Het papiertje begint een opmerkelijke reis over de wereld. Zo verwerkt een gewonde soldaat in Irak een trauma door de woorden uit de psalm. In een ander verhaal vindt Marra kracht in de woorden ‘Ik vrees geen kwaad, want Gij zijt bij mij’. Ze ontsnapt aan haar pooier. De simpele, maar prachtige woorden van de Psalm veranderen de levens van twaalf mensen voorgoed. De verhalen zijn heel divers, maar laten stuk voor stuk zien dat Gods Woord een krachtig Woord is.