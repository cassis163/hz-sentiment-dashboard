Dit was mijn tweede Rizzoli & Isles boek en ik weet zeker dat het niet de laatste zal zijn. De boeken doen me denken aan de verhalen van Kay Scarpetta, de patholoog-anatoom uit de boeken van Patricia Cornwell, die reeks heb ik ook helemaal verslonden! Ik ben blij dat ik deze boeken heb ontdekt. Dit boek is niet alleen erg spannend en onvoorspelbaar, bovendien is het ook interessant omdat het je helemaal meeneemt in de wereld van de archeologie. Boeiend om te lezen hoe stukken gecatalogeerd worden, hoe men te werk gaat in musea, enz. De verhaallijnen van het hoofdpersonage, tegelijk met deze van de vaste personages, zijn boeiend en nooit langdradig. Steeds weer wil je weten hoe het verder gaat. En het lugubere... tja... ik hou er wel van. Ik hou dan ook van Silent Witness (de tv-reeks) en andere gelijkaardige reeksen. Ik kijk al uit naar een volgend deel uit deze serie!