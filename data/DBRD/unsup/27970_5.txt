In dit tweede deel van de Touching Juliette serie, vond ik de gedachtegangen van Juliette wat minder overeenkomen met mijn eigen gedachten. Af en toe wel nog, maar soms dacht ik bij mezelf: ‘Get your shit together and move on’. Dus ik ben blij dat Kenji meerdere malen deze woorden letterlijk tegen haar uitsprak, soms wat grover dan ik had verwacht, maar dat past wel bij zijn personage.
Maar toen volgde de openbaring, de plottwist in de serie. Het feit dat Kent en Warner broers zijn was ik gewoon totaal vergeten. Ik wist dat er ergens iets onverwachts ging gebeuren, maar na die openbaring had ik het tweede deel ook weer zo uit. Dit kwam voornamelijk door de spanningen die steeds hoger opliepen in Omega Point waar meer mensen zoals Juliette zich verborgen houden.