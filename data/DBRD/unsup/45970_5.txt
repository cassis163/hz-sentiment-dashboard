Het verhaal begint met een proloog die je meteen bij de keel grijpt en doet afvragen wat er in hemelsnaam allemaal gebeurd is. Vanaf dat moment kun je het boek meteen al niet meer wegleggen! En de heerlijk vlotte schrijfstijl van Ellen helpt daar ook aan mee, je vliegt door het boek heen en voordat je het doorhebt heb je hem uitâ€¦
Na de proloog ga je drie weken terug in de tijd en ontvouwt zich langzaam wat voor drama er zich heeft afgespeeld. Daarnaast lees je ook hoofdstukken die zich afspelen in een verder verleden, waardoor je de relatie tussen Stijn, Vesper en Nick zich ziet ontwikkelen en je een nog beter plaatje krijgt. En dan toch zitten er nog een aantal fijne verrassende wendingen in het verhaal!

Mooi hoe de titel op allerlei facetten van het verhaal slaat, heel raak gekozen! En wat is dit gewoon weer een fantastisch verhaal! Echt weer op zijn Ellens: een achtbaan aan emoties en personages die je, ondanks hun tekortkomingen, in je hart sluit en waar je onwijs mee meeleeft. En daarnaast echt onwijs spannend! Een hele geslaagde thriller wat mij betreft. Het smaakt zeker naar meer!