Een dun boekje met héél veel informatie, waarbij begrippen als goed, kwaad, wreedheid, schoonheid, democratie, geloof en werkelijkheid op z'n kop worden gezet. En op bijzondere manieren met elkaar in verband worden gebracht. De hoofdpersoon vergelijkt in zijn betoog mensen met dieren en zelfs met voorwerpen, waardoor er vreemde vergelijkingen ontstaan. Ook neemt hij de lezer in zijn uitleg mee, op zo'n manier dat onderwerpen als bv necrofilie en geweld op een totaal andere manier worden bekeken en bijna van alle schaamte en negatieve inhoud worden ontkoppeld. Het is geen makkelijk verhaal om te lezen. Regelmatig zinnen moeten herlezen, om de inhoud te kunnen ontrafelen. Waarschijnlijk ook omdat de waarheid zoals we die als algemeenheid kennen in dit betoog niet meer bestaat. Daarentegen zijn er ook hoofdstukjes waarbij de schrijver je een spiegel voorhoudt en je daardoor wel aan het denken wordt gezet.