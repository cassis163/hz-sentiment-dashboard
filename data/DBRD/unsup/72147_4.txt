Amper 154 pagina's telt deze Nesser, en toch is het een prima opgebouwd verhaal dat de nodige verrassingen in petto heeft. Helemaal in het begin dacht ik dat dit boek niet echt mijn ding ging zijn (vraag me niet waarom), maar dat veranderde al heel snel. De briefwisseling tussen Henny en Agnes staat centraal in het boek, tussendoor krijg je fragmenten uit het gemeenschappelijke verleden van beide dames te lezen.

Aangename schrijfstijl (dat is Nesser wel toevertrouwd), goed plot, interessant verhaal (al had ik de ontknoping graag iets anders gezien). Nog net vier sterren.