Deze bekende Engelse uitdrukking geeft goed weer wat het boek van Sanne Blauw op heldere wijze vertelt. Zij geeft aan de hand van talloze voorbeelden aan dat je van alles kunt vertellen op basis van statistieken wat niet per se waar hoeft te zijn. Het boek kun je beschouwen als een vlot geschreven leerboek, want ze diept op een aantrekkelijke manier allerlei aspecten uit van diverse soorten onderzoek, zoals steekproef, interviews, metingen etc. Daarnaast laat ze zien hoe je de resultaten kunt manipuleren door bijvoorbeeld de schalen in de grafieken op een bepaalde manier neer te zetten of correlatie en causaliteit door elkaar te halen en daar dan conclusies aan verbinden.Een leuk boek dat je leert om krantenartikelen waarin onderzoeksresultaten worden gepresenteerd nauwgezet te bestuderen. Na het lezen van dit boek stel je jezelf dan de vraag: Klopt het wel?