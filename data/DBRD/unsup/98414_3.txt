Toen ik het boek thuisgestuurd kreeg, leek het mij een heel interessant boek. Echter was het eerste deel, waarin de werkzaamheden van Geiger, een informatiehandelaar worden beschreven, zeer moeilijk om doorheen te komen. Enerzijds omdat het verhaal niet lekker loopt, anderzijds door de uitgebreid beschreven gruwelijke martelingen. Ik heb dan ook een aantal keer overwogen het boek weg te leggen. Deel 2, waarin Geiger zich ontfermt over de ontvoerde jongen Ezra, is gelukkig al spannender en in het laatste deel loopt de spanning helemaal hoog op. Al met al ben ik blij dat ik het boek gelezen heb, ondanks het langdradige begin.