Stacy Killian was politierechercheur maar is gestopt na een traumatische ervaring. Ze studeert literatuur aan de universiteit. Wanneer haar nieuwe vriendin en buur vermoord wordt, komen haar instincten terug naar boven. Ze vertrouwt de lokale politie niet en al helemaal niet wanneer ze de rechercheur ziet die op de zaak wordt gezet. Ze gaat haar eigen onderzoek voeren en loopt al snel de politie voor de voeten en de dader.

Haar zoektocht leidt haar naar een rollenspel, het Witte Konijn gebaseerd op het verhaal van Carol Lewis. Er is een online versie maar ook een reÃ«le versie in het echte leven.
Stacy werkt zich in in het verhaal en het spel. Ze maakt kennis met de bedenker van het spel en gaat zelfs voor hem werken.

Het is indrukwekkend hoe de schrijver erin slaagt om meerdere keren een dader aan te duiden om dan toch weer met iemand anders op de proppen te komen. Van het wit konijn uit de hoed gesproken.