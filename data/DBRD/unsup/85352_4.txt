Een spannende actiethriller die zich in Afrika en Jeruzalem zou afspelen en het feit dat de schrijver iemand is die bereisd is en ook nog eens heel dichtbij mij in de buurt woont maakte me nieuwsgierig. Hoe vertaalt hij actie en trauma's in een spannende actiethriller. Nu ik ben niet volledig teleurgesteld. Ik vond het jammer dat het verhaal voor mij wat ongeloofwaardig was maar dat mag jij zelf ervaren.
Ronnie Rokeband beschrijft het verhaal van Mike journalist die verslag doet van gebeurtenissen in Afrika. Tijdens zo een periode in Afrika leert hij Michelle kennen, maar voor ze echt een relatie kunnen opbouwen worden ze ontvoerd en Michelle wordt bruut vermoord. Deze gebeurtenis, dit trauma vormt de basis voor het boek en veel actie volgen elkaar op tot Mike uiteindelijk als geheim agent aan het werk is in Afrika tijdens de burgeroorlog.
Het is spannend, leest lekker weg en het voelt alsof je er bij bent alles wordt tot in detail beschreven. Omdat het ver van je bed staat en wat ongeloofwaardig lijkt is het goed te lezen en neem je sommige dingen voor lief. Ronnie ga zo door en dan kan je je ontwikkelen tot een groot schrijver.