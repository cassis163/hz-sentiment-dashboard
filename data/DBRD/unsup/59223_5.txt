Een smakelijk en vermakelijk boek dat heerlijk wegleest en na het lezen nog heel veel uren plezier zal bezorgen. Want met lezen van dit boek alleen ben je er niet. Wacht, eerst even over dat lezen. Het boek Vlaamse Foodies, 25 gastronomen en hun beste adressen en recepten van Filip Salmon zit aangenaam systematisch in elkaar. Alle 25 Vlaamse Foodies hebben een eigen hoofdstuk dat begint met een verhaal van en over de persoon in kwestie. Daarna volgt een adressenlijst met Favoriete chefs, Beste restaurants, Beste bistroâ€™s, Beste Italiaan, Beste Aziaat etc etc etc. Lange lijst met niet alleen restaurants, winkels, magazine, website maar ook beste kookboek, film, mooiste foodiebestemming en gruwelijkste ervaring. Hele leuke lijst waar ik persoonlijk erg van geniet. Als toetje volgt van iedere Vlaamse Foodie het lievelingsrecept. Als kookboek hoef je dit boek niet te lezen alhoewel de recepten prima zijn. Wel als genietboek. Welke foodie is nu niet nieuwsgierig naar de verhalen en adressenboeken van andere foodies?