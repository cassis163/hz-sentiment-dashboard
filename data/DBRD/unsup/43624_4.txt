Red, Leo, Rose en Naomi zijn niet de meest populaire tieners op school. Ze horen er niet echt bij. Desondanks verschillen ze onderling ontzettend. Een schoolopdracht zorgt ervoor dat ze noodgedwongen tijd met elkaar moeten doorbrengen. Dan verdwijnt Naomi. Niemand heeft enig idee waar ze kan zijn. Als ze vervolgens bewusteloos uit de rivier wordt gehaald is de grote vraag; wat is er met haar gebeurd? Terwijl de politie uitgaat van een mislukte zelfmoord, begint Red daar steeds meer aan te twijfelen.

Cara Delevingne is model en actrice. Zo speelde zo onder andere de hoofdrol in de verfilming van Paper Towns, een boek van John Green. Met Spiegel debuteert Delevingne als romanschrijver. Hierbij krijgt ze hulp van Rowan Coleman.

De schrijfstijl is vrij helder. Soms geeft Delevingne wat extra informatie of wat extra details. Tegelijkertijd schrijft zij erg bondig. De zinsconstructies zijn niet moeilijk. Net als het taalgebruik. De chatgesprekken en de berichten op social media zijn een leuke toevoeging en af en toe ook een prettige onderbreking van het verhaal.

In Spiegel is er plaats voor verschillende lagen. Het begint met de zoektocht naar Naomi, maar het gaat veel dieper. Net als bij veel comming of age romans gaat het ook over de zoektocht naar jezelf en je positie in de maatschappij. Ook de anderen worstelen met zichzelf en vragen zich af wie ze precies zijn en in hoeverre dat overeenkomt met het beeld dat de buitenwereld van ze heef

Al met al is Spiegel een prima debuut dat zeker voor vermaak zal zorgen bij de lezer. Maar echt een lange en blijvende indruk zal het niet echter laten. Gewoon een fijn boek om te lezen. Niets meer en niets minder.