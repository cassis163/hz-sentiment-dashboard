‘Geluk is D.O.M’ van Patrick van Hees is het derde boek dat hij schreef over geluk. Dit boek is wel iets anders dan ‘De geluksprofessor’. Daarin schreef hij zijn eigen verhaal en in ‘Geluk is D.O.M’ geeft hij tips om een gelukkiger leven te leiden. Deze tips heeft hij verzameld in de loop der jaren door het geven van lezingen en spreken met heel veel mensen. Deze tips heeft hij samengevat in dit perfecte cadeau boekje. Het is van handzaam formaat en opnieuw heel prettig om te lezen.

De drie ijkpunten, Doelen, Oplaadpunten en Mensen, in het boek worden per stuk behandeld, met een flinke uitleg, tips en opdrachten. Deze worden afgewisseld met Patrick’s eigen ervaringen en ervaringen van de mensen die hij heeft gesproken. Daardoor is het een heel inspirerend boek waar je gelijk mee aan de slag wilt.

Ik heb dan ook flink aantekeningen gemaakt en tijdens het lezen had ik ook regelmatig een ‘oh ja’ moment van dingen die ik herkenbaar vond of waar ik al mee aan de slag wilde. Dat vind ik zo tof van dit boekje en ik zal het ook echt vaker oppakken om nog een keer te lezen.

Naast praktische tips en opdrachten is ‘Geluk is D.O.M’ ook nog eens een heel leuk boekje om cadeau te doen. Ideaal voor de feestdagen dus!