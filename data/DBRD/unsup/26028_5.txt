Met deel drie van de VT-reeks, zoals deze serie inmiddels gedoopt is, heeft Melissa zich weer ruimschoots bewezen. Sterker nog, ze wordt alleen nog maar beter.
Verleden tijd is superspannend, de hoofdpersonages Luca en Sanne krijgen nog meer diepgang en het plot zit wederom heel goed in elkaar. En, alles klopt: de gebeurtenissen komen heel geloofwaardig over. Zorgvuldig is haar verhaalopbouw: gedoseerd verstopt ze verschillende aanwijzingen in het verhaal als argeloze mededelingen, die achteraf cruciaal blijken te zijn. Heel knap gedaan. Agatha Christie waardig. Ook weet ze uitstekend om te gaan met cliffhangers, je kunt het boek bijna niet wegleggen. Op het laatst heeft ze nog kleine verrassing in petto. Wil je weten wat? Lees dan deze serie. Zeer de moeite waard!
Met hoge verwachtingen kijk ik uit naar deel vier.