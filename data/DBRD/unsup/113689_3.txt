Een meisje van honderd is één van de moderne verhalen uit de Nederlands-Indische literatuur. Het verhaal speelt van begin 20ste tot begin 21ste eeuw en geeft vlees en bloed aan een bewogen en complexe periode in de Indonesische (en Nederlandse) geschiedenis. Daar is de auteur in geslaagd en dat is de sterke kant van het boek. Daar tegenover staan zwakke punten. Het is te vaak lastig om geboeid te blijven. Veel personages waarvan het verband tussen elkaar lang niet altijd duidelijk is; hoofdstukken in de roman waarvan de meerwaarde de lezer ontgaat en te veel beschrijving waar het ‘niet zeggen’ aantrekkelijker zou zijn geweest.
Kortom: ben je geïnteresseerd in de Indonesische en Nederlandse geschiedenis, dan is dit boek zeker een aanrader. Heb je daar geen speciale interesse in, steek je kostbare leestijd dan liever in een ander verhaal.