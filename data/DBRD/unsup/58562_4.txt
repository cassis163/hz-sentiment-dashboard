Met dank aan ThrillZone en uitgeverij Elikser voor het recensie-exemplaar.

Wanneer George komt te overlijden blijkt zijn testament toch een verrassing te zijn voor zijn nabestaanden.
Volgens traditie gaat zijn enorme erfenis naar de oudste zoon.
In dit geval naar zoon William die hij na de scheiding van zijn vrouw niet meer heeft gezien.
Met zijn dochter Christine had George net weer wat contact.
George heeft echter een clausule in zijn testament toegevoegd, die voor de nodige beroering zorgt.

Een mooie cover en een fijn lettertype heeft het boek.
En door de fijne makkelijke schrijfstijl, die ook bij dit boek paste las het erg vlot.
Het verhaal bleef mij boeien en het boek was moeilijk weg te leggen.
De plot zat goed in elkaar. Sommige zaken zag je wel aankomen maar ook voor genoeg verrassingen had het schrijversduo gezorgd.
Kortom een heerlijke feelgood-roman met een vleugje spanning die mij goed is bevallen.
Dit was mijn eerste kennismaking met het duo Jara Lee maar ik ga zeker nog meer boeken van Jara Lee lezen.
Mijn waardering 4****