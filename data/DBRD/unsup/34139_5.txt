Bijzonder, waargebeurd verhaal van een vader, David en zijn zoon Nic die als puber verslaafd raakt aan drugs.

Je leest mee met Davids verhaal, opgetekend vanuit zijn eigen aantekeningen van jaren. Hij verteld over zijn prachtige, getalenteerde zoon met wie hij een goede, hechte band heeft. In zijn kindertijd zijn hij en zijn vrouw gescheiden en moest Nic in vakanties heen en weer reizen. David heeft een nieuwe vrouw gekregen en Nic woont het grootste deel van het jaar bij hen.
Ze krijgen samen nog 2 kinderen op wie Nic erg gek is.
Je leest over David die ontdekt dat zijn zoon drugs gebruik, en wat hij eerst nog voorspiegelde als, het valt wel mee, alleen zo nu en dan een joint, en iedereen doet het, lijkt steeds meer en problematischer te worden.

Het verhaal verteld steeds vanuit David en je leest en raakt erg betrokken bij zijn zoektocht naar wat zijn zoon kan helpen, zijn eindeloze en nooit ophoudende bezorgdheid. Over het zien dat zijn zoon steeds verder afglijd en wat voor impact dat heeft op het gezin, en wat voor moeilijke, soms onmogelijke keuzes hij daardoor moet maken.

Bijzonder in dit boek is dat je meegaat als David bij allerlei therapeuten op zoek gaat naar informatie. Vooral dat maakt het boek bijzonder want je leest hierin over de impact die drugs heeft in de hersenen, wat de gevolgen hiervan zijn voor het slagen van afkicken en gaat meer begrip krijgen voor de moeite die dat kost.
Waar ik dacht er best wat van te weten heeft juist dat mij verrast.
Ook is het mooi en heeft het me geraakt hoe groot de impact is omdat je zo echt van het meest dichtbij meekrijgt wat het deze vader doet.

Prachtig boek, wat raakt, verrast en aan het denken zet.