Ik was heel erg nieuwsgierig naar dit verhaal omdat ik er al erg veel over had gehoord. In eerste instantie was mijn idee om Red Queen in het Nederlands te lezen (Rode Koningin), maar door de een actie van 2 boeken komen en 1 gratis, besloot ik dat niet te doen en de Engelse versie, plus deel twee en de novelles mee te nemen. Dat draaide verrassend goed uit, want dit boek heeft me haast letterlijk van mijn sokken geblazen.

Red Queen lijkt in het begin wel een beetje een cliché (SPOILERS: gevechten in arena's, lage en hoge klassen en iemand waarvan men het niet verwacht die een kracht ontwikkeld), maar al snel wordt duidelijk dat dit boek toch een stuk verder en dieper gaat. 
Het boek sleurt je vanaf de eerste pagina al mee in een wervelwind aan krachten, Zilver en Rood en vooral leugens, met hier en daar een vleugje romantiek. Het leest makkelijk weg - ja, echt, het Engels is helemaal niet moeilijk - en je lijkt door de pagina's te vliegen.

De personages zijn goed uitgewerkt. Mare kan wel overkomen als lichtelijk cliché, maar haar opvallende karakter en wilskracht zijn toch een meerwaarde. Soms voelde ze misschien een beetje teveel aan als een leugenaar en was ze erg verwarrend, maar dit maakt haar ook weer tot een echt personage. Ze is levendig en dapper, een persoon die men als voorbeeld kan nemen.
Ook de andere personages zijn levendig en goed uitgewerkt. Toch gebeuren er bepaalde dingen die vreselijk horen te zijn, maar dat eigenlijk niet lijken doordat de band met het personage mist.
SPOILER: Mare's broer Shade lijkt dood te zijn en voor haar is dat vreselijk, maar wij kenden hem amper waardoor gevoelens van medelijden ontbreken.

De verhaallijn is goed en opbouwend, maar zorgt steeds voor de nodige spanning zodat het geheel niet saai wordt. Hier en daar zitten wel eens stukjes waar je je doorheen moet worstelen, maar al bij al doet het boek je niet vervelen. Het geheel zit logisch in elkaar en vormt een mooi boek met een toch wel verrassend plot en een bloedstollend eind.

Ik kan zeggen dat Red Queen de perfecte mix is van spanning, oorlog, magie en romantiek. De listigheid en de leugens, die een web van duistere romantiek vormen, spatten van de pagina's af in Rood en Zilver bloed. Het geheel wordt beëindigd met een krachtig en verrassend plots en geeft een hele nieuwe, frisse kijk het verhaal.
Red Queen is een must-read!