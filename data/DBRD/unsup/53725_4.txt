Deze thriller is niet alleen spannend, maar hier en daar naar mijn mening zelfs eng.
Normaliter zou ik denk ik ook niet snel dit boek gekozen hebben om te lezen, ik lees meestal andere genres. Maar het boek kwam op mijn pad en zo begon ik met lezen.
Het begint allemaal redelijk rustig en de schrijver heeft een fijne vertel-vorm waardoor je snel in het verhaal zit. De wijken van Berlijn zie je voor je opdoemen terwijl het hoofdpersonage Max samen met zijn 10 jarige stiefdochter Jola in een volkswagen door de straten rijd.
Vrij snel na deze rustige introductie komt het in verhaal in een geheimzinnige stroomversnelling. Eigenlijk zou alles wat ik er nu over zou schrijven een soort spoiler zijn. Feit blijft dat je als lezer niet meteen begrijpt wat er allemaal gebeurd, maar Max begrijpt er zelf ook niets van. Samen ontrafel je het mysterie stap voor stap. Max komt alleen maar dieper in de narigheid en ik als lezer kwam dieper in het verhaal terecht en samen werden we meegesleurd in angstige en spannende situaties.
Het verhaal is hier en daar rauw en mijn moederhart kon niet alles verdragen. Maar als je door leest is er een ruim nawoord van de schrijver. Hij belicht hierin zijn denkwijze en dat kon ik enorm waarderen. Deze uitleg zet je aan het denken. Wat ik er verder mee moet, weet ik nog niet. Maar boeken die je aan het denken zetten zijn altijd leerzaam en zullen de kijk op de wereld verbreden.