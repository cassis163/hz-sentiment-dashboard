Op mijn zoektocht naar Urban fantasy en boeken over sprookjes kwam ik Charming tegen. En ik was geïntrigeerd: een boek over de prins uit de sprookjes! Eigenlijk heeft het boek een hele losse link met sprookjes, maar het zit wel boordevol avontuur en boven-natuurlijke wezens. Ondanks dat is het wel heel geloofwaardig. Het zou echt zo kunnen zijn dat deze wezens gewoon onder ons leven en wij er niet van af weten.
Elliott James heeft een fijne schrijfstijl en ik vloog echt door het boek heen. Dit is zo'n boek waarbij één hoofdstuk niet genoeg is. Ik keer graag binnenkort terug naar deze wereld met het vervolg: Daring.