Ren, Janina, Ren is een waargebeurd verhaal van een Joodse familie in Polen. Het verhaal gaat voor een groot gedeelte over Janina, die nog steeds leeft en op Curacao woont. De proloog begint in 1930 en daarna wordt het boek in korte hoofdstukken verdeeld. Wel veel Joodse woorden, maar gelukkig is er een verklarende woordenlijst achter in het boek. De eerste tien jaar gaat voornamelijk over de familie. Moeder, vader, grootouders en kinderen. Je leest het leven van toen en hun familieband. De familie Katz woont in een Joodse gemeenschap en heeft het goed, totdat de Russen hun leven in komen. De zloty is niets meer waard en de roebel wordt ingevoerd. Dit is het begin van armoede, maar je hebt elkaar nog. Als de Duitsers het overnemen komen de ghetto’s en razzia’s. De twee schrijfster beschrijven op een hele mooie heldere manier dit proces en wat het met mensen doet en hoe familie’s uit elkaar gescheurd worden. De moeder van Janina wordt opgepakt en ze schreeuwt naar haar jongste dochter "ren, Janina, ren". Vanaf dat moment gaat het verhaal over Janina en haar vlucht voor de nazi’s en andere jodenhaters. Ontroerend en erg dapper. Dit boek maakt indruk op je. Dank Hebban dat ik dit boek van jullie lezen mocht.