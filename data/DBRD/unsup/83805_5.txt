Verraad van Erin Watt is zo goed geschreven, Deel 1 was goed, maar Deel 2 nog beter.
Kan niet wachten op Deel 3.
In Verraad voelt Ella zich verraden door Reed.
In deze deel is het ook vanuit het perspectief van Reed geschreven, zodat je beter begrijpt hoe hij zich voelt en waarom hij zo doet. En ook vanuit het perfectief van Ella, zodat je beide goed begrijpt.
De personages zijn zo goed omschreven en ik leef met ze mee. En dat de Royals samen één front zijn is ook heel mooi om te lezen. Het is verfrissend om ook vanuit Reed te lezen en hem beter te leren kennen. De overdosis romantische (en erotische) scenes tussen Ella en Reed maken deze Young Adult een stuk meer een New Adult, maar dat is alles behalve erg.
Daarnaast heb je natuurlijk de ene na de andere schokkende onthulling of ontwikkeling.
Het einde bevat weer een mega cliffhanger en ik baal dan ook oprecht dat het nog geen maart 2018 is. Ik wil nu direct verder in het afsluitende deel: Geheimen.
Heerlijke schrijfstijl. De schrijfstijl van Erin Watt – het geesteskind van Jen Frederick en Elle Kennedy – is ontzettend fijn. Je vliegt met gemak door het verhaal heen omdat het zo prettig en makkelijk is geschreven. Ze trekken je het boek in door alle interessante ontwikkelingen – of ze nou geloofwaardig zijn of niet, dat maakt bij deze serie echt helemaal niks uit.