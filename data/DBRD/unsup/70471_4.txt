1 verhaal bestaande uit meerdere afazonderlijke avonturen met dezelfde hoofdpersoon. Zij volgen min of meer hetzelfde stramien: in de toekomst bepaalt de handel (winst) de verkenning van de ruimte. Planeten met leven zijn er genoeg, die ontdekken, er (handels)contacten mee aanknopen voor de concurrentie er weet van heeft is de kunst om winst te maken. De afgevaardigde van de handelsfederatie vindt zo'n planeeet en komt er in zware moeilijkheden die hij moet oplossen om 1) te overleven en 2) winst te maken voor de maatschappij.
Anderson plaatst de held telkens voor andere onvoorziene, ongewone en niet eerder tegengekomen problemen en laat hem daar een technisch al dan niet moeilijke maar steeds ingenieuze en onvoorspelbare oplossing voor vinden.
Samen met de aktie, psychologie, humor en een vleugje romantiek is dit Anderson op zijn best.