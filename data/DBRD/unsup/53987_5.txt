Harteloos, hoe komt het dat de hartenkoningin van Alice in Wonderland, zo wreed is, zo harteloos, was ze altijd zo? Of heeft deze harteloos vrouw ooit wel gevoelens gehad?
*Lady Pinkerton Catherine is de dochter van Markies en Markiezin Pinkerton, haar droom is om ooit een banketbakkerij open te doen in het hartenrijk. Samen met haar dienstmeisje Mary Ann die tevens haar beste vriendin is, zoeken ze een oplossing om deze droom te verwezenlijken, want hoe kan een Lady ooit een eigen zaak hebben of een gewoon leven te leiden met eigen keuzes. Want haar ouders zien een andere toekomst voor haar, een huwelijk met de kleine giechelende hartenkoning. Als de hartenkoning zijn oog heeft laten vallen op Catherine, zal ze moeten vechten om haar droom.


Wat een mooi sprookje heeft Marissa Meyer hier neergeschreven, als je houdt van hobbelpaardenvliegen, een sprekende kat, het witte konijn, monsters, de hoedenmaker en veel fantasy dan zou ik direct zeggen gewoon lezen. ik was al fan van Marissa Meyer na ''the lunar chronicles" maar hier heeft ze zeker mijn hart mee gestolen, met nadruk op hart. Spanning, liefde, intriges wisselen elkaar af met op de achtergrond het hartenrijk. Ze heeft van een sprookje een prachtig liefdesverhaal gemaakt, dat me echt in de ban had, ze zet op een mooie manier personages neer met een sterk uitgespit karakter, met af en toe een humoristische noot. Vijf sterren waardig!