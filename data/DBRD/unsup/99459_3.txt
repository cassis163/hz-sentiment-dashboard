Lisa is superintelligent, manipulatief, kan haar gevoelens aan en uit zetten. Oh, en ze is als vijftienjarige zeven maanden zwanger. Iedereen die ooit iemand heeft willen ontvoeren: opgelet, iemand als Lisa wil je echt niet ontvoeren. Alhoewel ze ogenschijnlijk beleefd is en niets verkeerd doet, haalt ze je het bloed van onder de nagels.
Ieder voorwerp wordt ingeschat, beoordeeld of het gebruikt kan worden tijdens een ontsnapping.
Ze geeft alles een nummer en dat maakt het lezen soms wat lastig, maar in haar gedachtegang is het wel logisch.
Ze gaat er niet alleen van uit dat ze de ontvoering gaat overleven, ook haar baby moet overleven, maar ze zint op wraak en niet zo maar een beetje.
Ja, er zijn echt betere meisjes om te ontvoeren dan de zwangere Lisa.

Grappig boek ook al is het een doodserieus onderwerp en komt er nogal wat gruwel in voor. Ik heb begrepen dat de filmrechten al verkocht zijn en kan me daar wel iets bij voorstellen, het boek leent zich om er een film van te maken.