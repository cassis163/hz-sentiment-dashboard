De vervanging in de huisartsenpraktijk is voor de jonge huisarts Felix Wellenstein afgerond.
De wereld ligt voor hem open, een opleiding chirurgie, 'securities in de Londense City'?
Maar het is dat ene bericht wat richting geeft aan zijn toekomst:
'Tragic accident': Diederik 'zijn grote vriend' is in Zimbabwe, het land van zijn grootouders ' overleden, een ongeluk?

Felix voelt geen andere keuze dan af te reizen naar Harare waar hij 'meteen de drogelucht-geur, altijd met een zweem van brandende takken erin' herkent.

‘Zim’ is een boeiend en avontuurlijk verhaal.
Geweldige sfeer: exotische locaties met specifieke kenmerken, anekdotes en feiten over politieke kopstukken en situaties-historisch en actueel-in de Zuidelijke Afrikaanse landen.

Huurlingen, diamanten, export, en heel veel geld in een afwisselend broeierig prachtig landschap.

Schrijver René van Rijckevorsel schreef met ‘Zim’ een thriller met een hoog ‘roadtrip’ gehalte, hij schreef met veel kennis over Zimbabwe en Mozambique, een boek wat zomaar verfilmd kan worden, een boek wat ik met plezier mijn zoon, mijn man, mijn vader cadeau zou geven.