Een nieuw karakter, een nieuwe serie. Ditmaal heet hij Amos Decker, een man die door een American Football ongeluk een gave (?) heeft gekregen nooit meer iets te vergeten.

De geheugenman is de eerste in een aangekondigde reeks rond Amos Decker, en daar zit m nou juist de crux. Natuurlijk is dit boek weer een gemakkelijk en fijn lezend boek met de voor Baldacci bekende elementen (hoewel hij zich minder behelpt met vaak meerdere keren verduidelijken van passages en wat hij daarmee bedoelt). Gewoon weer een bestseller, iets waar de naam Baldacci garant voor staat.. Je merkt aan dit boek dat hij net iets harder heeft moeten werken om het te schrijven, nieuwe karakters en nieuwe omgevingen, Er wordt meer gevraagd van zijn creativiteit. Ik ben bang dat de rest van de reeks minder en minder gaat worden gelijk zijn eerdere boeken die hij geschreven heeft in de andere series. Te veel routine en automatische piloot.. Zijn sterkste boeken zijn niet voor niets de zogenaamde stand alone boeken uit de begin jaren.

Misschien heb ik ongelijk, en is het volgende boek uit de serie wel beter, want ondanks wat ik hierboven schreef hebben we het natuurlijk wel over een prima boek met een interessante hoofdrol. Maar ik ben bang dat het karakter wel een beetje op is en meer van hetzelfde gaat worden.