Recensie Prooi, gelezen voor de leesclub van Thrillerlezers

Verrassend, Heftig en Ingenieus

Evelyn Meyer, oftewel Evy, is een Nederlandse student die studeert in Londen. Zij huurt daar en kamer in een huis waar ook anderen wonen.
In Nederland werd Evy achtervolgd door nare herinneringen waarvan zij hoopte deze in Londen achter zich te kunnen laten. Maar in London wordt zij geteisterd door hevige nachtmerries.
Haar vriendin Lily-Rose probeert Evy zo goed als zij kan te ondersteunen en te helpen.
Evy is van nature een wat na√Øeve meid die in zeven sloten tegelijk loopt. Ze doet wat haar hart haar ingeeft en luistert niet meer naar haar verstand.
Als zij dan door een ongeluk met een bal Gabriel ontmoet is het de vraag of Evy zich aan hem kan binden.
Door haar gedrag verliest Evy haar baan waardoor zij in grote geldnood komt. Lily-Rose wil haar helpen en stelt haar voor aan een familievriend die een baan voor Evy heeft als hostess op zijn plezierjacht.
Eindelijk lijkt het tij te keren voor Evy, maar dan wordt zij wakker op het plezierjacht en blijkt zij onder het bloed te zitten.
Waar komt al dat bloed vandaan en wat is er gebeurd? Wie kan Evy vertrouwen? Kan zij zichzelf nog wel vertrouwen?
Dan begint het spel van kat en muis, van jager en prooi.
Wat zou jij doen als je voor de keuze stond?

Het verhaal begint met een zinderende proloog waarbij je maar een ding wilt weten, wat is er gebeurd?
Het eerste deel van het boek kabbelt redelijk rustig voort, het leven van Evy wordt beschreven, net als de manier waarop zij in het leven staat, de verkeerde beslissingen neemt en hoe zij het van kwaad tot erger maakt.
Onderhuids voel je de spanning die eraan zit te komen.
Lydia heeft een manier van schrijven die je meenemend in het verhaal. haar personages worden goed beschreven. Je ziet het als het ware voor je, ik bleef geboeid lezen.
Het tweede deel is een heel ander verhaal. alles komt in een stroomversnelling.
Voor mij was het onmogelijk het boek weg te leggen, ik moest weten wat er zou gebeuren.
Een kleine waarschuwing is op zijn plaats, het is geen boek voor mensen die een zwakke maag hebben.
Ik vond het een ingenieus geschreven verhaal en ik vraag mij af of dit in het werkelijke leven ook zou kunnen gebeuren. Die gedachte maakt dat de haren op mijn arm overeind komen te staan.
Aan het eind van het boek zat ik nog vol met vragen. Veel wordt duidelijk, maar er zijn een paar dingen die ik graag zou willen weten. Aan de ene kant geeft dat een onbevredigend gevoel, aan de andere kant gaat mijn eigen fantasie op de hobbel