Grace heeft het goed voor elkaar. Ze heeft een eigen huis, een goede baan en is gek op haar zusje Millie.
Op een dag in het park ontmoet ze Jack, een echte gentlemen. Alles klopt en ze wordt verliefd. Ze kan haar geluk dan ook niet op als hij haar vraagt om met hem te trouwen,het lijkt wel een sprookje.
Op huwelijksreis gaan ze naar Thailand, waar Jack zijn ware aard laat zien.
Hoe is het mogelijk dat een sprookje zo snel kan veranderen in een nachtmerrie? Kan Grace het tij keren voor het echt te laat is?

Het verhaal wordt langzaam opgebouwd, afwisseling van hoofdstukken heden waarin we zien hoe Grace zich staande probeert te houden in haar nieuwe leven, met hoofdstukken uit het verleden, waarin het verhaal zich ontpopt tot de nachtmerrie waarin Grace is terechtgekomen.
Het verhaal is beklemmend, de angst heerst, de psychopaat dringt door in elke situatie en is heer en meester, en de tijd dringt.
De ontknoping is verrassend, maar qua geloofwaardigheid is het op 't randje. Het gevoel van opluchting is echter groot genoeg om dat door de vingers te zien.