Wauw, zelden heb ik een boek gelezen dat me zo heeft aangegrepen!

Een heel apart boek: verteld door de dood ten tijde van de 2e wereldoorlog, zich afspelend inhet nazi Duitsland. Een verhaal over een meisje dat op weg is naar een pleeggezin, onderweg haar broertje verliest aan de dood (die toen voor het eerst met haar in aanraking kwam). In de Himmelstraat ontmoet ze Rudy Steiner: haar buurjongetje, die een vriend voor het leven wordt. Hoe kort dat dan ook mag zijn....
Samen beleven ze van alles, maar hij weet niks van Max, de Jood die in de kelder bij Liesel ondergedoken zit. Pleegvader wordt uiteindelijk gehaald om zich nuttig te maken voor het leger.

Het boek heeft me geen seconde losgelaten. Moest even wennen aan de schrijfstijl (de dood die het verhaal vertelt), maar toen ik er eenmaal in zat, kon ik het moeilijk weglaten.
Nog nooit heb ik een boek van ruim 600 bladzijden in een week uitgelezen.
Bij het einde van het boek heb ik werkelijk zitten huilen: de radeloosheid spatte van het papier af.
Echt een dikke 5 sterren waard!