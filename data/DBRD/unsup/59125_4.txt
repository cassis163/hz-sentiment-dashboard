Het tweede boek van Chris Houtman na ‘Akte van Berouw’ nu het negende gebod. Chris Houtman is een bekend eindredacteur en toneelschrijver. Het programma taxi is door hem gemaakt. Ik was heel benieuwd of je wat daarvan zou terug vinden in het boek ook was ik heel benieuwd hoe respectvol er om gegaan werd met het geloof.
Het negende gebod vertelt het verhaal dat draait om een onbekende tekst van de Romeinse schrijver Plinius de Jongere die ineens opduikt bij een antiquair. Verschillende partijen worden gevraagd om een bod te doen. Daarnaast wordt de Nederlandse scenarioschrijfster Esther van Baerle gevraagd om mee te werken aan een hele geheimzinnige historische film. Deze film wil de onderdrukking van de vrouw binnen de katholieke kerk aan de orde stellen en is gebaseerd op deze tekst van Plinius. Esther als historicus gaat op onderzoek uit om een goede tekst te kunnen samenstellen en begint bij haar professor in Nijmegen. Hij was gespecialiseerd in de teksten van Plinius. Als ze daar komt vindt ze hem dood in zijn werkkamer. Wat is de rol van zijn assistente? Wie kunnen we vertrouwen en wie speelt een dubbelrol? Kortom een spannend verhaal begint waarin je niet kan ophouden met lezen.
Er spelen verschillende verhaallijnen door elkaar, chronologisch en die worden door middel van witte alinea’s gescheiden en daarnaast zijn er ook hoofdstukken. Dat is in het begin wel even wennen maar maakt wel dat je niet stiekum een verhaallijn vast verder kan lezen en de ander even kan overslaan en dat is ook wel nodig want de verhaallijnen grijpen in elkaar. Maar het is absoluut geen scenario of een filmscript, dat kan het wel worden, want het is een geweldig verhaal voor een film of serie. De actualiteit komt wel heel dichtbij, vroeger kenden ze ook al fake news!
Wat me wel wat stoorde was toch het negatieve geluid over christenen en de manier waarop dit negatief in beeld wordt gebracht en hoe christenen in het algemeen over vrouwen denken. Tja dat was het enige minpunt dat ik kon vinden. God is een God van liefde en iedereen is welkom bij Hem, mannen en vrouwen er is geen verschil.
De actualiteit komt wel heel dichtbij, vroeger kenden ze ook al fake news!
Al met al een dikke 4 sterren en een echt mustread.