In het warme Texas ligt het stadje Caesura. Ook wel ‘The Blinds’ genoemd. Een stadje dat omringd is door een groot hek en gevuld met criminelen en slachtoffers. Criminelen en slachtoffers die niet meer weten wat ze gedaan hebben, waardoor ze hier terecht zijn gekomen of welke van de twee ze zijn. Onder toezicht van Sheriff Calvin Cooper is het een vredig stadje.
Tot de nacht waarop iedereen wakker wordt van een schot. Een moord. De tweede (zelf)moord in een korte tijd. Er gebeuren nog meer rare dingen in het stadje waar de inwoners erg onrustig van worden. Wie heeft er een pistool? Wie heeft er inwoners vermoord? En waarom komen er agenten van het instituut naar Caesura terwijl er in het stadje al een sheriff is?
Een spannend boek met een spannend einde. Er komen veel personages in het boek voor, waardoor het soms lastig is bij te houden wie wie is. Dit maakt het boek wel spannend, omdat het boek vanuit verschillende personages verteld wordt en de stukjes vaak ook (vooral op het einde van het boek) eindigen met een kleine cliffhanger. Hierdoor blijf je door lezen om erachter de komen wat er aan de hand is.
Omdat je gedurende het boek al antwoord krijgt op sommige vragen was ik best nieuwsgierig over wat er nog zal komen in het boek. Het boek is vanaf het begin al interessant, maar wordt pas laat in het boek echt spannend. Als je het einde van het boek nadert wordt het steeds lastiger het boek weg te leggen.