Het geheim van het Nachtegaalbos is het debuut van Lucy Strange.

Het verhaal speelt zich af in 1919. Henriette verhuist vanuit Londen met haar familie naar een kleine plaats aan zee. Deze verhuizing is het gevolg van een traumatische gebeurtenis waarbij de oudere broer van Henry sterft. Het gezin worstelt met het zware verlies.

De schrijfster weet een mystieke sfeer neer te zetten. De mooie kaft past goed in die sfeer. Het meisje wordt als ware het bos ingezogen. De lezer krijgt hiermee de uitnodiging om mee te gaan.
In het verhaal voel je de pijn, de eenzaamheid en het verdriet van Henry. Je voelt de onmacht als haar familie haar dreigt te ontglippen en haar vechtlust om dat te voorkomen.

Dit boek gaat over rouw, verlies van een dierbare. Het gaat over hoe je wereld op zijn kop staat. Gevoelens worden in woorden omgezet in een sprookjesachtige sfeer. Het verhaal is oprecht en windt er geen doekjes om. De toon waarop tegen Henry wordt gesproken door degene die haar helpt is zacht, troostend, liefelijk, maar wel helder.

Een aantal bij-personages zouden het niet slecht doen als slechterik in een sprookje. Het uiterlijk en gedrag liggen onder een vergrootglas.

Een prachtig boek om samen met kinderen van te genieten maar ook geweldig voor volwassen die het geheim van het Nachtegaalbos willen ontdekken.