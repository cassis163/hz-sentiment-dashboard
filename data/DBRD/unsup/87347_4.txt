Dit is het tweede deel van de Royals serie en een goed vervolg op het eerste deel. Het eerst deel vond ik vergeleken met dit deel beter, omdat er meer diepgang in zat naar mijn mening. In dit deel blijft veel op de oppervlakte en worden ruzies en onenigheden snel opgelost, terwijl dat in het eerste deel langer duurde.

Wederom was dit wel weer een heerlijk boek om te lezen/luisteren. Het verhaal werd verteld vanuit de ogen van Reed en van Ella, dus er was veel afwisseling. Dit vond ik positief en ik hoop dat dat in de volgende delen ook weer zo is.

In dit deel werden naar mijn mening minder intieme scenes beschreven en dit vond ik prettiger lezen. Ik had niet het idee dat het hele boek over seksuele aanrakingen ging.

De cliffhanger van dit deel was ook heel verassend en maakt ook dat ik niet kan wachten om aan deel 3 te beginnen.

Ik heb dit boek als luisterboek geluisterd en dat is bij deze serie erg prettig luisteren. De voorlezer(s) zijn heel fijn om naar te luisteren en houd het verhaal ook boeiend.