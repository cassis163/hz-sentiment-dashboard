Het is echt een super boek voor kinderen die dromen van fantasy en toveren.
Het boek is geschikt voor kinderen vanaf 10 Ã  11 jaar.
Het boek bevat geen geweld.
Op de dag dat Brandon geboren wordt worden zijn ouders tijdens een burgeroorlog vermoord. (Dit wordt niet eng beschreven) ook is er op de Toran school een echte pestkop( die zit er bijna op iedere school wel) hij gebruikt niet te veel geweld.

Ondanks dat er niet veel spannends gebeurt was het boek ( voor mij als volwassene) toch erg boeiend. De schrijver laat je door de ogen van de hoofdrolspeler Brandon zien wat hij voelt en wat hij leert,alsof je zelf de hoofdrolspeler bent, alsof jij op een school zit waar je mag leren toveren!!!
Ik vond het elke keer weer erg leuk om met het boek verder te gaan.

Op de helft van het boek vroeg ik me wel af of er nog iets spannends zou gaan gebeuren. Dit gebeurde op een gegeven moment ook, ( Brandon en zijn vriend vonden een kamer met een soort wereldbol in het midden)maar dit duurde zo kort dat het eigenlijk niet veel voorstelde. Ik had gehoopt dat de jongens hierdoor zo nieuwsgierig zouden worden dat ze verder op onderzoek uit zouden gaan en dat ze daardoor een spannend avontuur zouden beleven. Dit gebeurde helaas niet.

Waar ik me op een gegeven moment in het boek aan ging storen waren de overdreven beleefdheden. Eerst vond ik het mooi en dacht" zo leren kinderen die dit boek lezen gelijk wat over respect voor elkaar tonen" maar in het hele boek bij iedere handeling,prestatie of baldadigheid kwam er een graag gedaan, bedankt of excuus. Voor mij was het een beetje te veel van het goede.

Ik ga het 2e deel zeker lezen maar hoop wel dat Brandon dan echt wat spannende avonturen gaat meemaken.