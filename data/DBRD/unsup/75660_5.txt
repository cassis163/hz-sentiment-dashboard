Chris van Hassel heeft mij in de lurven gegrepen met dit prachtige boek… ik las niet over Indonesië… ik was in Indonesië… ik leefde zij aan zij met Stef en heb genoten van de geweldige conversaties tussen hem en zijn meer dan pittige buurvrouw Ibu Sari. Doordrenkt met Indonesische woorden en uitdrukkingen werd bladzijde voor bladzijde de ziel van dit prachtige land bloot gelegd en net als in zijn vorige boek werden pittige uitspraken en meningen niet geschuwd. Maar stoorde mij dit? Nee, want ik begreep de zoektocht naar puurheid van Stef en zijn teleurstelling als hij voor de zoveelste keer werd gebruikt als rijke bule uit Belanda. De geheimen van Ibu Sari worden stukje bij beetje onthuld en zijn heftig…hoeveel persoonlijk drama kan een vrouw verdragen? De afloop van dit bijzonder boek is intens en ik nam met pijn in mijn hart afscheid van Ibu Sari en Stef.