Ook al zijn mijn eigen kinderen inmiddels te groot om voorgelezen te worden uit het werk van Annie M.G. Schmidt met hun 17 en 13 jaar, ik heb genoten van het dit boek.

Alle verhalen en gedichtjes hebben één of meerdere dieren in de hoofdrol. Genoeg variatie in lengte van het aanbod. Heb je eens wat minder tijd om voor te lezen dan kies je voor één (of twee) gedichtjes en anders kies je een wat langer verhaaltje uit. Hoe dan ook jij en diegene die voorgelezen wordt zal zich kunnen vermaken.

De meeste verhaaltjes zijn vrolijk, herkenbaar, soms wat ondeugend en bovendien zijn ze allemaal prachtig geïllustreerd.

De tekst is allemaal van Annie M.G. Schmidt maar de illustraties zijn van verschillende illustratoren zoals bijvoorbeeld Mies van Hout, Philip Hopman, Noëlle Smit, Loes Riphagen maar natuurlijk ook Fiep Westendorp.

Het bijzondere aan De geit van dokter Sanders is dat er zes nieuwe verhaaltjes zijn opgenomen die nooit eerder in boekvorm zijn verschenen. Ik noem bijvoorbeeld ‘Pietagoras Pauw’, ‘Jantje en het olifantje’ & ‘Siskia’.

De geit van dokter Sanders is een absolute aanwinst voor de boekenkast van ouders, grootouders, ooms & tantes, kinderdagverblijven en zelfs de onderbouw van de basisschool.

Een mooi naslagwerk waarvan mijn hart wat sneller ging slaan toen ik in handen kreeg. En nu maar wachten tot ik het kan gaan gebruiken om echt te gaan voorlezen.