Een brute moord op een boerenkoppel, gruwelijk alsof ze gemarteld zijn. De vrouw leefde nog toen ze gevonden werd, maar heeft het uiteindelijk niet overleefd.
Er gaan al snel geruchten dat buitenlanders verantwoordelijk zijn. Dat lijkt tot een verhoging van het aantal misdaden tegen buitenlanders. Bij de asielzoekerscentra leeft angst. Er wordt brand gesticht, er wordt iemand aangevallen en er valt een slachtoffer. Zijn de zaken aan elkaar gerelateerd? Kurt Wallander heeft al genoeg werk met de moord op het boerenechtpaar zonder er nog een extra moord bij te krijgen.

Het gaat niet zo goed met Kurt Wallander. Zijn vrouw Mona is eruit getrokken en wil scheiden, zijn dochter ziet hij amper, zijn vader is constant kwaad op hem en begint trekjes van dementie te vertonen, hij drinkt te veel, eet niet goed, komt gewicht bij en verliest conditie. In deze staat moet hij een team draaiende houden, ophitsen om verder te gaan, overuren te draaien. Het valt hem allemaal zwaar.

Dit is het eerste boek uit de reeks met Kurt Wallander en dat merk je, er ontbreekt nog iets. Het is ook wat langdradig ook al is het eigenlijk geen dik boek. De afhandeling van de plot vond ik niet zo geweldig.

Het is wel brandend actueel ook al is het boek van 1991. De vragen en problemen met asielzoekers zijn dezelfde die nu spelen, alleen gaat het om asielzoekers uit andere landen.
Wie gaat dat allemaal betalen?
Gaat de criminaliteit stijgen?
Wat is het verschil tussen een asielzoeker en een gelukzoeker?
Waarom zoveel mannen?
Waar gaan die werken?
Waar gaan die naar toe als hun asiel afgewezen is?

Actueler kan je het niet krijgen.