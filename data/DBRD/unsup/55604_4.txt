In razend komt het verhaal van Stef aan bod die we leerden kennen in hitte. Na een paar maanden keert Stef terug naar zijn woonplaats en tot zijn verbazing blijkt hij een nieuwe huisgenote te hebben. Liv stelt zich voor als de dochter van de zoveelste nieuwe vlam van zijn vader en Stef besluit er verder niet naar te vragen. Ondanks dat hij nog steeds elke dag worstelt met het verlies van zijn goede vriend Lucien, voelt hij toch een bepaalde aantrekkingskracht tot Liv. Toch blijkt Liv niet helemaal eerlijk geweest te zijn over haar daadwerkelijke verblijf en nu ze zo dicht bij Stef is staat ze in tweestrijd kiezen voor Stef of doorgaan met haar missie?

Lis Lucassen die tevens bekend staat als thrillerschrijfster Olga Hoekstra heeft met razend alweer het tweede deel in deze new adult serie geschreven. Tevens liet zij weten dat er nog twee delen zullen volgen. Eenmaal begonnen in het boek wil je het niet meer wegleggen, vooral niet wanneer je heerlijk in het zonnetje kan zitten. Het boek wordt verteld uit zowel het perspectief van Stef als van Liv en dit zorgt ervoor dat je van beide personages beter de gedachten en beslissingen begrijpt. Bovendien geeft dit het lezen een extra versnelling omdat je constant weer wat meer over beide personages komt te weten.

Tevens komen er flashbacks in voor waardoor de geschiedenis van zowel Liv als Stef nog duidelijker wordt. Ook dit zorgt ervoor dat je blijft doorlezen, want door deze flashbacks krijg je weer een totaal andere kijk op de personages. Stef blijkt toch niet de gladde jongen die enkel maar geeft om het winnen van straatraces en ook Liv blijkt niet helemaal eerlijk te zijn geweest. Het boek krijgt van mij dan ook vier sterren aangezien het een heerlijk boek is om lekker in het zonnetje te lezen, maar ook in de winter met een beker warme chocolademelk zou dit een prima boek zijn voor de nodige ontspanning.