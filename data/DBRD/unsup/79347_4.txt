Hele mooie cover! Hij werd ook gebruikt voor de Amerikaanse versie en ik vind het leuk dat hij werd overgenomen. Waarom iets anders zoeken als het goed is? De blouse met het knoopje open, verwijst naar de inhoud van het boek. Wat je niet ziet op foto maar wel als je het boek in handen hebt is dat het knoopsgat op de voorflap er in reliëf opligt, de details doen het hem. Op de achterflap staat het knoopsgat met knoop als afsluiting van het boek. Hier is over nagedacht!

De schrijfstijl van Alissa Nutting is bijzonder te noemen. Zeker in een boek met zo een controversieel onderwerp. Hele mooie vergelijkingen en beschrijvingen zitten verweven in het boek. Ook humor komt aan bod vooral in het eerste deel van het boek is het nog luchtig. Naarmate het boek vordert voel je de sfeer veranderen en wordt het wranger smaken. Nooit verlies je de lees-concentratie, je blijft gekluisterd aan het boek.

Het hoofdpersonage Celeste is echt een erg ziekelijke psychopate, een vrouwelijke pedofiel. Haar fantasieën zijn echt ‘sick’ en worden uitvoerig beschreven. Chapeau voor de auteur om dit zo te doen. Ze komt nooit ongeloofwaardig over. En als lezer ga je nog enige vorm van sympathie voelen voor haar. Je voelt de zelfzekerheid van Celeste in het begin, de kick maar ook de angst, wat als?

Het plot is op zich beangstigend en bevat zeer veel stof tot nadenken. Als leerkracht heb ik deze week anders aangekeken tegenover mijn job moet ik eerlijk bekennen. Het was een gespreksonderwerp in onze leerkrachtenkamer. Stel je voor dat één van je vriendelijke en hulpvaardige collega’s opeens een pedofiel blijkt te zijn?
De plotwendingen op het einde van het boek doen nog meer stof opwaaien. Hier kan nog heel veel over gezegd worden!

Het boek wist mij te boeien van de eerste tot de laatste pagina. En laat mij achter met stof tot nadenken. Geslaagd!