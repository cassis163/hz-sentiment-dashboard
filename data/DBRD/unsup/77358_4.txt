Deze thriller past perfect in deze tijd. Dittrich weet een link te leggen tussen de vervolging van de joden en andere minderheden tijdens het Nazi-regime en de radicalisering in de huidige samenleving. De personages zijn met zorg gekozen. Een vrouwelijke Turkse hoofdcommisaris van moordzaken. Een getrouwd "half-Joods" homostel. Een knappe jongen, die fouten maakt om ergens bij te willen horen en zich om uit de realiteit te ontsnappen graag in vrouwenkleding hult. "Rechtschapen" voorvechters voor de rechten van de mens en de veroordeling van oorlogsmisdadigers. En "last but not least" , een bezorgde vader met het hart op de juiste plek.
De vondst van een hoofd in een plastic zak en het "Who's done it" vormt een rode draad door een verhaal, dat veel meer handelt over de radicalisering van de huidige samenleving. Dittrich maakt handig gebruik van o.a. zijn politieke kennis, waarbij het taalgebruik en de oneliners van Helmut niet toevallig gekozen lijken.
Kortom: spannende thriller met een boodschap!