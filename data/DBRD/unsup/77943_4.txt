Met Luca wordt naadloos op voorganger Fallon ingehaakt en lezers zullen dan ook snel weer vertrouwd zijn met de schrijfstijl die Soraya Naomi hanteert. Het verhaal is moeilijk weg te leggen, hoewel de lezer wel wat met het onderwerp maffia moet hebben. Balans tussen dit onderwerp, New Adult, spanning en emotie is goed uitgewerkt. Naarmate je dan ook verder in de Chicago Syndicate- serie komt, hoe meer diepgang de personages krijgen. Uiteraard wordt er naar een happy end gewerkt en dat kan men toch zien aankomen. Lezers zullen er ook niet meteen over uit zijn of er nou een derde deel op stapel ligt, of dat dit het uiteindelijk is voor deze serie. Met het einde kan je nog zogezegd alle kanten op. Het is hoe dan ook heerlijk leesvoer voor de fans en zeker een aanrader.