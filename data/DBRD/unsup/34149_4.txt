Absoluut een must-read voor mensen die geïnteresseerd zijn in alles wat met het Romeinse Rijk te maken heeft. Het boek beschrijft in vogelvlucht en goed leesbaar proza, de geschiedenis van het Romeinse leger.

Geen fictie, maar gebaseerd op historische bronnen, archeologische vondsten, onderzoek - dus absoluut niet a la Hollywood. Daarentegen bevat het boek wel veel foto's, kaarten, overzichten. Bovendien gaat het in op het ontstaan van het leger - inclusief marine. Wijzigingen in uitrusting en wapens, samenstelling van legioenen, organisatie, soldij en meer komen uitgebreid aan bod.

Tevens worden er aan passant flink wat mythes doorgeprikt. Cavalerie gebuikte geen zadels? Tuurlijk wel! Archeologische vondsten maakten het mogelijk zadels na te maken. Acteurs en anderen testen ze uit.

Romeinse (en andere)troepen droegen het hele jaar door open sandalen? Tuurlijk niet! Ze droegen kousen of sokken. Daar zijn foto's van en gevonden administraties uit diverse delen van het Romeinse Rijk zijn opgenomen om te onderbouwen dat er waarschijnlijk geld werd ingehouden op soldij, voor sokken en meer.

Warm aanbevolen, maar met wat kanttekeningen. Hoewel het de hele periode beslaat en voorbeelden aanhaalt uit het hele Romeinse Rijk ... ligt er toch iets te veel nadruk op Groot Brittannië.

Daarnaast is dit boek is al enige tijd op de markt en het onderzoek heeft niet stil gestaan. Denk aan recente publicaties zoals "Caesar in de Lage Landen", waar de noppen of spijkers uit leger "sandalen" gebruikt is, om te bepalen uit welke periode kampen dateren. Dit vind je niet terug in dit standaard werk.

Neem dit boek dus als uitgangspunt en lees daarnaast recentere publicaties. Ben je goed op de hoogte om te starten aan interessante boeken die focussen op specifieke gebeurtenissen, streken, periodes - zoals "Caesar in de Lage Landen".