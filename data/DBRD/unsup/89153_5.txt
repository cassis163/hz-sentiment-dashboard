Niet met opzet is een bijzonder goede roman van Sacha Voogd. In deze vlotlezende roman maakt de lezer kennis met de aantrekkelijke Jurre, een Nederlandse man die in BraziliÃ« een nieuw bestaan heeft op weten te bouwen. Hij heeft daar een eigen restaurant en geniet van de mooie kanten van het leven. Dan gaat hij terug naar Nederland voor een bezoek aan zijn moeder. Daar ontmoet hij Marente, een mooie fotografe, die het liefst industriegebouwen op de gevoelige plaat zet. Voor beide is het liefde op het eerste gezicht. Bij de eerste ontmoeting met de ouders van Marente wordt Jurre onverwachts geconfronteerd met een stukje pijnlijk verleden. Een traumatische ervaring dat hij liever voor altijd vergeten zou. Moet en wil hij dit geheim houden voor de liefde van zijn leven of maakt hij dan juist hun relatie stuk?

Niet met opzet is een krachtige roman over ware liefde, traumaverwerking, eerlijk zijn en keuzes maken. Sascha Voogd schrijft met opvallend korte zinnen. Iedere zin lijkt op een weegschaal te zijn gelegd, geen overbodig woord komt eraan te pas. Bijzonder indrukwekkend, ze weet met weinig (goed gekozen) woorden telkens de juiste snaar te raken, emoties van de personages over te brengen en weet daarmee de lezer in een paar bladzijden voor zich te winnen. De korte zinnen zijn dan ook niet storend, maar voeren je door hun eenvoud juist verbazingwekkend makkelijk mee door het verhaal. In de roman vertelt ze de belevenissen vanuit de visie van beide hoofdpersonages en deze lopen vloeiend in elkaar over. De personages komen realistisch over en het verhaal ontroerd. Niet met opzet is dan ook een meer dan geslaagde roman van een schrijfster waar ik nog veel van hoop te mogen lezen.