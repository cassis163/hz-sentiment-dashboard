Cass en Matthew zijn nu 1 jaar getrouwd. Hij is knap om te zien. Cass is 34 jaar en niet onbemiddeld en werkt in het onderwijs. Rachel is al van jongs af aan bevriend met Cass. Zij is 5 jaar ouder als een soort oudere zus voor haar. Toen haar vader wegliep kwam ze veel bij Cass thuis. Cass haar ouders zijn beide overleden. Toen haar moeder ziek werd, heeft ze een tijd voor haar gezorgd. Dit laatste weet zelfs Matthew niet.

Als Cass na een wijnproefavondje naar huis rijdt, is het noodweer uitgebroken. Ze kiest voor de korte route naar huis door het bos. Maar haar man Matthew wil dit liever niet. Onderweg ziet ze een auto stilstaan met een vrouw in de auto. Ze stopt een eindje verder en wil haar hulp aanbieden. Maar gezien de vrouw niet echt hierop reageert, besluit Cass toch door te rijden. De volgende dag ziet ze in het jourmaal dat er een dode vrouw is gevonden in een auto. Ze blijkt vermoord te zijn. Sindsdien heeft ze spijt dat ze niet is uitgestapt. Een groot schuldgevoel blijft aanwezig. De angst slaat toe. Dit noodlot had haar ook kunnen overkomen. Daarnaast wordt ze sinds het ongeval steeds gebeld. Maar er is niemand die wat zegt. Cass wordt ook erg vergeetachtig met grote gevolgen.

Wie bestelde er een kinderwagen en waar blijft de nieuwe schuur? Waarom is de man van het alarm zo'n engerd, en wie belt er toch steeds?

Je leest het in “Gebroken”

De elementen:
De cover ziet er prachtig uit, met mooie kleuren. Van dichterbij is het een gesloten raam, met een onduidelijk vooruitzicht. Zo is ook het boek. De titel is kort maar krachtig. Gebroken.. je raakt ook “gebroken” van het blijven lezen, want dit boek kan je gewoon niet neerleggen van de spanning. De verhaalperspectief is de ‘ik-vorm. Maar zoals haar eerdere boek, leest het verhaal heel vlot weg. Het bijzondere aan dit boek is ook, dat de hoofdstukken worden aangeduid met data, en geen nummers hebben.

Mijn mening over het boek:
Na het lezen van “Achter gesloten deuren” verwachtte ik opnieuw een staaltje van geslepen spanning. En dat is zeker goed gelukt. B.A. Paris heeft het talent om al in een paar beginnende pagina’s je het boek gelijk in te slepen. Het leest heerlijk weg, maar heeft opnieuw de nodige beklemmende angst-momenten…zoals alleen Paris dit zo mooi kan beschrijven. De personen worden goed uitgewerkt en er is gelijk aan het begin iets bijzonders aan de hand. En je kan geen regel missen, want dan gebeurt er wel iets anders ..iets wat je geheel niet zou verwachten. Het is een prachtig 2e boek, de verwachting van "is het net zo goed als de eerste" en het lange wachten op dit boek van B.A. Paris is hiermee zeker waargemaakt. Een prachtboek met een geweldige plottwist. Opnieuw genoten van dit mooie 2e boek.

**B.A. Paris schreef hiermee opnieuw een prachtige spannende thriller, met zinderende spanning en opnieuw beklemmende angstmomenten.
Een absolute meeslepende mustread! **

Annette Overvoorde
http://birdysboeken.blogspot.nl/