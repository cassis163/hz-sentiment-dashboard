Het laatste deel van de Clifton serie speelt zich af tijdens de jaren 80 en begin 90 in de twintigste eeuw. De perikelen van de familieleden worden weer op een boeiende en spannende manier beschreven. Toch begint de lezer de 'trucjes' van bepaalde personen door te krijgen en blijft de geschiedenis zich eigenlijk herhalen. Corruptie, aandelenhandel, de beurs, kunsthandel, politiek, alles passeert weer de revue. De beruchte cliffhangers van de voorgaande boeken zijn in dit deel niet zo duidelijk meer aanwezig. Jammer. Het einde is zeer ontroerend. Met een flinke brok in mijn keel sloot ik deze serie af en nam afscheid van diverse generaties Barrington's en Clifton's.