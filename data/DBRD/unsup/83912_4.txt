Het derde boek van Ian Rankin met inspecteur Rebus in de hoofdrol is een amusant, meeslepend verhaal. Inspecteur Rebus wordt gevraagd de Londense politie te komen helpen met het opsporen van een seriemoordenaar. Het is voor Rebus net of hij naar het buitenland moet - hij verstaat de plaatselijke politie amper en zij verstaan hem ook bijna niet. Hij is uit z'n element, maar probeert er het beste van te maken.
Anders dan in de eerdere boeken krijgen we meer persoonlijks van Rebus mee, en ook de mensen waarmee hij werkt of die hij anderzins tegenkomt worden iets meer uitgewerkt. De achtervolgingsscene dwars door Londen was voor mij het hilarische hoogtepunt.
Enig nadeel vond ik (maar eigenlijk alleen voor de hoofdrolspelers) dat wij als lezer wel meekrijgen waarom de moordenaar doet wat hij doet, maar dat de speurders worden op het einde alleen maar met raadsels opgezadeld. Als ik Rebus of Flight was zou ik behoorlijk gefrusteerd zijn!