Het verhaal speelt zich af in een toekomstig land genaamd Illea (ligt op de plaats wat nu Noord-Amerika is). In Illea is een kasten systeem. De mensen worden geboren in een bepaalde kasten, waarvan één de hoogste is en acht de laagste. America Singer is de ik-figuur in het verhaal. America is een vijf, waardoor haar familie niet veel geld heeft. Vijfen zijn kunstenaars of musicanten, daarom speelt America viool en piano en zingt ze heel graag. In Illea is regeert de koninklijkefamilie Schreave en de traditie is dat de prins, als hij een geschikte leeftijd heeft, moet trouwen met een meisje uit het volk. Prins Maxon is negentien jaar en zijn ouders vinden dat hij nu een geschikte leeftijd heeft om een vrouw te vinden. Daarom wordt er een 'Selectie' georganiseerd waarin meisjes zich kunnen aanmelden en uit elke provincie één meisje naar het paleis mag komen om om de hand van prins Maxon te strijden. America vindt dit belachelijk, ze ziet prins Maxon als een saai en formeel iemand en ze vindt het idee dat er zo'n competitie word georganiseerd om het volk blij te maken achterlijk. America heeft immers al een liefde..
America is in het geheim verliefd op Aspen, een zes. Haar ouders zouden nooit toestaan dat ze trouwt met iemand uit een lagere kasten dus houden ze hun liefde geheim, er zijn namelijk ook heel strenge regels in Illea. Aspen wil dat America zich aanmeld voor de Selectie, omdat hij het zichzelf nooit zou vergeven dat ze geen kans krijgt op een beter leven. America besluit om zich aan te melden om Aspen en haar moeder blij te maken.
Uiteindelijk wordt America ingeloot en vertrekt ze naar het paleis. Ze wil daar genieten van het eten totdat ze naar huis wordt gestuurd, maar vanaf het moment dat ze prins Maxon ontmoet wordt alles anders..

Ik vond de Selectie GEWELDIG!! Vanaf het eerste moment in de boomhut tussen America en Aspen tot alle dialogen met haar dienstmeisjes en Maxon. Cass heeft een hele fijne vlotte schrijfstijl waardoor het boek lekker leest. Ze beschrijft alles heel goed en weet echt de juiste snaar te raken. Het idee is heel orgineel en mijn hart is wel duizend keer weggesmolten door de romantische dialogen.

Het klinkt heel clihée, maar dit boek heeft echt mijn leven veranderd. Het liet mij zien hoe mooi lezen is en wat dat voor me betekent. Het was het eerste echt romantische boek dat ik las en ik viel er als een blok voor. Het liet mij inzien hoe mooi liefde is en hoe het voelt om dat voor iemand te mogen voelen. Ik heb weken gehad dat ik met mijn hoofd in de Selectie-wereld rondliep en ik wilde daar ook gewoon niet weg, want het is daar zo mooi en sprookjesachtig. De Selectie is een FAN-TAS-TISCH verhaal dat je echt ooit eens gelezen moet hebben!