Dit is een echte rechtbankthriller: het eerste deel gaat over alles wat er voor de rechtszaak allemaal gebeurt. En het tweede deel gaat over de rechtszaak zelf. Toch zit er een veel diepere laag onder dit verhaal, door de verbondenheid tussen de advocate en de verdachte. En wat heeft hun vader met dit alles te maken? Bennie wordt door veel tegenslag geplaagd en is zeer verward. Is Alice inderdaad haar tweelingzus? Wat betekenen familiebanden? En wie is Alice in vredesnaam? Er spelen verschillende verhaallijnen door elkaar heen, waardoor het allemaal erg ingewikkeld is. Maar als puntje bij paaltje komt weet Bennie wie haar familie is.
Een prima rechtbankthriller in de trend van Grisham; hoewel ik vind dat Grisham het allemaal toch wat spannender en inventiever weet te brengen. Bennie is in mijn ogen iets te veel gefocust op haar priv√©problemen en er is te weinig inzicht in hoe de zaak van de verdediging wordt voorbereid. Ik kreeg weinig contact met het verhaal op zich; hoe spannend ook beschreveven.