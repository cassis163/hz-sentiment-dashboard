Fijn boek! Kort geleden de verfilming van Zadelpijn op tv gezien, en toen begonnen 'de Tites' weer te leven bij me. Het verwende nest, de tweede vond ik het allerbeste van de drie boeken overigens. Aan de Koninginnenrit moest ik even weer wennen, maar al gauw wist ik weer wie wie was (de naslag achter in het boek helpt ook). Het leest heerlijk vlot. Je kan je bijna niet voorstellen dat je nog een leven zal gaan hebben als de tites, dan zou ik er gelijk voor tekenen, maar het is fictie. Jammer vond ik dat de kinderen van de tites in het verhaal mee gaan spelen, dat vond ik een beetje afleiden. Het verwende nest, blijft in mijn ogen de beste. Toch al met al een lekker boek om tussendoor weg te lezen.