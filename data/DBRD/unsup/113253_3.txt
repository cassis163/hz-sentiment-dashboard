Sfeervolle impressies van een Nederland vol onderbuikgevoelens in een door de overheid gereguleerd en gecontroleerd land. Joris van Casteren heeft een oog voor het vinden van kafkaÃ«ske verhaaltjes van mensen die in verzet zijn tegen grote maatschappelijke ontwikkelingen. Vrijwel altijd met een droogkomische ondertoon waarmee de absurditeit van alledag wordt benadrukt. Het titelverhaal 'Requiem voor een Pitbull' is absoluut mijn favoriet. Een volkse familie moet met lede ogen aanzien dat hun welopgevoede pitbull preventief geruimd wordt door strengere wetgeving rond het houden van bepaalde soorten. Het beschrijft haarscherp de gevoelens van onmacht en onbegrip naar een kille bureaucratische logica.