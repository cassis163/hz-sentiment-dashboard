Hotel Sachet beschrijft het bekende Weense hotel en volgt verschillende personen: Eigenaresse Anna, twee echtparen die regelmatig te gast zijn, Maria Stadler die verdwijnt, het personeel en andere gasten, familieleden en inwoners van Wenen.
Als Anna weduwe is geworden, is het niet vanzelfsprekend dat een vrouw de leiding heeft over een hotel. Het is 1892, Franz Jozef en Sissi zijn keizer en keizerin van het Oostenrijkse rijk. Veel dingen gaan volgens gewoonte en traditie. Het boek eindigt in 1918 als de Eerste Wereldoorlog ten einde is. In die 26 jaar is veel veranderd. Naast het lopende verhaal, dat goed verteld wordt, is ook de politieke werkelijkheid te merken. Het boek geeft een goed tijdsbeeld weer.
Toch gaat het vooral over de mensen. Mensen die er werken, mensen met geheimen, mensen die leven vanuit hun stand. Zij worden 26 jaar gevolgd, thuis en in het Sacher.
Het boek is zeer de moeite waard om te lezen.