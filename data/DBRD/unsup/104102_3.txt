De verdediging van Jacob, is het nu een roman of is het een thriller? Mijn gevoel zegt dat het meer naar een roman toegaat.
Het verhaal gaat over Andy Barber, zijn vrouw Laurie en zijn zoon Jacob (Jake). Andy is hulpofficier van justitie en zijn zoon wordt verdacht van moord op de 14 jarige Ben Rifkin. Die laatste was op weg naar school en daar is hij in het park dat op de route lag, 3 keer met... een mes in zijn borst gestoken. Het is gelijk gedaan met de rust in het vredige plaatsje Newton. Er heerst grote ontreddering en angst in het stadje. Ouders zijn bang dat de moordenaar het op nog meer kinderen voorzien zal hebben.
Het verhaal begint in de rechtszaal, waar Andy als getuige wordt ondervraagd. Het boek is in 4 delen verdeeld en in elk deel komen de stukken van de rechtszaak terug. Tussendoor wordt het verhaal verteld van Andy zijn leven, hoe hij omgaat met familie, de moord zelf en het over het verleden van hem. De gedrevenheid van de vader Andy, die onvoorwaardelijk van Jacob houd, wordt heel treffend en geloofwaardig neergezet.

Deze personages zijn overigens tot in de detail uitgewerkt en beschreven waardoor je als lezer goed in staat bent jezelf in te leven in de hun karaktereigenschappen en hun gevoelens. Je bent hierdoor ook beter in staat om te begrijpen wat de familie Barber allemaal meemaakt en hoe ze tot bepaalde handelingen komen. Al lezende heb ik me wel de vraag gesteld waarom Andy van de ene op de andere dag géén plaatsvervangend officier van justitie meer was.
De door mij verwachte spanningen en dreigingen blijven helaas uit. Het verhaal gaat hoofdzakelijk over de procesgang en het persoonlijke leven van Andy en zijn familie. Overigens is dit wel héél mooi beschreven.
Er worden 3 moorden gepleegd, maar die worden min of meer medegedeeld om weer over te gaan in de procesgang en het leven van. Er komen nogal juridische en psychologische termen voor in het verhaal, waardoor bepaalde situaties goed uitgelegd werden, maar aan de andere kant was dit ook wat zware kost en koste het moeite om de aandacht er bij te houden. Het verhaal moet eventjes op gang komen maar ineens had het me te pakken en raakte ik in de ban van de vertelling. Je moest doorlezen om te weten of Jacob het nu wel of niet had gedaan.
De plot van het verhaal was wel ijzersterk want ik had geenszins verwacht dat het zo zou aflopen. Al met al een héél goed boek om te lezen, zelfs een aanrader maar verwacht géén thriller van héél hoog niveau.

Wat ik me nog als laatste afvroeg en of iemand het antwoord weet dan hoor ik het graag, maar waarom wordt Jacob in het verhaal ook aangesproken als Jake?