Dit ruim 600 tellende boek is het derde deel van Elizabeth Station.
De hoofdstukken wisselen elkaar af en gaan over Kevin, die zich rond 1900 als vrijwilliger inscheept om naar Zuid Afrika te gaan en Atamarie, die aan haar studie bezig is en tijdens een tocht, Richard tegen komt, die deel uitmaakt van haar groep.
Kevin komt terecht in de Boerenoorlog en ontmoet Doortje op een onaangename manier.

Thuis in Nieuw Zeeland beleeft Atamarie een volgende stap naar volwassenheid, ze wordt verliefd. Ze beleeft een periode van hartstocht en hoopt samen met haar geliefde op een toekomst waarin ze samen zullen vliegen.

Rosie, die haar liefde voor paarden omzet in een baan als trainer, komt een oude bekende tegen.
Roberta..........al tijden verliefd op Kevin, wil ook naar Zuid Afrika als lerares en komt uiteindelijk in een verschrikkelijk kamp terecht.
Dit boek, weer een mix van geschiedenis en romantiek, weet te boeien en door de hoofdstukken die afwisselend over de belevenissen in Zuid Afrika en Nieuw Zeeland verhalen, verzinkt het niet helemaal in een oorlogsverhaal.
Ook wordt er veel verteld over de Maori gebruiken, door middel van Rawiri en Atamarie, die elkaar weer ontmoeten in hun liefde voor vliegers maken.