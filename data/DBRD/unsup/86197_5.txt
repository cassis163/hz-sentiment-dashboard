Wat leuk….naast de prentenboeken van de Spiekpietjes is er nu ook een stevig telboek verschenen: Tel je mee met Spiekpietje?
Sinterklaas deelt snoepzakjes uit en Spiekpietje mag hem helpen met het vullen van de zakjes. Er gaat één speculaasje in, twee mandarijntjes, drie lekkere chocoladeletters enz. Allemaal lekkere dingen die voor de kinderen heel herkenbaar zijn. Zo leren ze tellen tot tien. Spiekpietje laat heel groot het getal zien en het aantal daarnaast. Eerst tel je samen hoeveel er in het snoepzakje gaat om daarna de vraag te beantwoorden die erbij staat. Dit geeft een extra dimensie aan het boek.
Het boek is kleurrijk, stevig en het formaat is perfect voor peuter- en kleuterhandjes!
Mijn kleuters tellen met veel enthousiasme met Spiekpietje mee!