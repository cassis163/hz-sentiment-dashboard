Een boek dat niet direct wereldschokkend is, maar dat toch wel enkele interessante weetjes over de auteur Murakami bevat. Zo wist ik bijvoorbeeld wel dat hij een loper is, maar niet dat hij zoveel loopt. Hij loopt al jaren een marathon per jaar en sinds begin 21ste eeuw doet hij ook een kwarttriatlon erbij. Verder heeft hij ook al een ultraloop van 100 km gedaan. Dan ben je geen pannenkoek. Daarvoor moet stevig getraind worden. Ik vraag me dan ook af waar hij de tijd vandaan haalt, hij schrijft ondertussen boeken, houdt lezingen, schrijft vertalingen, is veel onderweg.
Hij zegt op een bepaald moment zelf dat hij niet verder wil met ultralopen omdat dat ten koste van zijn broodwinning, het schrijven zelf, zou gaan.
Ik ben zelf een loper en geraak wel gemotiveerd van het lezen van artikels of boeken over lopen.
Indien je geen loper bent, kan ik me voorstellen dat je als lezer helemaal niets met dit boek hebt.