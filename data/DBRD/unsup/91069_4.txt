De cover van het boek is goed verzorgd en in twee verschillende kleuren weer gegeven. Het zwarte gedeelte met de tekst De verkeerde vriend komt wat somber over maar de blauwe tekst daarentegen waarop een zwembad afgebeeld staat, maakt het het geheel weer kleurrijk en vrolijk.
Samen met de tekst op de achtergrond van de cover maakte dit alles mij nieuwsgierig naar de inhoud van deze debuutroman.
De sterke proloog zorgde er voor dat ik gelijk het verhaal in rolde.
In het begin kwam het verhaal wat traag op gang. Door de beeldende manier waarop de schrijver het verhaal weet te beschrijven, slaagde hij er in om zijn beschouwende beschrijving van de hoofdpersoon Werner Mans zo neer te zetten dat je je het hele boek blijft afvragen wie en wat Werner nu eigenlijk voor persoon is. En waarom hij handelt zoals hij doet.
De andere personages, zoals zijn vrouw, dochter en vrienden worden door de schrijver vanuit het gezichtspunt van Werner beschreven en deze personages worden niet zo diep uitgewerkt.
In het verhaal wordt er een spanning opgebouwd die er voor zorgde dat ik het boek moeilijk kon wegleggen.
De beschreven situaties in het boek zijn herkenbaar in de huidige van leden in onze wereld waarin we ook te maken krijgen met agressie en criminaliteit.
De totaal onverwachte ontknoping liet mij met verwarde gevoelens achter maar de epiloog daarentegen bracht het beeld weer in evenwicht.
Ik vind het boek mede door de beeldende schrijfstijl, de spanning en de humor zeker een aanrader en geef het daarom vier sterren.