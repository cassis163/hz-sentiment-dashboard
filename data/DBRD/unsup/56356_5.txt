Illiyana lijkt niets meer te zijn dan de dochter van een arme visser, op haar lichte huid en opvallende haarkleur na, maar niets is minder waar. Het klinkt als iets wat al veel vaker gedaan is, maar dit boek was een enorme verrassing. De uithuwelijking blijkt toch heel origineel gedaan. Illiyana's reis gaat door een goed uitgewerkte wereld, waar duidelijk lang aan gewerkt is. De wereld voelt tastbaar en echt. Het verhaal zit vol actie en kleine en grote mysteries. Illiyana is een sympathiek personage, en ook de andere personages zijn heel interessant met duidelijk hun eigen persoonlijkheid. Een prettige verrassing, een boek dat ik nog lang zal onthouden!