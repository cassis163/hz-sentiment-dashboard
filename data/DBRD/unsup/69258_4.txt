Nowelle Barnhoorn heeft met dit boek een prachtig debuut neergezet. Een boeiend verhaal dat pakt van begin tot eind.

Pier heeft een vrouw Suzanne en een dochter Femke. Hij werkt op een school als concierge en is tevreden met 'een aardig leven'.
Als zijn dochter Femke aankondigt op zichzelf te gaan wonen en er daarna weinig contact is raakt zijn vrouw in een depressie. Op school bekommert Pier zich om een leerling maar ook dit loopt niet helemaal zoals hij het voorzien had. Pier gaat terug naar Friesland waar hij is opgegroeid.

Korte hoofdstukken nemen je mee in de gedachten van hoofdpersoon Pier. Je krijgt een heel goed beeld van wat er in zijn hoofd omgaat. Het verhaal houd je in de greep en je wilt constant doorlezen om te zien waar het verhaal eindigt.
Het verhaal begint in Friesland, waar Pier is opgegroeid en het wordt duidelijk dat er wat is gebeurd in zijn leven waardoor hij is teruggekeerd. Hierna gaat het verhaal verder naar Amsterdam waar Pier woont met zijn vrouw en dochter en aan het eind keert het verhaal weer terug naar Friesland. Deze opbouw zorgt voor een goed neergezet verhaal en een spanning waardoor je nieuwsgierig wordt. Goed neergezette personages en een beeldende schrijfstijl maken het verhaal compleet.
Het verhaal heeft een open einde en laat de nodige vragen achter, hier moet je van houden. Maar doet niet af van de mening dat het een prachtig verhaal is en ik uit kijk naar een volgend boek van deze schrijfster.