Nachtvlucht is het huiveringwekkende overlevingsavontuur van een tiener, Scott, die nadat het vliegtuigje waarmee hij samen met een vriend naar een concert onderweg was, in een onherbergzaam gebied neerstort. Scott overleeft dit maar wordt direct blootgesteld aan de gevaren van 'moeder natuur'.

Gilstrap beschrijft op een boeiende manier de ontberingen waaraan hij is overgeleverd en brengt met name de gedachtengang van deze tiener prachtig in beeld, waarbij hij de nodige humor niet schuwt. Ook de frustratie en hulpeloosheid van zijn vader, die uit alle macht de plaatselijke politie probeert te overtuigen van zijn gevoel dat Scott nog leeft, wordt prachtig beschreven. Minder boeiend is het papier en de inkt dat wordt besteed aan de verzuurde, jaloerse en egocentrische moeder van Scott, een succesvol psychologe en schrijfster van bestsellers. Eigenlijk het enige echte minpuntje van dit boek.

Hier en daar een tikje ongeloofwaardig en een beetje vergezocht, maar Nachtvlucht is zeker een onderhoudend en spannend verhaal.