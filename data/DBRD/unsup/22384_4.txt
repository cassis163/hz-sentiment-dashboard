Fiona Hack is geboren op 14 april 1972 te Delft. Fiona Hack is eigenaar van Uitgeverij De Klimmende Ster. Zij geeft regelmatig werk uit van Zeeuwse auteurs. Ze heeft daarnaast tot nu toe veel verhalen geschreven en bundels uitgegeven. Ze won in 2013 de Calami Literatuurprijs met het verhaal Cirkel. Voor het manuscript van Nadja en Najib ontving ze een boek10!-bekroning van Godijn Publishing in 2016.
Het boek gaat over Allard die alles heeft wat hij zich kan wensen. Toch verveelt hij zich. Behalve zijn spelcomputer heeft hij geen vrienden en zijn ouders hebben het te druk met hun advocatenkantoor. Zelfs de au pair, uit Rusland, heeft geen aandacht voor hem. Hij wil graag een held zijn, dan hoeft hij de pestkoppen uit zijn klas niet meer te zien. Als hij op de kermis een bijzondere zuurstok krijgt, wordt alles anders.
Ik en mijn zoon van 9 jaar hebben het boek gelezen. Mijn zoon vind het een goed boek en soms ook wel spannend wat er gaat gebeuren. Hij vindt de tekeningen mooi en ze passen goed bij het verhaal. Ik vond het zelf ook een goed boek. Het was sprookjesachtig, maar ook met een boodschap erin. We geven het 4 sterren!