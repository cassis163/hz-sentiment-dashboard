“De oneindige familie”, geschreven door Kevin Wilson. Het verhaal gaat over Isabelle Poole, een jonge vrouw in verwachting zonder een man naast zich. Dan komt via via dr. Preston Grind op haar pad die haar een vreemd aanbod doet. Als haar kind is geboren kan ze komen wonen in een prachtige natuurlijke omgeving met nog 9 andere stellen die net vader en moeder zijn geworden. Zij gaat hier op in. Alle deelnemers zorgen voor alle kinderen en behandelen ze allemaal als hun eigen kind. Het is de bedoeling dat alle kinderen een zelfde stabiele opvoeding krijgen en omringd worden door liefdevolle ouders, die in alles optimaal gesteund worden, zodat de kinderen alleen maar op positieve wijze opgroeien en zich ontwikkelen. Natuurlijk loopt niet alles zoals voorspeld, je hebt tenslotte met veel verschillende mensen te doen en meestal gebeurt er van alles, positief of negatief. Dus ook met het project van dr. Grind. Maar wat er ook gebeurt, alles staat in het teken van de kinderen, toch?