Ik heb dit boek met veel plezier gelezen. De schrijver heeft Britse humor, ondanks dat hij uit Zweden komt. Het verhaal doet me denken aan de boeken van Sue Townsend en aan "Het leven van Pi" van Yann Martel. De humor is droog en absurdistisch.

Het boek heeft twee verhaallijnen die allebei gaan over Allan. De ene verhaallijn is wat Allan in het heden meemaakt, de andere verhaallijn gaat over zijn verleden. Op de een of andere manier is Allan betrokken geweest bij allerlei belangrijke historische momenten. In beide verhaallijnen maakt Allan een reis. In het verleden komt hij in veel landen en op de een of andere manier komt hij steeds weer in contact met explosieven. In het heden reist hij door Zweden, op de vlucht voor een criminele bende. Hij maakt hele grappige situaties mee.Ik heb het boek gelezen terwijl ik op vakantie in Taiwan was. Daarom was het best leuk om Chiang Kai-Shek in het boek tegen te komen. Hij is belangrijk geweest voor Taiwan. Hij vluchtte in 1948 vanuit China naar Taiwan en werd hier startte daarmee de Republiek China op Taiwan. In het vliegtuig, op de terugweg naar Nederland, heb ik de verfilming van dit boek gezien. De film is ook grappig, maar het verhaal is erg ingekort. Logisch ook, want er staan heel veel feitjes in het boek. Het heeft gelukkig wel de humor uit het boek weten te behouden.

Uitgebreide recensie vind je hier: http://www.eenkloddertjeroze.nl/2014/11/jonas-jonasson-the-100-year-old-man-who-climbed-out-the-window-and-disappeared/