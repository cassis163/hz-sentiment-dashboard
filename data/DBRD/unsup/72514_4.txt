De boekbeschrijving geeft het al aan “voor de lezers van 50 tinten en 90 dagen Genevieve.Nu heb ik die laatste dus niet gelezen maar de 50 tinten dus wel, ik werd erg nieuwsgierig weet ik nog om dat er zoveel om te doen was. De serie 50 tinten is me toen goed bevallen en ik vond het een gewaagde serie. Ik ben dan ook erg benieuwd naar de film die met valentijn in de bios komt. maar om even terug te komen op dit boek, veel herhalingen van gezegdes, veel heel veel passie en seks, maar ow wat was het weer goed geschreven, zo luchtig en het zorgt dat je alleen maar door wil lezen waarom Jesse zo is. Ik moet ook eerlijk toegeven dat ik het niet aan zag komen wat Jesse nu voor zakenman was. Toen ik over de helft van het boek was kwam er ook iets meer verhaal in en was mijn verslaving aan dit boek compleet. Meestal lees ik andere boeken tussen door in een serie, maar dit boek was wel zo….. zo…..ik kan het helaas niet zeggen maar het einde zorgt ervoor dat ik meteen in het tweede deel ben begonnen, en ik zeg je…die begint goed.

Deel 3 Overgave *****
Dit deel was voor mij erg verrassend, het eerste deel vond ik wel een goed boek. terwijl ik het tweede deel iets te veel van het goeie vond en vaak herhalingen, daarom heeft dit boek me totaal verrast. Natuurlijk waren ook in dit deel de vele erotische stukken(maar dat kan je verwachten in dit soort boeken), maar het verhaal dat achter Jesse’s verleden zat zag ik totaal niet aankomen. Het zat ook echt goed in elkaar, en zorgt dat je dit boek snel wil doorlezen tot de late uurtjes. Voor mij had er zelf nog een deel achter gemogen om te weten hoe het met hun verder ging. Maar ik ben dik tevreden over deze hele serie.