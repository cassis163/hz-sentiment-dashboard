Dit prachtig uitgegeven kookboek van Simon Bajada laat je kennismaken met de hedendaagse keuken van Scandinavië. Simon Bajada is een Zweed en is chef, schrijver, food stylist en food- en lifestyle fotograaf en dat is terug te zien in De nieuwe Nordic Cuisine.

Wat allereerst opvalt aan dit kookboek is dat het boek er geweldig uitziet; een mooi vormgegeven harde kaft en van buiten en binnen voorzien van de mooiste foto’s. In het kookboek wordt nadruk gelegd op simpele gerechten, waarbij gebruik gemaakt wordt van verse en seizoensgebonden ingrediënten. De recepten zijn veelzijdig en je kunt van ontbijt tot diner inspiratie opdoen in dit kookboek.

Naast de gerechten is in het kookboek ook aandacht voor verschillende technieken die toegepast worden in de Scandinavische keuken, zoals pekelen, roken en typisch Scandinavische smaken. Wat dit kookboek ook leuk maakt om uit te koken zijn de anekdotes en extra informatie in de introducties van de recepten. Zo leer je de keuken, mensen en producten uit Scandinavië nog beter kennen.