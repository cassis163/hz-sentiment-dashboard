Bitter is een echt whodunit in de trant van Baantjer. Een boekrecencente wordt dood in haar appartement aangetroffen in een plas bloed. Uitwendig onderzoek brengt geen wonden aan het licht. Karin Post lag sinds kort in scheiding en haar toekomstige ex-man heeft op de avond dat ze wordt ondekt een etentje bij zijn beste vriend. Heel de vriendengroep is aanwezig, iedereen heeft zo zijn/haar eigen problemen. De ene is verslaafd aan pijnstillers, de volgende kan geen kinderen krijgen en de ander kan juist geen perfecte man vinden. Ze blijken uiteindelijk allemaal een motief voor de moord te hebben. Zaak voor Lucy Lam om te bewijzen wie de echte moordenaar is. Maar is ze wel vermoord? Als uit de autopsie blijkt dat ze 3 maanden zwanger was en erg nergens babyspullen aanwezig zijn, begint Lucy te twijfelen of het geen misgelopen thuis-abortus is..Al met al een leuke detective voor een paar uurtjes leesplezier, waarbij de uiteindelijke dader toch voor mij nog als een verrassing kwam.