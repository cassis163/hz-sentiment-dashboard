Op advies van een mede-amateurscribent besloot ik eens aan een boek van Tad Williams, te beginnen, toevalligerwijs het tweede deel van de Anderland-serie. Het beviel me zo dat ik kort daarna ook deel drie las, Berg van Zwart Glas.
De hele serie is gebaseerd op de fascinerende gedachte dat er ooit simulatie-werelden zullen ontstaan die zo echt zijn dat ze niet meer van echt te zijn onderscheiden. In deel 2 las ik al over de belevenissen van de hoofdpersonen die verstrikt raken in de verschillende simulatie-werelden waaruit Anderland bestaat. Deel 3, Berg van Zwart Glas, is niet meer dan een naadloos vervolg op de wederwaardigheden van onze helden.
Williams is een prima schrijver die zijn lezers echt weet te pakken. De vaak uitzinnige belevenissen (één van de simulatie-werelden is bijvoorbeeld een keuken met levende slavorken en meer van dat soort onzin) wordt gecompenseerd door een eenvoudige no-nonsense schrijfstijl. Tevens slaagt Williams erin al zijn karakters een ontwikkeling te laten doormaken, zoals de opbloeiende liefde tussen Orlando (een machtige krijger in Anderland, maar in het echt een doodzieke jongen) en Hendricks, een opstandig pubermeisje.

Nou ja, hoe het ook zij, voor mensen die van het genre houden (sf/fantasy) lijkt Williams me absoluut een aanrader. Ik heb immers ook al weer deel vier op de plank liggen!