In een bos in Zweden tegen de Noorse grens, wordt een oude man tijdens de jacht doodgeschoten. Het is geen jachtongeluk maar een gerichte moord.
In Noorwegen verdwijnt Hedda Hellberg. Ze zou zo gezegd naar een soort van beauty-farm in Italie zijn om te bekomen van het overlijden van haar vader, maar ze is niet teruggekeerd, sterker nog, ze is er nooit geweest.
Hedae Hellberg en journaliste Nora Klemetsen hebben vroeger samen een kamer gedeeld op de universiteit. De man van Hedda vraagt Nora een artikel over haar te schrijven in de hoop dat mensen zich melden die haar misschien gezien hebben.
Nora duikt in de familie Hellberg en zoals dat in de meeste families is, zijn er ook hier geheimen die angstvallig geheim moeten blijven.
Nora heeft het zelf priv√© moeilijk na het overlijden van haar zoon Jonas, hij is omgekomen bij een huisbrand.
De ex van Nora, Henning Juul is ook journalist en heeft vrij genomen van de krant om de dader van de aangestoken brand te zoeken. Hij begeeft zich in gevaarlijke criminele milieus.
Je voelt zo aankomen dat beide verhalen ergens elkaar zullen kruisen.

vlot verhaal, goede actie en voldoende spanning om dit boek snel uit te lezen.
Goede cliffhanger naar een volgend boek uit de reeks.