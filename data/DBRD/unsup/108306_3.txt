Dat Colleen Hoover mijn favoriete New Adult schrijfster is, is totaal geen geheim. Iedereen mag en kan het weten. Ik heb het namelijk al vaker gezegd. Maar Miscchien ooit viel eigenlijk niet in de smaak, bij mij dan.

Vrij in het begin gaat Sydney door een moeilijke tijd, haar vriend is vreemd gegaan met haar beste vriendin. Colleen Hoover laat dit thema het hele verhaal door terug laat komen. Ridge heeft zelf een vriendin en Sydney is net gedumpt, eigenlijk heeft ze er zelf een einde aan gemaakt maar dat doet er nu niet toe. Vanaf het begin voel je al dat er een connectie tussen die twee is. En toch, ondanks dat Sydney weet dat Ridge een vriendin heeft probeert ze hem te versieren. Dat Colleen Hoover zoiets in Misschien ooit laat terug komen, had ik niet verwacht. Nee het is niks voor mij.

Al snel komt het betere deel van Misschien ooit naar voren. Namelijk die liedjes die Ridge en Sydney samen schrijven. Ik ben echt verliefd geworden op de liedjes. Het beste is, dat ze allemaal op youtube staan. Snel even kijken dus.

Colleen Hoover heeft in Misschien ooit wel een van de leukste personages gemaakt. Het gaat niet eens om Sydney of om Ridge. Het gaat om Warren. Hij heeft geniale uitspraken waardoor ik keer op keer moet lachen.

Voor meer recensies kijk op www.jaikevsdeboeken.nl