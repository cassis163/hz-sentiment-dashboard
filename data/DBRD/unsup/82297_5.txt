In je dromen ga jij is een buitengewoon helder geschreven, warm en hartstochtelijk boek. De personages komen echt tot leven onder Van der Krabbens pen; de drie Marokkaanse vrouwen zijn zo verschillend en toch voel en begrijp je ze alledrie, en zij elkaar, uiteindelijk. Van der Krabben kan erg goed de soms moeizame, maar in het hart altijd liefdevolle band tussen moeders en dochters beschrijven, zoals ze ook al deed in haar prachtige debuut 'Tot waar we kijken kunnen'. 'In je dromen ga jij' blinkt uit in de vele zintuigelijke gewaarwordingen die je het verhaal in slepen en je nog lang zullen bijblijven. Ze roept een kleurrijke wereld op, die voor veel Nederlanders onbekend is, maar de h√©rkenbaarheid is overal. Na het lezen sla je het boek dicht, wetende dat je de personages moet laten gaan, maar eigenlijk zou je ze nog veel verder willen volgen. Ik hoop op een vervolg en kijk in elk geval met graagte uit naar Van der Krabbens volgende boek.