Dit boek kreeg ik via Boeklezers om te recenseren. Het is een historische roman die zich afspeelt in Huizen 1906. De hoofdpersoon is Marrie een zeventien jarige vissersdochter. Haar vader overlijdt tijdens het botkloppen. Samen met haar moeder krijgt ze de zorg over haar zes zusjes. Wanneer ze Lammert ontmoet denkt ze een mooie toekomst tegemoet te gaan. Lammert is ook een visser en raakt gewond tijdens een visvaart. Hij belandt in Lemmer en bouwt daar een nieuw leven op. Hoe verloopt het Marrie en Lammert in de toekomst? Het verhaal is vlot geschreven, waardoor je dit boekje zo uit hebt.

Janine heeft zich goed laten informeren over de visserij in 1900, ook geeft ze goede details over de kleding, de werk omstandigheden en het huiselijke leven van de vissers. Persoonlijk vond ik de Huizense woorden, uitdrukkingen en visserstermen die ze in het verhaal gebruikt storend. Het had voor mij geen toegevoegde waarde, ook al zit er achter in het boek een betekenislijst. De titel Lieve hart blijkt dus ook zo'n uitdrukking te zijn en betekent een uitroep van verbazing. Ik snapte de titel voor die tijd dus niet. Al met al een leuk boekje om te lezen, vooral als je ge√Ønteresseerd bent in de visserij rond die tijd. Als toegift vertelt Janine nog iets over de geschiedenis van Huizen.

Erg leuk vond ik het persoonlijk kaartje dat Janine in het boek had gestopt.