Wanneer Mia samen met haar vader Gil, hun oude vriend Matthew gaan opzoeken in Amerika, krijgen ze te horen dat hij verdwenen is. Ze besluiten toch naar Amerika te gaan en hem te gaan zoeken. Zijn vrouw Suzanne maakt zich niet erg druk maar geeft ze wel aanwijzingen waar hij zou kunnen zitten. Op deze reis naar Matthew komen ze achter vele geheimen en raadsels. Mia heeft een speciale soort gave waardoor ze mensen heel goed kan aanvoelen maar begint aan zichzelf te twijfelen wanneer ze vast lopen.

In het begin vond ik dit boek erg lastig te lezen. Er werd namelijk geen gebruik gemaakt van aanhalingstekens tijdens dialogen waardoor ik niet begreep of Mia nou iets dacht of het zei. Toen ik erachter kwam dat dit iets is wat Meg altijd doet in haar boeken heb ik mij erover heen gezet. Het was een erg leuk boek om te lezen en ook nog eens heel dun dus je hebt het zo uit. Maar toch heb ik het 3 sterren gegeven, dit komt door de schrijfstijl. Maar ook door de leeftijd van Mia, ze is 12 jaar oud maar gedraagt zich veel ouder. Haar gedachten horen meer bij iemand van 14/15 jaar oud en dat was soms storend.

Het einde is erg goed uitgewerkt en ik had het niet zien aankomen. Hierdoor blijf je de hele tijd in spanning over wat er met Matthew is gebeurd. Het was een goed te lezen boek en ik wil Luitingh-Sijthoff bedanken voor dit recensie exemplaar.

Het is mogelijk dat mensen die Young Adult boeken lezen, dit boek niet oppakken door de leeftijd van Mia. Maar laat dit je niet tegenhouden want dit boek moet je zeker lezen! Ook is de kaft erg mooi, dustcovers zijn toch wel mijn favoriet!