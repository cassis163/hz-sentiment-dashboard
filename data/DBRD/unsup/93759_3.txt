Als lid van een leesclub heb ik dit boek gratis ontvangen.
Het boek komt langzaam op gang en er is veel feitelijke informatie over bijen verwerkt in het verhaal, wat het boek wat moeizamer leesbaar maakt. Wel past dit bij de hoofdpersoon Albert Honig. Albert is imker en vertoont autistische trekken. Zijn hele leven draait om het houden van bijen. Hij deelt zijn kennis daarover te pas en te onpas met het kleine aantal mensen in zijn omgeving. Verder begrijpt hij weinig van de mensen om hem heen en houdt hij erg vast aan zijn eigen structuur. Albert brengt zijn volwassen leven alleen door. In zijn jeugd is hij gefascineerd door zijn levendige buurmeisje Claire. Albert begrijpt weinig van mensen, maar nog minder van haar. Ze brengen wel dagelijks tijd met elkaar door, tijdens het verzorgen van de bijenkolonies. Vanaf hun vroege pubertijd beginnen ze uit elkaar te groeien en rond hun 20ste ontstaat er een ruzie over een familiekwestie. De rest van hun leven blijven ze naast elkaar wonen, zonder nog contact te hebben.
In het eerste deel van het boek is duidelijk dat Claire en haar zus zijn vermoord. In het tweede deel wordt de moord opgelost. Later wordt duidelijk hoe de verwijdering tussen Claire en Albert is ontstaan. Vooral die verwijdering is mooi omschreven en de spanning wordt zorgvuldig opgebouwd.