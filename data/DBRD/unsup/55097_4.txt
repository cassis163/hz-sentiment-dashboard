Intelligente legal thriller. Advocaat Doug Weaver neemt samen met Amandag Jaffe de verdediging op zich van zwerver Jacob Cohen die van moord wordt verdacht. Amanda's vader Frank verdedigt een misdadiger die ook van moord wordt verdacht. In beide gevallen zit er een bedenkelijk luchtje aan de zaak, maar het is lastig om te achterhalen wat er aan de hand is. De bewijzen in beide zaken zijn onomstotelijk - of toch niet?
De lezer weet al halverwege hoe de vork aan de steel zit en toch blijft de spanningsboog hoog. Je volgt de speurtocht van de advocaten naar het hoe en waarom en ziet hoe de moordenaar op zijn beurt probeert het onderzoek ten koste van alles te frustreren. Er volgt een moord en nog een moord; kunnen vader en dochter Jaffe hun cliÃ«nten van de doodstraf redden?

Goed, spannend verhaal! Margolin gooit eigenlijk bijna al zijn kaarten op tafel en weet je als lezer toch te blijven boeien. Dat is het kenmerk van de ware meester!