Nu eens een boek voor onze oudere kinderen, de pubers, jong­ volwassenen. Mocht uw kind niet van lezen houden, troost u, dit boek is ook verfilmd in april 2014. Dit boek vind zijn oorsprong ongeveer 10 jaar geleden. De schrijvers willen graag een boek schrijven over de tegenstelling tussen fietsers en bromfietsen in het verkeer. Op basis van verhalen van ouders van verongelukte kinderen ontstond zo ‘Wolken en een klein beetje regen’ in boekvorm en tegelijkertijd een theatervoorstelling, een schot in de roos. In 2011 ontstond het idee er een film van te maken en de titel werd ‘Booster’. Voor mij ligt dus de geschreven versie van het verfilmde boek.

Booster geschreven door Dirk Dobbeleers & Marc Hendrickx leest soepeltjes weg. Ze hebben samen vijf 12+ boeken geschreven. Indien het onderwerp: verkeersveiligheid u aanspreekt is het geschikt van 12­-99 jaar wat mij betreft. Zonder opsmuk, vrij direct beschrijft het een vrijstaat, een veroverd territorium door hangjongeren. met de benodigde ingredienten: graffiti, muziek, brommers, liefde, skateboards en BMX van snelheid verzekerd.

Brent Bauwens, getalenteerd BMX­er neemt het op tegen een gevestigd groepje jongeren o.l.v. Jimmy. Het draait uit op een straatrace met als inzet drie kussen van Ilse. De dramatische afloop had iedereen kunnen overkomen. Dat maakt het een heel realistisch verhaal.