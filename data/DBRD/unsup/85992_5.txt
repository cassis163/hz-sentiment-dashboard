Wat een geweldig einde heeft Isa Maron gegeven aan haar serie 'de Noordzeemoorden'. Ook in dit laatste boek draait alles om een moordzaak (een gruwelijke moord op een oud echtpaar) en de verdwijning van de zus van Kyra. Al lezende komen elementen uit de drie eerdere boeken terug om vervolgens verweven te worden tot een einde waarbij alle vier de boeken op een ingenieuze manier samenkomen.
Ik heb het in bijna een adem uitgelezen. De Noordzeeboeken van Isa Maron lezen allemaal heel prettig. Ik word helemaal het verhaal ingezogen en daarbij ook nog op een prettige manier verrast.
Ik vraag me wel af of dit boek als stand-alone boek ook te lezen is. In de eerste hoofdstukken moest ik af en toe even teruggrijpen op het vorige deel, om terug te lezen wie een genoemd persoon ook alweer was. Als vierde deel van deze serie vind ik het boek wel echt heel erg goed. Het krijgt daarom van mij vier sterren!