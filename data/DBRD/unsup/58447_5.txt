Marieke Lucas Rijneveld ziet wat wij niet zien en hoe! Ik sla haar debuut willekeurig open op bladzijde 97 en lees dit: "Op de tafel naast de nieuwe oormerken ligt mijn lichtblauwe badpak levenloos over mijn rugzak, een zakje naturelchips en een pakje Fristi ernaast. In het zwembad liggen de chipjes weleens op de grond, dan plakken de natte aardappelschrijfles aan je voeten als afgeweekte blaren en moet je ze er met de punt van je handdoek af wippen. Later zie je ze dan meegaan onder andermans voeten."
Haar zinnelijke verbeeldingskracht die ook haar poÃ«ziedebuut Kalfsvlies kenmerkt, weet Marieke Lucas Rijneveld in haar roman in te zetten om je als lezer compleet mee te zuigen in de beklemmende wereld van hoofdpersoon Jas. Jas' ontluikende seksualiteit, het geloof, haar verhouding met haar ouders en broer en zus, de zware deken van rouw, het boerenleven, de MKZ-crisis - weet u nog? : Rijneveld liet mij een wereld zien die ik vergeten was, maar die weer akelig dichtbij kwam. 'De avond is ongemak' liet mij niet meteen los toen ik de laatste bladzijde omsloeg. En dat is voor mij de kenmerk van een goed boek.