Het is een bekend feit dat er in Spanje veel honden op straat leven. Ze zijn altijd op zoek naar eten en drinken. En daarin schuilt een gevaar. Melle, een Hollands jongetje dat daar op vakantie is, komt ze tegen, op straat en in de duinen. Hij ontdekt dan dat hij een bijzondere gave heeft. Namelijk dat hij met ze kan praten! Hij verstaat wat ze tegen hem zeggen. Later in het verhaal komt hem dat goed van pas als hij een hond doodziek aantreft omdat hij vergiftigd vlees heeft gegeten. Het verhaal wordt dan heel spannend en ontroerend.

Maaike van Poelje heeft de belevenissen van Melle met veel gevoel beschreven. Het boek laat zien hoe er toch mensen zijn die zich het lot van de zwerfhonden aantrekken. Een mooi en informatief verhaal voor kinderen die, zoals bekend, veel van dieren houden.
Het boek is nu als luisterboek te koop via bol.com, www.Storytel.nl en voor leden gratis digitaal te leen bij de Luisterbibliotheek.