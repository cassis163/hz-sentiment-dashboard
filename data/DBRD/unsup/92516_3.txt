Zucht.... ik weet niet zo goed wat ik van dit boek moet vinden. Het verhaal boeide me matig; de schrijfsels van Alex vond ik wel aardig; het reageren op de schrijfsels van Jonathan was leuk gevonden... ontroerend vond ik het nergens, maar dat werd veroorzaakt door de karikatuurachtige personages.
Het blijft allemaal teveel op afstand, te onecht, te dwaas en daardoor raakte het me niet, wel een glimlach, nooit een lach.... nooit ontroerd, nieuwsgierig gemaakt maar nooit echt gegrepen.

Origineel opgezet boek, maar voor mij 'werkte' het niet... Foer kan wel schrijven, dat wel.. ik heb nooit de neiging gehad het boek weg te leggen, wilde er wel in blijven lezen. Extremely Loud and Incredibly Close ligt al klaar, maar zal nog even moeten wachten. Dit boek heb ik in het Nederlands gelezen en ik vraag me af of de originele Engelse versie me beter zou zijn bevallen .