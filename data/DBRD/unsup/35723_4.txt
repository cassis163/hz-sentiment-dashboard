Dit is een prachtig verhaal over Helena, wier jonge leven in Polen ontwricht was door de Tweede Wereldoorlog. Door toeval krijgt ze een kans om naar ‘een nieuwe wereld’ te gaan. Haar jongere zus Luzyna verzuimt op te dagen voor vertrek met andere jonge Poolse tieners naar ‘Little Poland’ in Nieuw Zeeland, een tijdelijk rustkamp voor Poolse oorlogswezen. De oudere Helena geniet niet van haar verraad en ze reist onder de naam en paspoort van haar zusje. Onderweg loopt het niet goed af met haar en in de rest van het verhaal lees je hoe ze om leert gaan met de gevolgen er van. Het verhaal is menslievend en romantisch. De historische feiten geven het boek diepgang en de natuur- en cultuurbeschrijving leveren veel couleur locale op.