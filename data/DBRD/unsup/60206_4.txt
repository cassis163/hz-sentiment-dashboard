De cover is enorm goed gekozen door Parelz. Het sluit helemaal aan bij de tijd waarin de verhalen in dit boek zich afspelen: rond 1926.
Ik heb dit boekje met plezier gelezen, het ene verhaal was wat meer à la Christie dan het andere, maar stuk voor stuk hebben de auteurs hun verhaal geschreven met respect voor de hoofdpersoon: Agatha Christie.
Alle vier de auteurs hebben een verhaal neergezet dat in niets overeenkomt met het verhaal van de andere auteurs, behalve dan wat hierboven schuingedrukt staat. Alle vier verklaringen zijn totaal verschillend en stuk voor stuk mooi om te lezen!
Een ieder die het boekje leest zal zijn/haar voorkeur hebben voor een bepaald verhaal. Mijn voorkeur gaat uit naar 'Demasqué' van Jean-Paul Colin (geweldig), meteen gevolgd door 'Vermist' van Carien Touwen (enorm goed). 'Groeten uit Pau' van Peter Ronner (goed) en 'De onbekende schrijver' van Johan van de Velde (wel goed) heb ik ook graag gelezen.

Ik waardeer dit boek met 4 sterren. ****