Neil Gaiman- Noorse Goden

Dit boek is een aanrader voor fans van Thor en Loki. Je krijgt een kijkje in hun avonturen en geschiedenis. Zo Leer je bijvoorbeeld hoe volgens de Noorse goden de wereld en de mensheid is ontstaan. Je leert nog meer streken kennen van Loki. Ook zijn kinderen komen uitgebreid aan bod. Het zijn dus losse verhalen over het leven van de goden. Ook Odin komt vaak voorbij. Soms moet je erom lachen, op andere momenten denk je bij jezelf: wat zijn die goden toch arrogant, gemeen of te misleiden! De chemie tussen Thor en Loki blijf ik geweldig vinden. En het feit dat hij steeds weer met dingen weet weg te komen, is geweldig.

Het is op een beeldende manier op papier gezet. Je ziet deze avonturen echt voor je ogen tot leven komen. Zo nu en dan zijn de namen best moeilijk. Ook moet je er soms goed bij blijven, omdat je zo nu en dan veel informatie voor je kiezen krijgt. Het is een leerzaam leesboek. Je kunt je na het lezen een heel goed beeld vormen, over hoe hun wereld eruit zag/ziet. En vooral krijg he te horen, hoe bepaalde dingen zijn gecreëerd door de goden.
Sommige hoofdstukken lezen vlotter dan andere. Vol met humor en bedrog.
De cover is echt mooi. Thor’s hamer! Hoe Thor aan zijn hamer is gekomen, lees je ook in dit boek. En waarom is de steel zo kort? Dingen worden goed beschreven en het mis vaak echt spannend ook.
Ik geef het boek 4****