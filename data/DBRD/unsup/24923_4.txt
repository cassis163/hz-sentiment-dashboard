Alma woont met haar ouders in een appartement in Buenos Aires, Argentinië. Elk weekend gaan ze naar hun buitenhuis op een eiland in de buurt van de stad. Daar leert Alma Carmen en Marito kennen, die bij hun oma wonen. Het klassenverschil tussen Carmen, Marito en Alma is groot, maar de kinderen zijn klein en hebben daar geen oog voor. Elk weekend spelen ze samen en Alma en Carmen zijn beste vriendinnen.

Alma wordt verliefd op Marito, maar als ze dan eindelijk zoenen, laat Marito in een briefje weten dat Alma hem moet vergeten, wat ze natuurlijk niet kan. Tegelijkertijd ontstaat er een verwijdering tussen Carmen en Alma.

Militaire staatsgreep
Tot zover lijkt Steen, papier, schaar op een Young Adult roman. Alma is een naïeve puber die haar eerste grote verliefdheid meemaakt en bij leeftijdsgenootjes buiten de boot valt. Maar vanaf deel twee neemt het boek een andere wending. Op 24 maart 1976 vindt in Argentinië een militaire staatsgreep plaats. Het onbezorgde leven maakt plaats voor onrust, alhoewel Alma’s ouders juist blij zijn dat er eindelijk eens ‘orde op zaken wordt gesteld’. Tegen die achtergrond krijgen Alma en Marito een relatie.

Lees verder op mijn website Verhaalkabaal!