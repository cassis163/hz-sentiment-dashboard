Op Goodreads en boekenblogs lees ik heel wat verschillende meningen over dit boek, maar zelf vond ik The Program een heerlijk boek. Ik heb van begin tot eind genoten en vond het een zeer origineel verhaal. Het boek stond al heel lang op mijn to be read lijstje, maar heeft ondanks die lange tijdspanne, mijn hoog opgebouwde verwachtingen meer dan waargemaakt.

Het belangrijkste thema in dit verhaal is de zelfmoord-epidemie en dat idee vind ik ontzettend interessant. Zelfmoord is een onderwerp waarover ik al vele boeken heb ik gelezen en wat me altijd blijft fascineren – en ik vind het tof om een dergelijk, toch enigszins zwaar onderwerp eens in een totaal andere setting te zien.

The Program is een super goed geschreven verhaal. Zowel de schrijfstijl als de herkenbare personages zorgen ervoor dat je gemakkelijk in het verhaal komt. De wereld waarin ons hoofdpersonage Sloane leeft, wordt goed geschetst. Het enige wat ik me blijf afvragen is waar die depressies onder jongeren vandaan komen en hoe dit heeft kunnen leiden tot een zelfmoord-epidemie.. Een tweede minpuntje is het feit dat er weinig actie zit in dit boek. Romantiek – en helaas helaas een love triangle – heeft en houdt de overhand.

Ondanks wat nalatigheden in de world building en de verschrikkelijke love triangle kan ik toch niet anders dan The Program vier sterren geven. De schrijfstijl zorgde ervoor dat ik het boek in één ruk moest uitlezen – en dat ik meteen verder ging in deel twee. En bovendien; wie kan zo’n mooie cover weerstaan?! Misschien niet geschikt voor fans van meer actievolle boeken, maar wie een keer iets anders wil lezen raad ik dit boek zeker aan.

Deze recensie is ook te vinden op Oog op de Toekomst.