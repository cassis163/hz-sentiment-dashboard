De weg van het water is het verhaal van Floor, een vrouw die tot bewindvoerder over het vermogen van haar zus is benoemd. Er is echter een oplichter die het heeft voorzien op dit vermogen. De vraag is of het Floor gaat lukken om te voorkomen dat de oplichter het vermogen in handen krijgt.

Trudi Rijks weet de spanning en vaart tot aan het einde in het verhaal te houden. Doordat het verhaal regelmatig wisselt tussen Floor en Buisman (de oplichter) leer je drijfveren van de belangrijkste personages kennen. De korte hoofdstukken maken het i.b. makkelijk om te zeggen "Ik lees nog even dit hoofdstuk uit en dan gaan we.", hoewel het risico bestaat dat je aan het einde van het hoofdstuk meteen doorgaat met het volgende hoofdstuk omdat je wilt weten hoe de strijd tussen Floor en de oplichter afloopt.

Een puntje van kritiek vind ik dat - hoewel het boek volgens de achterflap gebaseerd is op ware gebeurtenissen - sommige dingen ongeloofwaardig overkomen. Verder zitten er twee gebeurtenissen in het boek (de vergeten rugzak, de wolven) die enkel lijken te zijn toegevoegd om een extra spannend moment te creÃ«ren. Wat mij betreft had de schrijfster deze kunnen weglaten. Daarentegen had ik graag wat meer gelezen over hetgeen tussen Ram en Nelja Corp is voorgevallen. Ik had gehoopt dat toen de dagboeken van Bente werden gevonden hierover meer informatie zou komen. Zeker omdat het boek suggereert dat de gebeurtenissen tussen Ram en Nelja tot de instorting van Bente hebben geleid.