Stockholm Delete, het vervolg op Viproom is het tweede deel in de serie rond ex-crimineel Teddy en bedrijfsjurist Emelie.
Stockholm Delete is een verhaal over een mensen die proberen een aantal voorvallen die eerder in hun leven zijn gebeurd recht te zetten. Het vertelt over een criminele wereld in de top van de zweedse samenleving en hoe die handig gebruik maakt van kwetsbare mensen.

In een huis in Varmdo is iemand op beestachtige wijze vermoord. Degene die van de moord wordt verdacht wil dat Emelie de zaak voor hem zal behartigen alhoewel zij geen strafpleiter is. Zij neemt de zaak in het geheim aan. Het slachtoffer is dusdanig verminkt dat identificatie is uitgesloten.
Emelie onderzoekt de zaak, waardoor Teddy gedwongen wordt zich met zijn verleden bezig te gaan houden. De sporen leiden naar Mats Emannuelsson, die ooit door Teddy is ontvoerd.
De neef van Teddy, Nikola, gaat dezelfde criminele weg op die Teddy ooit ging. De drie hoofdpersonen Teddy, Emelie en Nikola raken verward in een smerig spel met een -gedeeltelijk- triest einde.
Het boek is opgebouwd in vijf delen onderverdeeld in achtenzeventig hoofdstukken en een proloog.
De staccato proza, die de schrijver veelvuldig gebruikt zal niet ieder zijn ding zijn net zoals de gebruikte schuttingtaal.