De Perfecte Moeder heeft niet alleen een indrukwekkende cover, ook het verhaal zelf is even pakkend en ontroerend.
Twee vrouwen, twee moeders, die elk hun eigen problemen hebben. Nelleke is een jonge vrouw die wanhopig tracht te ontsnappen aan haar grauwe jeugd en daarvoor een man verleidt die haar rijkdom kan bezorgen, maar de liefde volgt niet echt. Helena is een jonge vrouw die als kind zwaar mishandeld wordt en dit de rest van haar leven zal meedragen. De link tussen beide vrouwen wordt al snel duidelijk. Het boek vertelt hun verhalen in verschillende lijnen en verdeeld over korte hoofdstukken. Na de eerste paar hoofdstukken ben je snel helemaal mee in de tijdlijn. Verslavend boek met een heftig thema.