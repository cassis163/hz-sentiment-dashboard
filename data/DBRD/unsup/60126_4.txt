Everless is het debuut van Sara Holland. Een debuut waarin ze je meeneemt naar Sempera, het land waar het geld door je aderen stroomt. Vernieuwend concept waarbij je bloed om kan laten smelten tot geld. En dat geld kan je vervolgens weer oplossen in je drinken zodat je langer leeft.

Jules en Pehr, haar vader, zijn tien jaar geleden weggegaan uit Everless. Beter nog, weggejaagd. Nu leven ze in armoede, Pehr kan de huur van hun simpele huisje nauwelijks nog betalen. En Jules, oud genoeg, besluit hier in te grijpen. Ze gaat naar Everless om snel veel tijdgeld te verdienen in dienst van de rijke familie waar ze vroeger bij is opgegroeid. Eenmaal terug in Everless blijkt dat niets is wat het leek en komt Jules voor allerlei verrassingen te staan.

I remember Everless â€” its tapestry-lined hallways and gleaming bronze doors, its occupants flitting about in gold and silk and jewels. No Gerling would stalk you in the forest to slit your throat, but they are thieves all the same.

Hoewel het een uniek idee is voor een boek, is het niet de eerste keer dat er wat mee gedaan is. Everless doet namelijk denken aan de film In Time met Justin Timberlake waar ook levens-tijd gebruikt wordt als betaalmiddel. Ondanks dat weet Holland er haar eigen wending aan te geven. Het boek volgt grotendeels de standaard YA verhaalopbouw. Je leert op een rustig tempo de personages kennen welke vervolgens het avontuur in het boek aangaan. Net als in de meeste YA verhalen is de hoofdpersoon vrouwelijk en moet zij iemand helpen en daarbij zichzelf beter leren kennen door normen en waarden opzij te zetten.

Ondanks de standaard YA elementen vind ik het wel een verrassend boek. Niets is wat het lijkt en hoe verder je komt hoe meer je verrast zult worden door de plotwendingen. Na het vormen van de wereld, de personages en het opstarten van het avontuur komt het verhaal echt op gang en volgen gebeurtenissen elkaar op op sneltreinvaart. Sara Holland heeft oog voor detail en laat dit goed merken. Wel laat ze open eindjes achter, er zijn personen die verder uitgediept kunnen worden evenals verhaallijnen. Maar, gezien er een tweede deel nog dit jaar uitkomt heb ik goede hoop dat dit verder duidelijk wordt.

"An entire wooden table is occupied by young servants standing in a line, cutting mountains of root vegetables, and at another table, white-coated in flour, servants knead, pound, and cut rolls into shape. Two massive stoves lick flame into the room, and dozens of pots simmer, stew, and spatter, filling the room with scented steam."