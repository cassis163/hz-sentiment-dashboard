Het verhaal

Als Suzan Lemstra voor het kasteelbanket wordt gevraagd, wordt ze blij en zenuwachtig tegelijk. Na een moeilijke periode in haar leven kwam ze in Beekbrugge (NL) wonen. Suzan nu 32 jaar, is nu helemaal gelukkig als zelfstandig cateraar. Samen met haar vriendinnen Lotte (eigenaar van een tearoom) en Emma (eigenaresse van een bakkerij) vormen ze de Rozen van Beekbrugge. Ze zijn 3 happy singles en druk met hun samenwerking op het werkvlak. Natuurlijk horen hun vriendinnenavondjes er ook bij. Haar bijzondere tante Ysolde houdt een oogje in het zeil. Het dorpsfeest komt er snel aan en Suzan krijgt de opdracht voor het kasteelbanket. Ze heeft het er maar druk mee. Voor een momentje van ontspanning maakt ze een boswandeling en staat oog in oog met de knappe Lyam. Haar hart klopt direct en hij heeft zulke mooie ogen, dat ze direct struikelt en in het water beland. Ze wil zeker geen relatie, maar blijft Lyam overal maar tegenkomen. Hoe blijft ze het beste uit zijn buurt? En is dat wel mogelijk in een klein dorp? Je leest het in Smaak van liefde.

De elementen

Een vrolijke cover siert het boek. De titel is helder en geeft een tipje van de sluier. Smaak & liefde staan centraal in het mooie verhaal. In de vertelperspectief van 3e persoon lezen we over Suzan en wat zij meemaakt in het landelijk gelegen dorp Beekbrugge. Robert, een echte kasteelheer, geeft haar de opdracht voor het kasteelbanket. Dit is voor Suzan reuze spannend. Haar catering bedrijf heeft ze nog niet zo lang. Mede door haar vriendinnen is het een succesvol bedrijf.

Wilma Hollander schrijft in prettige leesstijl een luchtig verhaal over liefde, romantiek en soms wat tegenslag. Personages en omgeving worden goed beschreven en voordat je het doorhebt, zie je als lezer helemaal in het verhaal. Lyam is een beetje raadselachtige knappe verschijning. Cupido pakt gelijk zijn boog als Suzan hem voor het eerst tegenkomt. De liefdespijl raakt direct haar hart. Naarmate het verhaal vordert komt Suzan er achter wat er achter zijn masker schuilgaat. Aan het einde volgt er nog meer smaak & liefde, tot een mooi einde er op volgt.

Conclusie

Smaak van liefde is een mooi en luchtig liefdesverhaal, voor vele uurtjes leesplezier. Het is het 1e deel uit de trilogie van de Rozen van Beekbrugge. Deze eerste in de serie is zeker geslaagd!

Waardering:

3 sterren voor deze feelgood-roman.

Hartelijke groeten,|

Annette Overvoorde
Birdy's Boeken
https://birdysboeken.blogspot.com/2018/06/wilma-hollander-smaak-van-liefde.html