Ik ben best een langzame lezer. Maar door dit boek ben ik geracet! Ik kon echt niet stoppen met lezen. Alice in Zombieland staat daarom ook inmiddels bij mij op nummer #1 wat betreft favoriete boeken. Ik was zelfs een beetje treurig toen ik de laatste bladzijde gelezen had...

Vanaf de eerste bladzijde ben ik meegesleept in Zombieland. Het verhaal bevat zowel spanning, actie, romantiek, fantasy, humor en horror. Hoofdpersoon Alice is een erg leuk personage. Het enige minpuntje vind ik haar ietwat brutale reacties op momenten dat het helemaal niet nodig is. Alice stelt ook ontzettend veel vragen gedurende het verhaal (aan voornamelijk Cole). Maar dat vind ik juist wel handig om het Zombieland beter te kunnen begrijpen en ter verdieping. Persoonlijk zou ik ook nooit kunnen begrijpen hoe Alice beste vriendinnen kan blijven met Kat. Wat een arrogantie! Maar aan de andere kant maakt dat haar ook weer een sterke en een niet te missen, onvergetelijke persoonlijkheid. Alle personages in het boek zijn erg sterk en uitgebreid uitgewerkt. Want duidelijkheid over de personages vind ik altijd erg fijn. Dan weet je tenminste met wie je te maken hebt.

De hoofdstuktitels vind ik niet erg gepast. Het schijnen (grimmige) variaties te zijn op hoofdstuktitels uit Alice in Wonderland van Lewis Caroll. Leuk bedacht, maar niet erg geslaagd in mijn ogen.

Het boek leest ontzettend snel weg en is makkelijk te volgen. Ook de cover vind ik erg mooi.

Ik ga zeker de volgende delen lezen van deze 'White Rabbit Chronicles'-serie.
Want ik kan geen genoeg van Zombieland krijgen!

Dikke aanrader!