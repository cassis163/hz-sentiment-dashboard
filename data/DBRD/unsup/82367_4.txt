Deze auteur schreef meer dan 40! kinder- en jeugdboeken.
Haar psychologische thrillerdebuut ‪#AlsAllesDuisterWordt‬ won de Hercule Poirot Publieksprijs 2013 en stond op de longlist van De Diamanten Kogel 2013.

Ik las haar tweede thriller die enkele dagen geleden verscheen bij Uitgeverij Q. Met De Toeschouwers heeft de auteur een prachtig boek geschreven, dat ik dan ook in no-time heb uitgelezen.
63 korte hoofdstukken, wat ik altijd prettig vind lezen. Veel onderhuidse spanning, wat naarmate het boek vordert steeds verder opgevoerd wordt.
Duidelijke, heldere zinnen. Dat deze auteur al de nodige boeken op haar naam heeft staan moge duidelijk zijn.

Een internaat, een moord, de nodige pesterijen onder zowel de leerlingen als de leraren. En wat is er met Marion in het verleden gebeurt? Hier kom je gedurende het boek ook steeds meer over te weten, door de prachtig geschreven, schuin gedrukte hoofdstukken, die zich afspelen in 'de vlindertuin'

Als je éénmaal begint in dit boek, ben je niet meer te stoppen en wil je hem liefst zo snel mogelijk uitlezen. Hilde haar eerste boek moet ik nog lezen, maar stond al een tijdje op mijn lijstje na de vele lovende kritieken. Dit zal dan ook niet lang meer duren na het lezen van dit superboek! Een enorme aanrader waarin alles klopt. Opnieuw ben ik trots op het feit dat ik weer een hele goede auteur aan mijn lijst van NL/BE auteurs kan toevoegen.

4 hele dikke sterren!!