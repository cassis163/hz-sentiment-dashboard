Alter ego Kluun staat er slecht voor. Een vechtscheiding, kind,- en partneralimentatie tot gevolg maken zijn financiÃ«le situatie er niet beter op. Ondanks zijn verhuizing naar een piepklein appartement in Amsterdam zal hij op zijn uitgaven moeten letten. Het schrijven van zijn familieroman wil maar niet vlotten. Zijn ex dreigt, kinderen worden als chantagemiddel ingezet. Dan heeft hij ook nog een uitgever die een voorschot dreigt terug te vorderen. Tijd voor een winstgevende opdracht en daar wordt in voorzien. Hij krijgt een kans om naar Las Vegas te gaan om zijn oude schoolkameraad DJ Thor te interviewen voor een televisie-programma. Om de opdracht met zekerheid binnen te halen heeft Kluun overdreven in de daadwerkelijke band die hij met zijn 'vriend' Thor heeft. Op hun trip doet Kluun verwoede pogingen hem te interviewen, maar dj Thor houdt de boot af. Afleiding van vrouwelijk schoon en drugs wint.

De kracht van Kluun is dat zijn manier van schrijven ervoor zorgt dat je door wilt lezen. Zijn personage krijgt diepgang en als lezer leef je met hem mee. Kluun heeft het lef om fictie en werkelijkheid,met zichzelf als middelpunt, te verweven.