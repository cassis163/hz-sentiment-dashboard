Meave Brennan schreef dit boek meer dan 40 jaar geleden, maar ook nu is het nog actueel. De relaties in een gezin zijn van alle tijden, maar ook het gevoel wat opgeroepen wordt van de sfeer en de Ierse samenleving, waar katholiek en protestant niet goed samen kunnen gaan, zijn nog altijd actueel.

Delia en Martin Baggot leer je al snel kennen. Hun gevoelens en de sfeer in de relatie, maar ook de sfeer in huis, de inrichting en de sfeer die heerst in de Ierse samenleving wordt subtiel beschreven. Je voelt gelijk met Delia en Martin mee. Je voelt de blijheid, somberheid en leeft mee met de alledaagse gelukjes, of bedrukkende ongelukkigheden van hun huwelijk. Maar zus Min, vanuit wie het laatste verhaal is geschreven is iets minder sympathiek. Zij heeft weinig zelfkennis en na het lezen van dit verhaal vind je haar vooral zielig. Meave Brennan is fantastisch in sfeerbeeld oproepen, het voelt of je zo het huis van Delia en Martin bent binnengestapt en je even mee hebt gekeken in hun huwelijk. Ik had de Engelse versie willen lezen, maar mijn bibliotheek had deze niet beschikbaar, maar de Nederlandse vertaling is zeker heel goed en de illustraties zijn heel passend.