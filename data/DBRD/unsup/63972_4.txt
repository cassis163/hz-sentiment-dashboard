Iedereen kent Theo als broer van Vincent van Gogh. Dat hij ook zussen heeft, is minder bekend, maar hiermee maak je kennis in dit boek. De zussen Wil, Lies en Anna, maar ook de jongste broer leer je in dit boek kennen. Een mooi en boeiend kijkje in het leven van de familie van Gogh ; het leven dat zich afspeelt in de tweede helft van de negentiende eeuw.
Het verhaal wordt boeiend , duidelijk en in chronologische volgorde beschreven door de auteur. Alle thema’s uit de tijd van Van Gogh, zoals geloof, huwelijk, dood, opleiding en reizen komen aan de orde. In die tijd correspondeerde men met elkaar door middel van het schrijven van brieven. Willem-Jan Verlinden is er goed in geslaagd de brieven om te zetten in prachtig boek. Een boek mét foto’s, tekeningen en afbeeldingen van schilderijen. Het verhaal is nergens saai; een heerlijk boek.
Ik heb van het boek genoten en ik geef het 4,5 sterren.