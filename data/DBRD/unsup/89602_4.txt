Je leest over het enerverende leven van de Amerikaanse Allene. Een behoorlijk luxueus leven met de wereldgeschiedenis van eind 19e en eerste helft vd 20e eeuw op de achtergrond. Haar leven is uiteindelijk, zakelijk gezien zeer succesvol zo ook haar leven aan de buitenkant. Door enkele van haar 5 huwelijken komt ze in het societyleven terecht maar door eigen verdienste kan ze zich handhaven en bouwt ze het zelfs uit. Puur privé echter krijgt ze keer op keer enorme klappen.

Haar levensmotto is ‘courage all the time’ , doorgaan, niet omkijken. En inderdaad: steeds lukt het haar om de loop der gebeurtenissen haar kant op te laten draaien, het geluk af te dwingen en weer een vorm van geluk te vinden. Aan veerkracht ontbreekt het haar niet. Elke tegenslag komt ze te boven en brengt zelfs nieuwe mogelijkheden.

Als bezwaar bij dit boek kun je noemen dat Allene steeds wat op afstand blijft, gebeurtenissen worden feitelijk beschreven maar wat ze, bij alle vreselijke dingen die zich voordoen, voelt dat weet je niet. Daardoor kun je niet in de huid kruipen van de hoofdpersoon. Het gegeven dat van der Zijl journaliste is, heeft hier natuurlijk alles mee te maken. Ze verricht uitgebreid research en maakt daar op journalistieke wijze een verhaal van. Ze verzint daar geen emoties bij maar gaat alleen uit van de feiten, van archieven, correspondenties en krantenartikelen. Het echte verhaal is overigens bizar genoeg! In een interview vertelt de auteur over haar mooiste vondst.
'De brieven die ze aan het einde van haar leven aan haar stiefzoon schreef. Hij is een dolende ziel en ze geeft hem levenslessen. Courage all the time, schrijft ze. En: Je moet werken aan een sterk karakter. Je moet mensen niet te hard beoordelen. Je moet alles proberen. Find a way and if you don't find a way, ask help. Dat soort voor de hand liggende maar toch ook ook heel slimme dingen.'

Bijzonder en boeiend is het inkijkje in ontstaan en ontwikkeling van de relatie tussen prins Bernhard en prinses Juliana. Allenes rol hierbij is best belangrijk geweest. Ze stond notabene op de eerste rij bij de doop van prinses Beatrix. Zeker genoten van dit boek!