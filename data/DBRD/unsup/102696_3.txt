Een verhaallijn over enkele overlevenden van de tsunami die elkaar na het gebeuren gevonden hebben. Ze vormen een groepje dat wraak wil nemen op een Amerikaanse predikant die verkondigde dat de tsunami goed was omdat het alle zondaars weggespoeld had.
Daarnaast is er een verhaallijn met Grip, hij is beveiliger van het koninklijk huis in Zweden. Hij wordt speciaal gevraagd te helpen bij een onderzoek van de Amerikanen. Grip heeft een relatie met een Amerikaanse man die hij enkele keren met een probleem geholpen heeft, laat ik het zo voorzichtig uitdrukken.

Er wordt veel rond elkaar heen gedraaid en gedanst in dit boek. Het is soms helemaal niet duidelijk wie wie is. Niet dat je de naam niet kent, maar je weet gewoon niet in welke hoedanigheid. Het is constant een zoeken naar iemand onzichtbaar.
Ik vond het een moeilijk boek, ingewikkeld om te volgen. Ik las ergens een recensie dat je het boek twee keer moet lezen, misschien is daar wel iets van, maar daar is het dan weer net niet spannend genoeg voor.