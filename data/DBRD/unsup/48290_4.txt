Voor het eerst openbaar een recensie schrijven, best spannend. Ik heb het nu eenmaal beloofd op het moment dat ik me inschreef om mee te doen aan de buzz actie rondom het nieuwe boek van Sebastiaan Fitzek Het Joshuaprofiel.

Het boek begint met een lugubere passage uit 'de Bloedschool' het debuut van de thriller schrijver Max Rhode. Dit boek blijft als het ware als een rode draad door het verhaal heenlopen. Max is een niet zo succesvolle schrijver die samenleeft met zijn vrouw Kim en hun pleegdochter Jola.
Een man die op sterven ligt vertelt Max dat hij geen overtredingen mag maken van Joshua. Wie is deze man, wie is Joshua?
Het verhaal gaat in een treinvaart, het heeft veel actie en is humoristisch geschreven. De korte hoofdstukken zijn vanuit verschillende personages geschreven en het boek is van de eerste tot de laatste bladzijde spannend. Hier en daar wat over de top maar dat mag de pret niet drukken.

Actuele thema's als pedofilie, kindermishandeling en big data komen aan bod.

Ik vond het een leuke ervaring om met vele anderen dit boek te mogen lezen. Dank aan The House of Books en Hebban voor het beschikbaar stellen van het e book. Ik doe graag nog eens mee.