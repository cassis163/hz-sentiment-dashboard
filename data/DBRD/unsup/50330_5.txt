Wow, wat een boek. Oog om oog is zeker niet enkel en alleen een young-adult genre. Dit is een toppertje die iedereen zou aanspreken, ongeacht je leeftijd. Het boek gaat over een jongen Jan-Jaap die na het verhuis naar een andere school heel erg gepest wordt door Ivar en zijn 'vrienden'. Het leuke aan dit verhaal is de manier waarop Buddy Tegenbosch dit brengt: We maken eerst kennis met de Jan-Jaap in het heden en na ieder stukje uit het heden krijgen we plots het jongetje die gepest wordt te horen. Tot op een punt in het boek dat hij dezelfde keuzes moet maken als in het verleden. Zal hij het anders doen?
De schrijfstijl is ook zeer goed. Heel erg vlotte zinnen wat maakt dat het boek leest als een trein. Het verhaal bevat de nodige suspence, tot op een punt dat je jezelf plots in een actiefilm waant en je hartslag heel erg hoog piekt.
Een aanrader voor iedereen!