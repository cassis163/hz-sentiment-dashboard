Rusland 1953, ijzige kou, verschrikkelijk regime van Stalin, honger, mensen die anderen verraden om zelf te kunnen blijven leven, niemand is zijn leven zeker en dan loopt er nog een kindermoordenaar rond. Ontzettend goed wordt de beklemmende sfeer beschreven van het toenmalige Rusland. Ik heb lang gedaan over dit boek, ik weet niet waarom want ik vond het prachtig geschreven. Misschien, zoals iemand voor mij al schreef, omdat je het zeer zorgvuldig leest/wilt lezen. Absoluut een aanrader, dit is geen boek voor zo maar even tussendoor, het verdient al je aandacht!