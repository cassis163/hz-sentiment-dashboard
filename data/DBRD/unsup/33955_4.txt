Uit de pers kennen we deze zaak van de dood van Murat Idrissi en de ongewilde betrokkenheid van de twee Marokkaans-Nederlandse meisjes Thouraya en Ilham, beiden migrantendochters. Tommy Wieringa beschrijft op meesterlijke wijze hun naderend en onafwendbaar noodlot. De lezer ziet het voor zich, ruikt hun angsten, ruikt de alles verstikkende lijkengeur die zich nooit meer zal laten verdrijven, met welke bloemengeur dan ook. Prachtig proza van een grote schrijver. De proloog "Zo begint het" is knap geschreven maar kan wat mij betreft sterk ingekort of liever zelfs weggelaten worden. Vandaar 4 sterren in plaats van 5.