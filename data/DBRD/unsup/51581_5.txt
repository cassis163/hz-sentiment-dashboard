De Japanse auteur Shusaku Endo (1923-1996) baseerde De Samoerai grotendeels op historische feiten.
In deze roman schijnt er een conflict te bestaan tussen het historisch erfgoed van Japan enerzijds en het christendom anderzijds. De roman ontleent dan ook vooral zijn kracht uit de morele dilemma's waarmee de protagonisten dagdagelijks worstelen en de foute keuzes die hieruit dikwijls volgen.
De hoofdpersonen samoerai Hasekura en pater Velasco hebben het verlangen naar Japan als vaderland met elkaar gemeen. Velasco heeft bovendien nog eens zijn alles verterende ambitie. Maar wat is ambitie eigenlijk anders dan de drang het eigen leven zin te geven?
De Samoerai is zoâ€™n boek dat je met allerlei vragen en speculaties laat zitten: over die ene Japanner in een dorp in Mexico, over het fanatisme van de toenmalige christenen, over de ongelooflijke feodale wreedheid enzovoort.