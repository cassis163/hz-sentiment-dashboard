In het begin had ik mijn twijfels, kan dit boek me goed vermaken? Nu ik het uit heb kan ik dit beantwoorden met een volmondige ja! Wat een heerlijk boek door en over twee prachtige en bijzondere meiden. Antiglamour neemt je mee in de wereld van deze twee actrices. In 300 pagina's schrijven ze over hun verleden en het heden. Ze hebben het over werk, onzekerheden, spiritualiteit, mannen, Amsterdam, make-up tips, liefde, uitgaan tips in Amsterdam, sex, reizen, muziek, religie, familie & vrienden, films en heel veel meer. Je kan merken dat het twee hartsvriendinnen zijn. En ondanks dat het veel gaat om vrouwenzaken blijft het boek interessant tot op het eind. Misschien omdat ik fan ben en zoveel mogelijk wil weten over deze twee meiden. Ook komt dit vooral door de openhartigheid, de dames nemen geen blad voor de mond. Dat maakt dit boek vooral ontzettend puur! Je krijgt een rondleiding door een groot gedeelte van hun leven. Naast alle (geschreven) tekst is dit boek ook rijk aan prachtige foto's en tekeningen. Na het lezen van dit boek, kan ik je zeggen dat ik verlang naar een deel twee. Daarom is dit een aanrader voor iedereen die fan is van deze actrices. En voor de dames, jullie doen leuke tips op waar deze meiden shoppen in Amsterdam. Wat favoriete make-up en kledingmerken zijn en waar je dat allemaal kunt kopen in Amsterdam.