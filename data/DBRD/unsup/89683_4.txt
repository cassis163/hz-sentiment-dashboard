Voor mij was dit boek een eerste kennismaking met Philip Kerr en zijn hoofdpersonage Bernie Gunther. Wat kan die man goed vertellen. Een verhaal dat doorspekt is met allerlei historische weetjes en leuke tierelantijntjes. Als het ware een echte streling voor het brein. Geen overdaad, net voldoende gedoseerd maken ze het verhaal aangenaam leesbaar. Hierdoor wordt het hoofdverhaal zowaar bijna een bijzaak. Een klassiek detective verhaal gebracht op een filmische manier waarin Humphrey Bogart zo de rol van Bernie had kunnen spelen. Grote klasse dus.
Spijtig dat zo'n talent zo vroeg van ons is heen gegaan (+03/2018). Er zou nog een laatste boek in 2019 verschijnen met Bernie Gunther. Ik kijk er alvast naar uit.