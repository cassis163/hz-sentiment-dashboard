Myron Bolitar, gewezen sportheld, is nu sportmakelaar. Hij vertegenwoordigt in dit boek tennissers. In het verleden vertegenwoordigde hij Valerie Simpson een rijzende ster, maar om de een of andere reden ging het snel weer bergafwaarts met haar. Nu heeft ze een nieuwe afspraak met Myron gemaakt want ze wil haar carriere nieuwe leven inblazen.
Het is de tijd van de US open en Myron is er om zijn laatste pupil, Duane Richwood te volgen, een mannelijke speler die de sterren van de hemel speelt. Ook Valerie is er, maar ze wordt overdag tussen andere toeschouwers, vermoord.
Myron wil uitzoeken wie haar vermoord heeft en komt terecht bij een oude, andere moordzaak. Hij begint te roeren in een stinkend potje en dat wordt hem niet in dank afgenomen.

Een matig boek deze keer, zeker niet de beste van Harlan Coben. Er zit zoals altijd wel humor in het boek, maar het eindigt ook wel wat wrang. De gerechtigheid die er normaal is, die ontbreekt een beetje.