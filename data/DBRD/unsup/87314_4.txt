Toen ik over de samenwerking met Bill Clinton las, was ik behoorlijk sceptisch. Ik bedoel, ik ken die man alleen van 'I did not have sexual relations with that woman.' En hij ging een thriller meeschrijven? Sja...
Toch moet ik bekennen dat het me goed is bevallen! Ik ken het werk van James Patterson niet, maar het is duidelijk dat er veel achtergrondinformatie over het Witte Huis en het presidentschap in verwerkt is en ik denk toch dat Clinton hier voor een groot deel verantwoordelijk voor is geweest.

Het thema is echt ontzettend actueel. Erg grappig zelf, want een paar weken geleden sprak ik met een vriendin over dit onderwerp. Zij is hacker bij defensie (ja wow, wat een toffe job he!) en toen hadden we het dus over de mogelijkheden van technologie in deze tijd. Al die apparaten met wifi, zoals je electra en je koelkast... En een paar weken later lees ik dus dit boek.

In De President is Vermist wordt Amerika gekweld met een levensgevaarlijk virus dat de toekomst van het land op het spel zet. Zo erg zelfs, dat als het virus wordt geactiveerd, Amerika als derdewereldland zal eindigen. Wat volgt is een complexe zoektocht door de president en zijn team, vol intriges en verraad. Wie is er nog te vertrouwen?

Het begin van het boek geeft vrij veel achtergrondinformatie over het Witte Huis en dit maakt het wat eentonig om te lezen. Saai zou ik het niet noemen, want het was wel erg interessant. Ergens slaat het om en wordt je uitgenodigd om vanaf de eerste rang mee te spelen met het kat-en-muisspel dat plaatsvindt. Je wil als lezer ook graag weten wie er wel en niet te vertrouwen zijn en de schrijfstijl helpt je mee om in het verhaal te klimmen. Ondanks dat het nergens Ã©cht spannend werd, bleef het interessant genoeg om de aandacht vast te houden en dat het onderwerp zo actueel was, hielp daar zeker aan mee.