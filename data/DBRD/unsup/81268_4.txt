Dit boek is een goed debuut van de Noorse schrijver Jorgen Brekke. Het verhaal speelt zich afwisselend af in Trondheim en Richmond, in beide steden is een gevild en onthoofd lijk aangetroffen. Wat is het verband tussen deze zaken? De Noorse inspecteur Odd Singsaker en de Amerikaanse Felicia Stone gaan samen achter de verdachten aan en proberen het raadsel te ontrafelen. Ook is er nog een verhaallijn uit de 16e eeuw, hierin kom je steeds meer te weten over de monnik en het Johannesboek.
Af en toe is het erg luguber en soms zijn de gebeurtenissen net iets te toevallig maar verder heb ik dit boek met veel plezier gelezen en hoop op meer van deze schrijver.