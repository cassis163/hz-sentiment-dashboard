Onsterfelijk gaat over een 17 jarig meisje genaamd Pia. Pia is onsterfelijk, haar huid is zo dik dat niks erdoor heen kan prikken en dus kan ze niet bloeden. Haar huis noemt ze Little Cam. Een wetenschappelijk onderzoekscentrum midden in de jungle. Hier is het Immoaris team (een groep wetenschappers) bezig met wetenschappelijk onderzoek om mensen onsterfelijk te kunnen maken. Pia is de eerste onsterfelijke die ze gecreÃ«erd hebben en dus word ze regelmatig getest. Ze testen haar uithoudingsvermogen en haar geheugen, maar ook haar gevoel voor compassie en veel verschillende andere dingen. Al sinds ze klein was word ze opgeleid en opgevoed door deze groep wetenschappers. Pia voelt zich eenzaam en onbegrepen omdat ze de enige onsterfelijke is. Alle mensen van wie zij houd, zullen op een gegeven moment dood gaan, maar zij zal blijven bestaan. Daarom wil ze als ze oud genoeg is en alle testen heeft doorstaan, super graag in het Immoaris team om met hen nog meer onsterfelijken te maken. Maar wat als de mensen waarvan je houd en van wie je denkt dat ze het beste met je voor hebben, ook andere gezichten blijken te hebben?

Daarnaast zijn er strenge regels in Little Cam. Spullen en materialen uit de buitenwereld zijn verboden, en Pia mag niet buiten het terrein van Little Cam komen. Er staat een groot hek rondom het terrein met stoom erop. De wetenschappers zeggen dat dat voor de veiligheid is, omdat de mensen in de buitenwereld nog niet klaar zijn. Pia snakt naar de vrijheid, en naar informatie over de buitenwereld. Ze kan gemakkelijk uit haar hoofd wetenschappelijke formules uitrekenen, maar weet maar weinig over de wereld. Als het haar lukt om een keer stiekem te ontsnappen, gaat er ook een wereld voor haar open...

Het boek is origineel en goed uitgedacht. Het contrast van de manier van denken over het leven door de wetenschappers en de mensen die in de jungle leven is intrigerend. Ik heb erg van dit boek genoten en het heeft me tot het einde geboeid. Het einde is goed uitgewerkt en het boek geeft je ook stof die aanzet tot nadenken. Op de achterkant staat een quote "Is het een thriller of is het sciencefiction?" Ik weet het eerlijk gezegd zelf ook niet zo goed. In eerste instantie denk je sciencefiction, maar er zit zeker een thriller achting randje aan. Ik kan dit boek aan iedereen aanraden die eens toe is aan een origineel sciencefiction boek!