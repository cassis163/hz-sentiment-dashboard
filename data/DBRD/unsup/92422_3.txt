De Amerikaanse historicus H.W. Brands heeft een lijvige biografie geschreven over Ronald Reagan, president van de Verenigde Staten van 1981 tot 1989. Na een korte introductie over de gebeurtenis die de impuls vormde voor het besluit van Reagan om een politieke carri√®re na te streven vertelt de schrijver in chronologische volgorde het levensverhaal van de latere president.

Het is een toegankelijk geschreven boek dat vertelt over de opmerkelijke loopbaan van een man die begon als sportverslaggever op de radio, daarna in films speelde en via een belangenorganisatie voor de rechtenvrije van acteurs opkwam. Na voor General Electric te hebben gewerkt kwam de overstap naar de politiek die via het gouverneurschap van California leidde tot het presidentschap van de Verenigde Staten.

De schrijver gaat uitgebreid in op vele maar niet alle grote onderwerpen uit de periode als president. Hij is daarbij alleen kritisch als dat onvermijdelijk is zoals in de hoofdstukken waar de Iran-Contra affaire te sprake komt. Toen Reagan aan de macht was werd in de media vaak het beeld geschetst van een niet al te slimme bejaarde die eigenlijk te oud was om te regeren. Dit komt in het boek niet naar voren maar de indruk wordt wel gewekt dat de president veel aan zijn medewerkers overliet.

Na meer dan 800 pagina's lezen lijkt Ronald Reagan een ondoorgrondelijke en afstandelijke man te zijn geweest en weet je nog steeds niet wat precies zijn verdienste is geweest of wat aan zijn staf toegeschreven kan worden.