Samenvattig
Gwendy Peterson gaat dagelijks een lange trap op, suicide stairs, om aan haar conditie te werken. Op een dag wordt ze aangesproken door een man die haar een geschenk geeft; een knoppenkist. Sinds dat ze de kist in haar bezit heeft veranderen veel dingen in haar leven.

Leeservaring
Het boek is gebonden en voorzien van een papieren omslag. Het formaat van het boek is vrij klein. Het lettertype en de regelafstand is vrij ruim waardoor je mede ook door een makkelijke schrijfstijl “door het boek heen vliegt”. Het boek is tevens voorzien van enkele illustraties wat het boek zeker iets extra’s geeft.
Zoals reeds aangegeven leest het verhaal makkelijk weg. Korte zinnen in begrijpelijke taal en korte hoofdstukken.
Het verhaal zelf heb ik als redelijk oppervlakkig ervaren. Hier een daar een korte opsomming van gebeurtenissen die meer uitgediept hadden kunnen worden. Ik heb veel van Stephen King gelezen en als ik het vergelijk met andere boeken van zijn hand is dit verhaal minder uitgebreid uitgewerkt en niet echt spannend. De personages en de omgeving waar het verhaal zich afspeelt blijven oppervlakkig.
Het uiterlijk van het boek is een lust voor het oog. Het verhaal vond ik helaas een beetje tegenvallen, ik had er meer van verwacht. Toch heb ik dit boek als leuk tussendoortje ervaren.