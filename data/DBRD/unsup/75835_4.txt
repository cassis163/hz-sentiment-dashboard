Nadat ik in december een paar hoofdstukken van dit boek had gelezen was ik even bezig in een ander boek. Nu heb ik hem laatst toch weer opgepakt en daar had ik zeker geen spijt van!

Het duurde voor mij wel even om in dit verhaal te komen .Maar nadat de wereld en de personages voor zo goed als kon geïntroduceerd waren zat ik er helemaal in. De gevechten en avonturen van de Zoekers waren geweldig om te lezen. Tussendoor speelt er natuurlijk ook nog liefde en familie mee in het verhaal maar ik vond de actiescènes vooral erg goed geschreven. De rest van het verhaal liep wat minder vlot maar dat was voor mij prima te doen. Ik vond wel dat de wereld naar mijn idee niet helemaal goed beschreven was. In het begin van het verhaal had ik namelijk erg het gevoel dat het zich in de middeleeuwen afspeelde maar naderhand blijkt dat het juist om een futuristische wereld draait en dat de Zoekers zich houden aan oude tradities waardoor ze in hutjes in Schotland wonen.

De personages veranderen naar mijn idee wel erg in het verhaal. Sommige gaan er heel erg op vooruit en andere juist niet. Zo mocht ik John in het begin van het verhaal eigenlijk totaal niet en vond ik hem ook een minder karakter om over te lezen maar in de loop van het boek veranderde dat. (Als je het gelezen heb dan begrijp je wel wat ik bedoel denk ik.)

Het boek was zeker geen tijdverspilling en ik heb het met veel plezier gelezen. Ik ben dan ook zeker erg benieuwd naar het volgende deel in de serie!