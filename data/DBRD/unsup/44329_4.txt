Wat een heerlijke tijd heb ik gehad in de Extramedura tijdens het lezen van Ellen Gerretzen haar debuut Bloedbruiloft. Dat het een debuut is verbaast me, dat deze vrouw kan schrijven had ze al bewezen in Schaduwspel, haar 2e boek wat ik als eerste las. Dit is haar eerste boek, maar je zou zeggen dat deze auteur al een hele reeks boeken op haar naam heeft staan, zo geweldig schrijft ze! Vol overtuiging en geloofwaardigheid zet ze haar karakters neer. Maar ook de omgeving alsof je er zelf bij bent en in het boek meespeelt. Wie zit er achter de moord die een klein dorpje in zijn greep houdt? Ook in dit boek weer heerlijke spanning (die in schaduwspel nog een versnelling hoger gaat!), en als je uiteindelijk denkt te weten hoe het zit en denkt dat het gevaar (enigszins) geweken is, komt er van een ander spoor nog een trein die het verhaal nog even door laat denderen. Ik ben erg blij dat ik boek 3 (Verdorven) nog tegoed heb en moet me denk ik inhouden om deze ook niet in een mum van tijd uit te lezen!