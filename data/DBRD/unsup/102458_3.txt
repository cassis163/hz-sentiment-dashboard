leuke uitwerking,Dean Koontz' boeken verkopen als warme broodjes, onder andere omdat hij hetzelfde thema en dezelfde hoofdpersonen in elke nieuwe titel zo leuk weet te verpakken. Ook in Wie goed doet is het thema 'achtervolging' en zijn de hoofdpersonen een jonge man met onverwachte kwaliteiten en een jonge vrouw met een sterk karakter.
Dit begon al in Het Franciscus complot, een van de eerste boeken van Koontz die in Nederland met groot succes vertaald werd, en werd met succes vervolgd in o.a. Weerlicht (een van mijn favorieten) en De deur naar december.
In Wie goed doet is de hoofdpersoon metselaar Timothy Carrier en de jonge vrouw Linda Parquette. Deze naam is overigens van een échte vrouw, die de  zoals Koontz zelf op de laatste pagina van het boek zegt - 'dubieuze eer' heeft gekregen haar naam in een boek van Koontz vermeld te zien, door een wedstrijd te winnen. Een wedstrijd voor een goed doel natuurlijk.
Wie goed doet is een meeslepend boek. Je zit direct midden in het verhaal als je leest hoe Tim op een avond in zijn favoriete kroeg benaderd wordt door een vreemde man die blijkbaar denkt dat Tim een huurmoordenaar is. Als later de échte huurmoordenaar arriveert, en denkt dat Tim de opdrachtgever is, stijgt de spanning al ten top. Want wat zou je zelf zeggen in zon geval? Koontz is een meester in scherpe en haarfijne dialogen, en daar zit Wie goed doet weer vol mee. Ruim 400 paginas wordt de lezer meegesleept terwijl Timothy en Linda, het beoogde slachtoffer, kriskras door het land reizen om een oplossing voor het raadsel te vinden. Dat Koontz zich echt kan inleven in zijn hoofdpersonen vond ik echter heel fraai blijken uit de scène waarin de huurmoordenaar een leegstaand huis binnendringt - denkt hij.
Géén openbaring, dit nieuwste boek van Koontz, wél gedegen, met warmte en gevoel neergezet, met humor waar het kan en geweld waar het niet te vermijden is. Een boek om te hébben.