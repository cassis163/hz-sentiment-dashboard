Wat de jongen zag kent een mager verhaal, waarvan al heel gauw duidelijk is welke kant het opgaat. De enige spanning schuilt in de vraag hoe een gezinnetje gezamenlijk 'een probleem' oplost.

De insteek van Ben McPherson is origineel. De aanvang van het boek wekt de nieuwsgierigheid, maar zodra je door hebt hoe het - ongeveer - zit, is er weinig meer aan. De auteur vervalt in gesprekjes, theorietjes en oppervlakkigheid. De uitdieping van de karakters houdt niet over. Het einde is aardig gevonden, edoch weinig bevredigend.

De schrijfstijl is prima in orde. De uitwerking net niet helemaal. Het is te soft; peper, zout en scherpte ontbreken. Iets te voorzichtige debutant?

[spanning 2, plot 2, schrijfstijl 4, leesplezier 3, originaliteit 3, psychologie 2]