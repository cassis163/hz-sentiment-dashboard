Ik las ‘de Ontbijtclub’ in één keer uit en heb echt genoten van dit ontspannende verhaal waarin de hoofdpersonages leren om verder te kijken dan je vooroordelen en ontdekken dat je door een speling van het lot soms zaken lijkt te vinden waar je niet naar op zoek was. De vier verschillende perspectieven wisselen elkaar regelmatig af en zorgen ervoor dat het nooit te eentonig wordt. Dat elk hoofdstuk begint met een gequoteerde levenswijsheid, lijkt ook mooi bij dit verhaal te passen.