(Deze auteur komt op de Dutch Comic Con 31 maart en 1 april 2018).
Dit boek neemt je mee, naar de meest zenuwslopende 54 minuten, uit het leven van een groep leerlingen. De doodsangst overheerst, maar de wil om te leven is nog groter.
Op een rustige eerste schooldag, is er altijd een toespraak. Bijna alle leerlingen zitten dan in de aula te luisteren. Dit is het moment om toe te slaan. Het moment om wraak te nemen op iedereen die je leven heeft verpest. Het is een actueel verhaal, het gebeurt immers nog te vaak in de verenigde staten. Er hoeft maar een persoon door te draaien en toegang te hebben tot een wapen. De schutter in dit boek richt een bloedbad aan. Je komt steeds meer te weten over wat hem tot deze daad gedreven heeft. Het valt niet goed te praten. Maar toch leer je de mens kennen, achter de schutter.
Je ziet het verhaal door vrij veel ogen en vanaf verschillende kanten. Per minuut wordt deze hele vreselijk beangstigende toestand beschreven. Het raakt mij ontzettend diep. Want dit schetst een zeer reëel beeld, over hoe zo’n situatie zich echt zal voltrekken. Dit maakt het zo aangrijpend dat het een echte pageturner is. Het gebruik van social media heeft ook een rol in dit verhaal. Dat is origineel weergegeven.
De klok tikt door….Wie komt er levend uit deze schietpartij en wie niet. Verdriet. Angst. Schuld. Onschuld. Wraak. Het zijn allemaal aspecten die aan bod komen.
In het begin vraag je, je soms af: waarom zoveel verhaallijnen? Maar ze komen allemaal samen en worden een geheel. Heel knap gedaan! 5*****