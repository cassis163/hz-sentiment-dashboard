De verzekering is de derde thriller voor volwassenen van de hand van de nu 65-jarige Joost Heyink. In 2008 verscheen zijn eerste thriller proefverlof. De in psychologie afgestudeerde auteur schreef ook 11 kinderboeken.

Tim Henderson is de hoofdpersoon in De verzekering en het verhaal is beschreven in de ik-vorm. Tim, auteur, heeft een plot voor een nieuw boek bedacht. Samen met zijn vriendin besluit hij tot het schrijven van een non-fictie boek, de verzekeringsfraude wordt werkelijkheid. Nadat Tim in Colombia ervoor heeft gezorgd dat zijn lichaam voor de crematie met Laura word teruggevlogen duikt hij onder. Bij terugkomst in Nederland lijkt zijn plan in duigen te vallen als Laura toch haar eigen plan lijkt te volgen.

Heyink heeft met Tim een naïeve hoofdpersoon gecreëerd bij wie sommige dingen toch wel iets te makkelijk lijken te gaan. Na één ritje al de goede persoon en alles direct en zonder problemen geregeld. Het gaat te gemakkelijk en dat maakt het wat ongeloofwaardig. Toch lijkt ieder detail te kloppen, geen enkel los eindje is er te bekennen. Met boeiende plotwendingen weet Heyink te boeien, met een onverwacht einde toch de lezer op het verkeerde been te zetten.
Drie sterren voor deze vermakelijke thriller.