Van Josha Zwaan had ik haar eerder geschreven boeken al gelezen, vooral Parnassia vond ik een prachtig boek.
Toen ik hoorde dat ze een boek geschreven had over haar zoon Jim die een nierziekte had en heeft moeten dialyseren wilde ik erg graag dat boek lezen.
Vooral ook omdat ik zelf een zoon heb die nierfalen heeft en ook moet dialyseren.

Zijspoor gaat over Jim, die een ernstige nierziekte krijgt met de gevolgen van dien.
Het is een zeer persoonlijk geschreven boek die de emoties en angsten beschrijft waar het gezin mee te maken krijgt.
Een indrukwekkend en aangrijpend verhaal, hoe moeilijk het ook voor haar zoon is die eigenlijke gewoon student wil zijn zonder allerlei ziekenhuis en doktersbezoeken.
Ook voor de andere leden van het gezin is het een moeilijke tijd, tevens besef je ook hoe belangrijk een orgaandonor is.
Ze slaan zich er met zijn allen doorheen, angst en wanhoop van hoe het allemaal zal gaan worden zo mooi bschreven in dit boek.
De dagboekaantekeningen uit die tijd worden gebruikt om alles zo goed mogelijk weer te geven.
Een erg indrukwekkend boek om te lezen.