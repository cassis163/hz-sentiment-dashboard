Ik ben een 'thrillervreter' maar heb voor aankoop van dit boek getwijfeld. Een Schotse auteur die zijn boek zich laat afspelen in Hamburg?! Toch een wat vreemde combinatie. Nieuwsgierig geworden naar wat dit kon zijn ben ik in het boek begonnen en heb het niet meer weggelegd. Het personage Jan Fabel komt heel snel tot leven en het verhaal is meer dan spannend en goed geschreven. Van de stad Hamburg wordt een intrigerend beeld geschetst. Zodanig dat ik zelfs nieuwsgierig geworden ben naar deze stad en heb besloten er eens een bezoek aan te brengen. Vol verwachting kijk ik uit naar de volgende 'Jan Fabel'.