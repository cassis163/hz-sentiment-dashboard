Half zwart is het eerste deel van een trilogie die gaat over heksen. Wanneer de kinderen nog jong zijn zijn ze nog een whet, maar op 17 jarige leeftijd krijgen ze tijdens een ritueel inwijdingsgeschenken en worden ze heks waardoor ze ook onontdekte krachten krijgen. Er bestaan witte en zwarte heksen en er is een raad die jacht maakt op zwarte heksen. Nattan zijn oma, twee zusjes en broertje zijn wit, maar Nattan heeft een andere vader die een zwarte heks is en is daarom half wit en half zwart. Hij moet dan ook regelmatig bij de raad op het matje komen om te zien waar de wijzers naar uitslaan. Het verhaal geeft de tweestrijd van Nattan weer omdat hij nog niet weet wat hoe hij op latere leeftijd zal zijn, lijkt hij dan op zijn vader of zijn moeder die een witte heks was. Het is dan ook een emotioneel verhaal waarin een jonge jongen op zoek gaat naar zichzelf, zijn pad gaat echter niet over rozen en hij moet altijd op zijn hoede zijn. De schrijfstijl is wel prettig, maar had ook niet anders verwacht van een Young Adult. Het is eenvoudig geschreven en de korte hoofdstukjes maken dat het simpel weg leest. De plot zit goed in elkaar en heeft voldoende wendingen om het verhaal interessant te maken, de ontknoping is reuze spannend en kenmerkt zich met nog wat spannende twists en een cliffhanger die je al doet uitkijken naar het volgende deel. Een overtuigend debuut, ik geef hem 4 sterren.