Al sinds meer dan een halve eeuw weet voormalig journalist Frederick Forsyth (1938) een grote groep fans met zijn spionageverhalen aan zich te binden. De vos is ondertussen de zeventiende thriller van zijn hand, die in het Nederlands is vertaald.

In De vos draait het allemaal om een geniale hacker, die in staat blijkt de als ondoordringbare firewalls van de CIA, de NSA en het Pentagon te kraken. Extra schokkend hierbij is, dat deze hacker Luke Jennings blijkt te zijn, een achttienjarige jongen uit het Verenigd Koninkrijk lijdend aan het syndroom van Asperger. Als de Amerikanen om zijn uitlevering verzoeken weet Adrian Weston, het hoofd van de Britse geheime dienst dit op geraffineerde wijze te voorkomen. Weston heeft namelijk heel andere plannen met Luke en moet er daarbij koste wat kost voor zorgen, dat hij uit handen van de vijand blijft…

“Luke Jennings had de air gap weten te overbruggen en de juiste algoritmes ingevoerd. De firewalls hadden zich geopend en de databank ver weg had zich overgegeven.”

Het verhaal begint veelbelovend. Door een duidelijk heel ervaren auteur wordt je als lezer onmiddellijk in de setting van het verhaal getrokken. Dit gevoel wordt extra versterk, doordat Forsyth op de voor kenmerkende manier waargebeurde feiten weet te verweven in een fictieve situatie. Ook toont Forsyth opnieuw aan een ware meester zijn in de wereld van spionage, politiek, militairen en oorlogsmisdadigers. Dat komt de geloofwaardigheid zeker ten goede.

Het is alleen jammer, dat het verhaal op zeker moment een beetje gaat ‘kabbelen’, doordat er naast de verhaallijn rondom Luke Jennigs eigenlijk weinig diepgang in deze thriller is te bespeuren. De gevoelens van ‘alweer’ en ‘nou weet ik dat wel’ kunnen daarbij om de hoek komen kijken. De ontknoping van De vos is ronduit teleurstellend. Na een laatste actie gaat het verhaal een beetje als een nachtkaars uit. Hier had Forsyth meer aandacht aan moeten besteden. De mogelijkheden daarvoor waren zeker wel aanwezig.

De vos is een typische Forsyth, dat door zijn fans waarschijnlijk best gewaardeerd zal worden. Toch heeft Frederick beter werk afgeleverd in het verleden.