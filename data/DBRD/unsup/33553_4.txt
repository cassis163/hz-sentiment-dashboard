Een bruiloft is toch de mooiste dag van je leven, maar wat als de bruidegom jou zoent na dat hij het jawoord aan zijn vrouw heeft gegeven.
Het overkomt Edie, waardoor haar leven in een stroomversnelling raakt, zo maken ze haar leven zuur op sociale media, hierom stuurt haar baas haar voor een oproep naar Nottingham waar ze de biografie van Elliot Owen moet schrijven, maar ook weer thuis gaat wonen bij haar vader en zusje Meg.
Hoe zal het verder met Edie gaan.

Mhairi Mc Farlene heeft een vlotte schrijfstijl, zo gebruikt ze veel humor in haar boek, en maakt Edie veel mee.
Ondanks dat er ook heftige onderwerpen in het boek zitten zoals zelfmoord waar op een hele respectvolle manier over geschreven wordt, de negatieve effecten van sociale media zoals internettrollen wordt het boek nooit zwaar.
Het blijft een boek dat bol staat van liefde in al zijn facetten.
De korte hoofdstukken in dit boek maken het ook heel fijn lezen, zo kun je op elk moment wel even een hoofdstukje lezen.

Qua personages heeft dit boek ook alles, zo heeft Mhairi Mc Farlene personages waar je van gaat houden, zoals Edie, maar ook personages waar je echt een hekel aan zou kunnen krijgen.
Voor de liefhebbers van dit genre is dit echt een aanrader, het boek zelf is met zijn kleurrijke hardcover al een plaatje, maar het boek staat zo vol met liefde dat je er echt een feelgoodgevoel van krijgt.