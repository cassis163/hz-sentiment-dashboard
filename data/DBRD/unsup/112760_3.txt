Ik vond het principe van deze roman als zelf schrijvend zijnde, nogal herkenbaar: je gaat als schrijver zo op in je werk, dat het wel een eigen leven lijkt te lijden.
Nu, deze indruk had ik in het begin van dit verhaal. Ik vond Rolf Dorint op een bepaalde manier neergezet, dat ik er in kon komen. In het begin kon ik nog goed volgen tussen wat er zich in zijn eigen wereld afspeelde en wat in zijn parallelle universum, waarin een Fret genaamd Baxan Kanter de hoofdrol voor zich neemt. Een Fret is in dit geval een soort van huurling die in opdracht van de koning werkt.
Veel wordt pas langzaam duidelijk en soms begint het verhaal een beetje te vervelen naar mijn gevoel, omdat de vaart er soms uit gaat in ellenlange beschrijvingen en dan komt het verhaal zo eens even terloops om de hoek. Zo begon ik het verhaal vanaf een bepaald punt te ervaren.
Veel personages komen voor mij ergens uit het niets en sommige plots konden in mijn ogen ook beter aangepakt worden, of beter uitgediept. Ook al vermoed ik dat dit verhaal nog een vervolg krijgt, ik bleef niet echt achter met een cliffhanger gevoel, maar eigenlijk met nog meer vragen, zoals bijvoorbeeld: wie of wat is nu eigenlijk die Sarah Riensk?
Het is een spannend verhaal, maar hier en daar mag de pees naar mijn mening wat strakker op de boog. Al bij al, ook al heb me soms door het boek moeten worstelen, vind ik het toch geslaagd.
Taalkundig vond ik het soms vreemd dat er soms koppelingstekens in woorden stonden, zoals bij-voorbeeld. Kan misschien ook aan de omzetting naar het eBook zitten.
Daarom geef ik het 3 die eigenlijk naar de 3,5 sterren gaan