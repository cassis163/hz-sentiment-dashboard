Ik ben jaren geleden met veel plezier begonnen aan deze serie. Elk jaar verheugde ik me weer op een nieuw deel. De een was wat beter dan de andere maar ze bleven me boeien.
Nu dan eindelijk het laatste deel. Helaas, hij viel me toch een beetje tegen. Het begin was prima, maar vanaf het moment dat Frieda in contact kwam met Lola, begon ik me eigenlijk alleen maar te ergeren aan Lola (die had ik graag een schop onder haar kont willen geven).
Het werd nergens echt spannend en dat geldt ook voor de ontmoeting van Frieda en Dean aan het eind. Dat had wel wat uitgebreider beschreven mogen worden na alles wat ze samen hebben meegemaakt, het ging wel erg snel allemaal. Ondanks dit niet zo beste laatste deel heb ik toch van de serie genoten.