Met het boek Pretty Boy heeft Ingrid Oonincx wederom laten zien waar het schrijverstalent zit.
Sterk, vlot en meeslepend geschreven.

Het boek Pretty Boy bestaat uit twee verhaallijnen, het heden en een terugblik naar 1994.
Door de korte hoofdstukken en de tijdsaanduiding boven ieder hoofdstuk en omdat er eigenlijk maar een paar hoofdpersonen in de verhaallijn zitten is het goed te volgen en uiteen te houden. De twee verhaallijnen zijn duidelijk apart, maar komen vlak aan het einde bijeen in een goed uitgewerkt plot.

Jeff en Laura

Jack en Hannah
Door het lot aan elkaar verbonden.
Tommie en Max
Door het lot aan elkaar verbonden.
Billy en Bird
Door het lot aan elkaar verbonden.

Sam en Sara

Heden, Nederland
Jack en Hannah vormen met hun 3 kinderen, Max, Sam en Sara, een gelukkig gezin. Jack heeft een verleden, wat hij angstvallig verborgen houdt en praat daar nooit over. Hannah heeft zich erbij neergelegd en houdt van hem zonder voorwaarden.
Op een dag verdwijnt Tommie plotseling, de zoon van Jeff en Laura. Niemand weet waar hij is. Max, beste vriend van Tommie en zoon van Jack en Laura, beweert dat hij hem die dag nog heeft gezien, maar niemand kan dat bevestigen. Het hele dorp gaat naar hem op zoek, ook Hannah en Jack. Ze nemen het bos, sluiten zich aan bij de andere vrijwilligers en vormen een lange ketting om de vlakte nauwkeurig te onderzoeken. Plots klinkt er een harde kreet, de ketting valt uiteen.
Daags erna begint Jack zich steeds vreemder te gedragen. Hij zondert zich af en drinkt te veel. Niet met zijn gevoelens en verleden overweg kunnende en om zijn gezin niet in gevaar te brengen, verlaat hij Hannah en de kinderen. Vanaf dat moment zijn alle pijlen op hem gericht. Niet alleen Hannah en de politie zoekt hem, ook lijkt zijn verleden hem in te halen.
Maar dan verdwijnt ook Max……

1994. Mexico
Billy woont met zijn moeder, een zware alcoholiste, en zijn broertje Bird, in een aftandse stacaravan, ze worden trailertrash genoemd, en vallen daardoor buiten de samenleving. Billy probeert zijn leven op de rails te houden en tegelijkertijd zich over zijn broertje te ontfermen. Zo nu en dan kan hij zijn zorgen even opzij zetten. Zo ook als hij een date krijgt met het mooiste meisje van de school.
Alleen zijn broertje Bird kan niet mee, hoe lost mij dat op ?
De volgende dag is Bird verdwenen……

Hoofdpersoon Jack vormt de rode draad in het verhaal. Zijn persoon is goed neergezet, wekt afwisselend sympathie en medelijden op. Als een kat in het nauw gedreven. Hij trekt zijn eigen plan, neemt daarin niet altijd de meest handige beslissingen, maar gezien zijn verleden zijn die keuzes wel begrijpelijk en is zijn gedrag op sommige momenten wel gerechtvaardigd. Ook het schrijnende verhaal van Billy houd je bezig. Door zijn instabiele jeugd wordt hij ongevraagd slachtoffer.

Je zit als lezer aan iedere pagina vast, zoekend naar een oplossing om de pijn, van wie dan ook op dat moment, te verzachten. Als lezer word je geduld danig op de proef gesteld wanneer een hoofdstuk eindigt met een plotseling spannend moment in het heden om weer eerst verder te moeten lezen in het verleden. Er wordt zeer beeldend geschreven, je ziet de slachtoffers, je bevind je echt op de diverse locaties. De auteur weet de nodige vertwijfeling te zaaien tijdens het lezen van de twee verhaallijnen, om ons pas vlak aan het einde deelgenoot te maken van een schitterend plot met onverwachte wendingen.

Pretty Boy is wederom een sterke thriller uit de pen van Ingrid Oonicx.
Eerder schreef zij Nickname (debuut), Botsing, Sluipweg en Medicijn. Naast thrillerschrijver is ze columniste en journaliste.

https://www.ingridoonincx.nl/biografie

Pretty Boy, Ingrid Oonincx, ISBN 9789461093158, 400 pagina’s, De Crime Compagnie, maart 2018