Hoofdinspecteur Thomas Berg is werkzaam geweest in Brussel, maar door omstandigheden overgeplaatst naar Leuven. Die omstandigheden zagen natuurlijk op een vrouw; door die verbroken relatie ziet Thomas (41 jaar oud) niet veel meer in een relatie en rooit hij het in zijn uppie. Zijn orchideeÃ«n slurpen het beetje vrije tijd dat hij heeft op. Verder kookt hij graag (Italiaans) en kan hij niet functioneren zonder espresso.
Deze hoofdinspecteur ontmoet je pas in deel 2 van het boek: deel 1 gaat over Pieter Torfs, een kunstexpert. Nadat hij een onbekend werk van een echtheidscertificaat heeft voorzien gaat het bergafwaarts met hem, zijn carriere en (zijn relatie met) zijn assistente.
En het eindigt in zelfmoord van Torfs. Of was het moord?
Aan Thomas en zijn team de taak om dat uit te zoeken, waarbij het budget vaak meer prioriteit van de top krijgt dan de resultaten van het onderzoek. En dan heeft Thomas ook nog te maken met een bijzonder eigenwijze, stipte onderzoeksrechter.

Een heerlijke kennismaking met deze auteur. Hij heeft net vorige week zijn 8e deel met Thomas Berg het licht laten zien, dus ik kan nog 7 delen vooruit. Een genoegen. Om niet direct alle kruit te verschieten en in de verwachting dat de komende delen alleen maar beter zullen gaan worden: 4 sterren!