Margret van Gelre is de moeder van 3 dochters en een zoon, Lila, Péar, Victoria en Lucas. Haar dagelijkse focus ligt op het zorgen dat haar dochters zo goed mogelijk en zo hoog mogelijk in de maatschappij komen te staan. De universiteit van Harderwijk is gesloten en dat heeft de van Gelre dynastie een deuk in het imago opgeleverd. Haar dochters moeten dan ook zorgen dat ze opnieuw hoog in het aanzien komen te staan. Ze wil niets liever dan dat iedereen het over haar dochters heeft. Lila is taxateur en wordt enorm gewaardeerd, Péar is een succesvolle zwemmer die al veel prijzen gewonnen heeft en Victoria gaat studeren in Wichita USA.

Zodra haar dochters in haar ogen iets niet goed doen, moeten ze bij Margret verantwoording afleggen. Lucas heeft het iets gemakkelijker, want zijn moeder bemoeit zich een stuk minder met hem.

Wat zullen ze gaan doen wanneer er tegenslag op hun pad komt?

De familie van Gelre deinzen niet weg om ten koste van andere hun doel te bereiken. Er komt dan ook genoeg gretigheid, dominantie en hebzucht bij kijken. De liefhebbers van intriges zullen dan ook enorm smullen van die boek.

Het boek is gebaseerd op de Hooiwagen van Jheronimus Bosch en eerlijk gezegt, zegt mij dit niets. Ik heb hem dan ook even gegoogled en kwam tot de ontdekking dat hij verschillende schilderijen van zondvloed en de hel en allerlei demonen heeft gemaakt. Hij is zelfs van Ketterij beschuldigd. De informatie staat natuurlijk los van het verhaal zelf, maar voegt toch net iets meer toe aan het verhaal.

Ik zelf heb meer genoten van haar andere boeken waaronder California Dreaming en Dr. Norton, omdat ze mij meer aanspraken maar dat maakt dit boek niet minder leuk.

Ook dit is weer een boek vol carrière, erotiek, en tragiek met de nodige intriges die je zeker stof tot nadenken geven.