Ilse Ruijters pakt je gelijk bij je strot vast met een ijzersterke en spannende opening, waarbij de hoofdrolspeelster Elin hevig bloedend op de grond ligt na een moordaanslag. Het leven fladdert als een vlinder uit haar leven. De toon is gezet met een verhaal over leugens en bedrog, affaires, aanranding, twijfels en een stukje erotiek.

Het verhaal gaat over Elin die door het verhaal heen, met de nodige flashbacks en tijdsprongen, op zoek gaat naar haar ware identiteit. Wie is toch haar vader, maar wie is Eline zelf eigenlijk? Daar draait het in dit verhaal om en daar gaat Elin wel héél erg ver in. Haar ‘pleegouders’ gaan het haar niet vertellen. Ze besluit zelfs in een TBS - kliniek te gaan werken waar ze behoorlijk wat onheilspellende dingen meemaakt en waar ze zelfs een affaire krijgt met Rem.
Alles maar dan ook alles heeft ze ervoor over om achter de waarheid te komen met een ontknoping om U tegen te zeggen.

Dit was mijn allereerste kennismaking met Ilse Ruijters en zeker niet de laatste. Ze weet héél veel ingrediënten samen te voegen tot een indrukwekkend verhaal.

Wat een weergaloze, heerlijke, humoristische, prikkelende, spannende en vlotte schrijfstijl heeft ze. Ze heeft me weten te raken recht in mijn hart. In het begin moet je wel even het koppie erbij houden vanwege de vele flashbacks en sprongen in de tijd. Vele facetten van de schrijfkunst heet ze weten te raken.
Goed uitgewerkt plot en alle verhaallijnen komen geweldig bij elkaar. Als je denkt te weten hoe het allemaal in elkaar zit, blijk ik er toch naast te zitten. Verrassend dus. Ze weet als geen ander de emoties en gedachten van de hoofdpersonen Eline en Rem zo reëel te beschrijven dat ik deze personen tijdens het lezen gewoon voor me zie.
In ieder geval heb ik weer een schrijfster toe kunnen voegen aan mijn lijstje met favoriete auteurs. Hoop dat Ilse nog héél veel mooie en spannende verhalen zal blijven schrijven. Met dank aan #hebbanbuzz.


Tot slot zou ik willen eindigen met een toepasselijk gedicht over een vlinder!

Ik wil zijn als een vlinder zo vrij.
Als een vlinder zo mooi.
Als een vlinder zo blij.
Dan is mijn leven niet zo´n rotzooi.
Vliegen over de hele wereld.
Zo rustig en blij.
Vliegen over elk veld.
Als een vlinder zo vrij