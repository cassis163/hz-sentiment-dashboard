Je ziet meteen aan de cover waar het boek over kan gaan. Wees niet bang, het is geen saai, droog geschreven en langdradig boek. De auteur verteld juist met heel veel passie en vuur over de planten, waarom we zuiniger met de planten en dieren om moeten gaan, waarom veel bijna uitgestorven planten weer terug zouden moeten komen in de natuur, waarom bepaalde dieren nodig zijn in de natuur. Hij laat je nadenken door voorbeelden en verhalen, waardoor je het beter begrijpt en bij jezelf begint te denken van dat hij gelijk heeft, je gaat de natuur met andere ogen bekijken, hoopt dat veel bijna uitgestorven planten uiteindelijk ooit weer volop gaan groeien en bloeien.
Door zijn verhalen en hoe liefdevol hij over planten schrijft, kan je merken dat de planten zijn lust en zijn leven zijn. De planten, dieren en plaatsen die hij benoemd in het boek, nodigen uit tot googlen om ze met eigen ogen te zien. Je wilt de reizen maken die hij heeft gemaakt om te ervaren wat hij heeft meegemaakt en gezien. Je wilt Kew in Londen bezoeken om de planten te bekijken, die onder andere door Carlos worden verzorgd, doordat hij er zo beeldend over verteld. Ondertussen leer je ook hoe je planten kan meerderen. Tevens leer je waar bepaalde planten vandaan komen en waar ze oorspronkelijk groeien zoals bijvoorbeeld de Chassalia boryana en hoe ze zich oorspronkelijk meerderen. Hij verteld je wat zijn lievelingsplant is, waar hij mensen onderweg voor laat stoppen als hij vermoed dat ze zich ergens bevinden. Het is een plant waar maar weinig mensen van weten dat die in vele soorten en kleuren voorkomt. Ook zullen maar weinig mensen weten dat er meer kleuren van de katoenplant zijn, dat ze er niet alleen in het wit zijn.
Hij heeft het niet alleen over planten, maar er is ook een hoofdstuk over schildpadden, hoe die leven, hoe het komt dat bepaalde soorten zijn uitgestorven en waar de oudst levende schildpad leeft. Je leert bepaalde landen als Peru en eilanden als Mauritius beter kennen, hoe de wetgeving daar is omtrent flora en fauna, hoe ze daar met de planten omgaan.
Omdat ik de drukproef mocht lezen, kan ik niet oordelen over de foto's, maar ik ben daar uiteraard heel benieuwd naar en verwacht dat die schitterend zullen zijn.
Kortom, dit is echt een heel mooi boek voor als je in planten ge√Ønteresseerd bent en is een heel mooi boek voor de hogere scholen.
Minpuntje is dat de noten achterin staan in plaats van onder de bewuste bladzijde.

Lees verder op https://surfingann.blogspot.nl/2017/08/heer-der-planten-carlos-magdalena.html.