James Hadley Chase schreef 92 krimi's. You Can Say That Again is een van zijn laatste, voordat hij in 1985 stierf.

Jerry Stevens is een derderangs filmacteur zonder werk en zonder geld. Lu Prentz is zijn agent. Op een dag nodigt hij hem uit omdat hij misschien een baantje voor Stevens heeft. Hij legt hem uit hoe hij in een hotel auditie moet doen. Wanneer Stevens daarvoor slaagt, zal hij een baan krijgen bij de vermogende Joe Durant. Stevens doet wat hem wordt opgedragen. Er wacht hem echter geen nieuwe baan, maar een ontvoering. Dit is de start van een reeks verwikkelingen die Stevens in penibele situaties brengt. Al snel blijkt dat hij het leven niet zeker is.

Het verhaal is in de ik-persoon geschreven. Jerry Stevens is de verteller. Van uitgewerkte karakters is bij Chase geen sprake. Daarvoor in de plaats presenteert de schrijver wel veel actie en spanning. En het einde zal voor velen onverwacht zijn.