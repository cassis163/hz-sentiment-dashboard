In deze eerste roman van journalist en communicatiemanager Ángeles Doñate spettert de liefde voor de handgeschreven brief van de pagina's. Sara is postbode in het kleine dorpje Porvenir, Spanje. Door de digitalisering worden er te weinig brieven verstuurd en dreigt zij voor haar baan te moeten verhuizen naar de provinciehoofdstad. Haar oude buurvrouw, die als familie voor haar is, besluit om een brievenketting op te starten in de hoop Sara niet kwijt te raken. Ze stuurt een brief aan haar hartsvriendin, die zij zestig jaar geleden al had moeten versturen en start hiermee een rimpel-effect dat het hele dorp raakt.
Doordat je als lezer deelgenoot bent van de brieven en de geheimen die zij meedragen word je al gauw het verhaal in getrokken en leef je mee met de hoop en dromen van de inwoners van Porvenir. Lukt het om Sara haar baan te redden? Worden de dromen van de briefschrijvers waar? Of is het in deze afstandelijke digitale wereld onbegonnen werk?
Brieven voor Sara is en boek waar je echt even de tijd voor wilt nemen.