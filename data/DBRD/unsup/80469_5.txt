'Eerste Leven', ook wel Firstlife van Gena Showalter, is een redelijk nieuwe Ya Fantasie (uit 2016). Vanaf dat dit boek uitkwam heb ik het op mijn to-read list staan, maar nu heb ik hem eindelijk gelezen! Ik hoopte echt dat dit een leuk boek was, en dat was in mijn geval echt wel zo.

Het boek volgt een jong meisje, genaamd Tenley. Ze zit opgesloten in een soort gekkenhuis. Dat is echter niet omdat ze gek is, maar omdat ze een belangrijke keuze moet maken. Je hebt het leven net als wij het hebben, maar nadat de mensen in Eerste Leven overlijden, kunnen ze óf naar Troika of naar Moriad gaan. Troika is een prachtige stad met licht, de drang om het goede voor de mensheid te doen en toch wel wat regels om iedereen te behouden. In tegenstelling daarvan is Moriad donker, je kan er zowat alles doen wat je wilt, en er zijn ook zowat geen regels. Je moet kiezen voordat je doodgaat, maar Tenley heeft nog niet gekozen. Haar ouders willen dat ze bij Moriad gaat tekenen, vooral omdat ze dan heel veel geld krijgen en een prachtig eerste leven. Maar Tenley voelt zich onder druk en wilt nog niet kiezen. Maar Tenley is speciaal. Moriad en Troika willen haar allebei hebben, dus sturen ze hun leukste jongens naar haar toe om haar over te halen te kiezen. Maar alles veranderd, en de keuze wordt steeds belangrijker...vooral als het bekend is dat als je doodgaat en je hebt nog geen keuze gemaakt, dat je naar een eiland gaat waar je ergste nachtmerries realiteit worden.....

Ik verwachtte dit boek als een boek vol spanning, plot-twisten en wat romance. Dat is precies wat het was, en zelf nog beter. Het plot was vol met gebeurtenissen en hele leuke ideeën. Soms gebeurde er wat veel, maar dat vond ik juist heel leuk! Ik heb verder niks gelezen van deze schrijfster, maar de schrijfstijl was heel leuk en makkelijk, wat zeker een pluspunt was. De schrijfster maakt je echt begrijpen waarom mensen doen zoals ze doen, en je kan je makkelijk verplaatsen in de karakters.
Ook heb je dan natuurlijk de cover, die prachtig is. Het geeft precies weer hoe het boek is.

Eerste Leven raad ik aan voor mensen die van boeken houden zoals Shatter Me en The Hunger Games.