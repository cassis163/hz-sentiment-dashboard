Het Duitse Rijk staat op instorten en uit deze puinhoop weet een geleerde de blauwdrukken van het massa vernietigingswapen waaraan hij werkt te redden en vlucht.….
Jaren later wordt Alex De Klerck, agent bij Operations een Europese antiterreureenheid, naar Soedan gestuurd. Hij gaat daar een onderzoek instellen naar een vreemde explosie die daar heeft plaatsgevonden. Maar het probleem is dat er geen overlevenden zijn maar ook bijna geen aanwijzingen. In Khartoem worden Alex en zijn team bijgestaan door Safi, een lokale agent. Maar is deze te vertrouwen? Uiteindelijk volgt Alex een vage aanwijzing die naar Argentinië wijst. In Argentinië staat het land op de rand van totale anarchie. De regering verliest de grip op de bevolking, op het land. De aanwijzing die Alex is gevolgd brengt hem echter bij de juiste persoon. Een vrouw die meer van de achtergrond en oorzaak weet….
Het is een prettig leesbaar boek, niet te ingewikkeld, maar wel met een boeiend, interessant verhaal en zoveel spanning dat je door blijft lezen richting de ontknoping. Heel goed gevonden om de oorsprong van het verhaal in Nazi Duitsland te leggen. Het is bekend dat er veel oud nazi’s in Zuid Amerika zijn ondergedoken. Het 2e deel van het boek had wat meer uitgewerkt meer realistisch mogen zijn. Dit ging te snel recht op de ontknoping af.
Maar hier zit wel een serie in !