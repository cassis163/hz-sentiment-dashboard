Hadriaan en Rolf vormen samen een duo. Ze voeren opdracht uit van iedereen die het kan betalen. Het zijn een soort luxe dieven. Geen opdracht is hen te moeilijk. Ze weigeren dan ook eigenlijk nooit een opdracht. In hun wereld zijn ze berucht. Als hun naam valt weten mensen genoeg en ze vrezen het duo ook een beetje. Deze keer krijgen ze een opdracht die fataal kan worden. Lukt het Hadriaan en Rolf om de opdracht uit te voeren?

Michael J. Sullivan heeft de serie Riyria geschreven. In het Engels zijn de boeken als duoâ€™s verschenen (boek 1 en 2 in een boek). In het Nederlands als losse verhalen. Als je deze serie opzoekt moet je hier rekening mee houden. Hoewel het niet het eerste werk van de schrijver is, laat hij de lezer kennis maken met een nieuwe wereld. Er is duidelijk goed over nagedacht en dat maakt het verhaal automatisch een stuk beter. Ook de schrijfstijl leest lekker weg. Het neigt een beetje naar Young Adult, wat juist lekker leest. Er zit humor, spanning en avontuur in. Voor iedereen die daarvan houdt is dit een topboek.

Wat een heel grootpluspunt is, zijn de avonturen die het tweetal meemaakt. Gedurende het verhaal wordt de lezer meegenomen in hun wereld. De wereld die zich naast het boek afspeelt bestaat even niet meer. De lezer krijgt een unieke kijk in deze fantasy-wereld. Het komt niet veel voor dat een lezer door de ogen van dieven kijkt. Michael J. Sullivan is een naam om in de gaten te houden. Na het succes van deze serie volgen er vast nog meer. Elke fan van Riyria kan alvast niet meer wachten op meerdere boeken.