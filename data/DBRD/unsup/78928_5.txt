Mierenkolonie is een heerlijk Young Adult-boek over de zeventienjarige van huis weggelopen Sam en de tienjarige Bohemia. Sam heeft iets ergs op zijn geweten en besluit daarom van het platteland weg te lopen naar Londen om daar een kleine kamer te nemen in een huis waar nog meer mensen wonen, waaronder Cherry en haar dochter Bohemia. Cherry is voortdurend dronken, onder invloed van drugs of in het samenzijn van een man. Hierbij verwaarloost zij haar dochter, die besluit in de voetsporen van Sam te treden en ook weg te lopen.
De hoofdstukken worden afwisselend verteld door Sam en Bohemia.
Het zijn twee losse verhalen die tot één verweven worden en een glimlach op je gezicht toveren omdat het zo vertederend is.
Het boek is erg gemakkelijk en is te lezen vanaf ongeveer 13 jaar.