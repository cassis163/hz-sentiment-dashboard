Nog niet zo lang geleden las ik deze auteur haar debuut 'Vrouwen van Corvallis'.
Nu las ik haar 2e boek Waverly.

Ook ditmaal krijgt de coole inspecteur Tim Sackley te maken met een lastige zaak, waarin niet is wat het lijkt.

Ook met dit boek wist de auteur mij weer te vermaken, met name door haar erg prettige schrijfstijl en de overtuigende inspecteur Sackley. Er was in dit boek echter minder spanning aanwezig en het einde deed me qua setting en hetgeen dat gebeurde een klein beetje denken aan het vorige boek. Ook vond ik inspecteur Mike Delano minder overtuigend, in tegenstelling tot Jude die gelukkig in dit boek ook weer van de partij is.

Al met al een heel plezierig en prettig te lezen boek, maar ik hoop dat het boek Greenfields wat zeer binnenkort uitkomt weer wat meer gaat 'vlammen' en spanning gaat geven zoals ik heb mogen ervaren in de auteur haar debuut.