Nina en Q. Een bijzonder stel, of niet-stel. Zin is het eerste deel van een trilogie, dus we zullen nog even moeten wachten voordat we weten of ze uiteindelijk samen door het leven zullen trekken. In dit eerste deel is Nina 30 dagen in dienst bij het bedrijf van Q, als zijn persoonlijk assistent. En in die periode maakt ze nogal wat mee. Daarbij wordt een tipje van de sluier opgelicht over haar eigen achtergrond (in een hippie-gezin) en merken we hoe zij als jonge vrouw zich steeds verder bewust wordt van zichzelf en daarbij haar grenzen wil en moet opschuiven.
Het is een zeer goed leesbare roman, die ik zou willen onderbrengen in het genre chick-lit. En dat is niet primair het genre waar mijn interesse ligt, maar ik kan mij goed voorstellen dat veel lezers een paar heerlijke leesuurtjes met dit boek gaan beleven. En natuurlijk, dat is het "risico" van een trilogie, ben ik benieuwd hoe het de hoofdpersonen in deel 2 en 3 zal vergaan. Beide delen komen overigens nog in 2015 uit.
Mijn blogpost is terug te vinden op mijn boekenblog, met de titel Het risico van zin.