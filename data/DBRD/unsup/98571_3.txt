Lief van je is de tweede roman van Roanne van Voorst.
Het boek begint met een pakkende proloog.
Het hoofdpersonage Rêve staat terecht voor een misdaad die ze pleegde, doch als lezer weet je niet welk misdrijf haar ten laste wordt gelegd. Dat wordt pas op het einde van het boek duidelijk.
Zelf worstelt zij met de dood van haar broertje Justin. Zij acht zichzelf verantwoordelijk voor zijn dood.Zij waren samen op vermaakuitstap. Beiden hadden wat drugs genomen en zouden gaan feesten en dansen. Justin mocht evenwel de zaal niet binnen en Rêve besluit hem achter te laten.‘s Anderendaags wordt Justin dood teruggevonden in het water.
Dan verandert Rêve haar levensstijl. Van een opgewekt,vrolijk en leergierig meisje verandert ze in een compleet gedesorienteerde vrouw, vol met schuldgevoelens die haar leven niet meer op de rails kan krijgen. Liefst was ze dood.Ze kan de dood van haar broer maar niet verwerken. Haar ouders vinden troost in hun werk. Vader vertaalt poezië en moeder is vrijwilligster in het opvangcentrum voor asielzoekers.Rêve kan tegen niemand haar verhaal, verdriet en gevoelens kwijt.Zij stopt met studeren en dwaalt dag na dag rond in de stad.Haar ouders zijn hiervan niet op de hoogte.
Op een dag neemt zij het besluit en tekent een contract bij defensie. Na haar opleiding wordt zij uitgezonden naar Syrië. Daar strijdt zij tegen IS.Wanneer zij gewond geraakt wordt ze teruggestuurd naar Nederland en eindigt haar missie bij defensie. Haar legerbuddy Frank komt na haar teugkeer om het leven in Syrië. Daar voelt zij zich dan ook schuldig over.Het is duidelijk dat Rêve gebukt gaat onder de oorlogstrauma’s en lijdt aan het post traumatisch stresssyndroom.”Veilig” thuis kan zij niet echt aarden en heeft dwangneuroses en achtervolgingswaanzin.Het boek eindigt met een keiharde ontlading en actie van Rêve.
Lief van je is een mooi boek. Het is erg realistisch opgebouwd en het onderwerp is actueel.Het boek bestaat uit vijf delen, ten eerste de proloog, vervolgens het ongeval en de dood van Rêves broer Justin. Ten derde de opleiding in het leger en de misie in Syrië van Rêve. Ten vierde de terugkeer van Rêve naar Nederland en ten vijfde de epiloog.
De auteur geeft een duidelijk inzicht in de geest van Rêve - in uitbreiding van mensen gebukt onder PTSS - en hoe zij in de maatschappij worden opgevangen en eigenlijk vaak aan hun lot worden overgelaten.
Het boek is een boek over verlies, rouwen en pijn, maar ook over vriendschap, vertrouwen, steun en kameraadschap.
De auter heeft een mooie realistische schrijfstijl en speelt met taal.
Dit boek laat niemand onberoerd en is een aanrader.