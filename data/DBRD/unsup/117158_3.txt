Lopen over zacht gras door Carolina Schutti

In dit boek volgen we Maja die op jonge leeftijd haar Wit-Russische moeder verloor, en samen met die moeder ook haar moedertaal. Ze wordt opgevoed door haar strenge tante en de enige kleur in haar leven komt van Marek, een Poolse ex-dwangarbeider die bij hen in het dorp woont.

Het leven van Maja en haar tante bestaat uit praktische eenvoud en zo is dit boek ook geschreven. Het is eenvoudig, zonder enige opsmuk maar dat past goed bij het verhaal.
Ondanks de eenvoud en bondigheid gebeurt er best wel wat. Je maakt bijvoorbeeld kennis met Bert en Fini, mensen wiens invloed in het leven van Maja je graag groter had gezien.

Lopen over zacht gras is een Lees Europees!-boek, die reeks kwam tot stand om ons, lezers, dichter tot elkaar te brengen, elkaar beter te gaan begrijpen en samen te komen in een gedeelde Europese identiteit. Een mooi initiatief.

Er wordt niet veel gepraat in Lopen over zacht gras, dat brengt veel onzekerheid maar schept ook ruimte voor verbeelding. Die verbeelding zet Maja aan tot het op zoek gaan naar haar verleden, en zorgt er ook voor dat je dit boek met plezier gaat lezen. De korte lengte (125 paginaâ€™s) en de bondige schrijfstijl maken dit boek ideaal voor een klein verwenmomentje voor jezelf.