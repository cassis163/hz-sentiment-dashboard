‘Hometown’ leest gemakkelijk, voor je het weet ben je een eind gevorderd in het boek. Deze liefdesroman telt 208 pagina’s, dus je kan het gemakkelijk in twee dagen lezen. ‘Hometown’ is een boek dat je gemakkelijk oppakt nadat je het even hebt weg gelegd, je bent zo weer in de levens van Dahla en Finn gestapt en in het leven van de bewoners van ‘Hometown’, want zij spelen zeker een grote rol in dit boek.

Is er dan geen maar, ja die is er wel. Er staan wel heel veel vragen in het boek, op een aantal wordt meteen antwoord gegeven, op een aantal niet, mede omdat deze vragen zich afspelen in de hoofden van de hoofdrolspelers. Deze vragen worden op een gegeven moment wel storend, het haalt voor mij de vaart uit het verhaal en het is onnodig. Het liefdesverhaal ontvouwt haar prima. De keus die Dahla en Finn moeten maken is niet altijd eenvoudig, maar ze doen wat ze moeten doen. Volg je hart is het motto dat op ‘Hometown’ van toepassing is, liefde kan veel bergen verzetten, echte en menselijke……

Ondanks deze maar krijgt ‘Hometown’ vier sterren van mij, omdat Witte het genre liefdesroman op een hoger niveau tilt. De mooie cover laat een prachtig landschap zien met klaprozen.