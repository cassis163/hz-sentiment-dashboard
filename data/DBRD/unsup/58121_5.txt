Alsof een goede vriend je enthousiast vertelt over de boeken van zijn leven. Dat is het gevoel dat je krijgt bij het doorbladeren van dit schitterend naslagwerk. Het heeft niet de pretentie om volledig te zijn, het is heerlijk als je sommige van je eigen favorieten tegenkomt en jammer dat andere favo's het niet haalden, maar bovenal is het een boek dat aanzet tot lezen en ontdekken. Ik probeer altijd om de ruggen van boeken intact te houden. Bij dit boek heb ik die ambitie niet. Het moet er gebruikt gaan uitzien. En eenmaal het echt door en door versleten is, is er hopelijk een geactualiseerde versie. Pet af voor de auteurs.