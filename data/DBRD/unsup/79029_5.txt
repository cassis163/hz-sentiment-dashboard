Staalhart begint meteen bloedstollend. Vanaf het begin wordt je meteen in een nieuwe wereld gezogen. Een apocalyptisch beeld duikt op. Epics hebben de wereld overgenomen. 10 jaar geleden verscheen Calamity aan de hemel en kregen sommige normale mensen speciale gaven, maar ook een enorme dwang naar macht en ruimen iedereen uit de weg die voor hun voeten lopen. Na de eerste knal, want het boek begint heftig, wordt de spanning goed opgebouwd en vallen alle puzzelstukjes op hun plaats. Alles draait om David en Staalhart. David ziet als 8 jarige jongen hoe zijn vader Staalhart verwondt en als enige nog levende getuige weet te ontsnappen uit de bank waar ondertussen iedereen vermoordt wordt. Hij heeft nog maar een doel en dat is wraak nemen op de moordenaar van zijn vader. Als je een gewoon mens bent, en geen Epic, moet je wel heel slim zijn om een Epic tegen te houden. David sluit zich aan bij de Wrekers, die allemaal als gewone mensen, over bijzondere kwaliteiten beschikken om dit voor mekaar te krijgen.

Ik vond het een geweldig boek. Brandon Sanderson heeft de rollen heel goed uitgewerkt. De spanning blijft er van het begin tot het eind. Je komt steeds meer te weten over de hoofdpersonages. Allemaal stuk voor stuk interessante mensen. Elke keer als je denkt dat je op het goede spoor zit, komt er weer een nieuwe wending waardoor je meteen weer een andere theorie hebt. Ik was heel blij dat er nog 2 delen volgden, en dat het niet ophield bij Staalhart. Wat knap is, is dat er zoveel boeken op elkaar lijken, zoals Divergent, The Hunger games en The Labyrinth Runner, maar dit is echt iets compleet anders. Ik kan iedereen die van fantasy en young adult houd, dit boek van harte aanbevelen.