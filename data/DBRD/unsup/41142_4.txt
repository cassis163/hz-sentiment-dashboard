Na goede recensies gelezen te hebben over de serie rond Bergman, besloot ik me te wagen aan het eerste deel van de serie. ‘Wat verborgen is’ was een goed uitgewerkt verhaal en vooral de personages maakten een goede evolutie door. Sebastian Bergman is een personage dat je op sommige momenten echt doet lachen en op andere momenten zou je hem een stomp willen verkopen. Zo iets maakt het verhaal ook onvoorspelbaar en telkens ontdek je nieuwe facetten in een personage. Het plot was verrassend en het motief is ook uniek. De cliffhanger op het einde maakt dat je ook het tweede deel wilt lezen.