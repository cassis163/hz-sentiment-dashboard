Mijn eerste roman van Tayari Jones is onmiddellijk een schot in de roos.
Een ongewoon huwelijk, dat is wel het minst wat je kan zeggen over het huwelijk van Celestial en Roy. Als jong gehuwd koppel ligt er nog een hele toekomst voor hen open. Roy heeft een mooie carrière in de zakenwereld voor zich liggen en zijn vrouw Celestial is op weg een succesvol kunstenares te worden. Aan hun prille huwelijksgeluk komt echter abrupt een einde wanneer Roy gearresteerd wordt voor een misdaad die hij niet gepleegd heeft. Zal hun huwelijk standhouden nu Roy in de gevangenis zit?
Je wordt als lezer meegenomen in de wirwar van gedachten en gevoelens van beide hoofdpersonages. De schrijfster weet op prachtige wijze weer te geven hoe ingewikkeld en complex relaties kunnen zijn, relaties tussen man en vrouw, maar ook tussen ouder en kind, tussen vrienden…
De roman biedt behoorlijk wat diepgang, ontroert je en zet je aan tot nadenken.
De vlotte schrijfstijl van Tayari Jones, in combinatie met de pakkende verhaallijn en de wisselenden schrijfperspectieven maken dat je deze roman in één adem wil uitlezen.