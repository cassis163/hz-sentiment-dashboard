Picoult heeft weer een geweldig boek geschreven. Het is spannend en geeft tegelijkertijd een kijkje in de wereld van een jongen die zijn hele leven gepest wordt. Maar het is ook het verhaal van een meisje dat zijn beste vriendin was en ervoor gekozen heeft bij de populaire jongeren te horen. Zonder al te veel te verklappen kan ik zeggen dat de schrijfster aan het einde nog een behoorlijke verrassing heeft. Al voel je die al de hele tijd aankomen, maar kun je het nog niet echt geloven.