Noor, Dagmar en Roos leren elkaar kennen via een chatbox. Al snel delen ze elkaars dagelijkse belevenissen. Ze blijken alledrie zo hun eigen geheimen te hebben die ze tijdens het chatten aan elkaar toevertrouwen. Noor wil dolgraag moeder worden, terwijl Dagmar juist niet weet wat ze met haar plotselinge zwangerschap aanmoet. Roos is op haar beurt het huisvrouwenbestaan met twee kleine kinderen zat en verdenkt haar echtgenoot van overspel. Voor ze het beseffen zijn de levens van Noor, Dagmar en Roos op een verontrustende manier met elkaar verweven en worden ze geconfronteerd met hun grootste angsten.

De chats worden afgewisseld met het verhaal. Ik had wat moeite om de nicknames te onthouden met wie precies wie was. Vanuit verschillende personages wordt het verhaal opgebouwd. Het duurt wat langer voordat het spannend wordt.
De schrijfstijl is heel prettig en ik bleef steeds nieuwsgierig naar hoe het verder ging. De uiteindelijke afloop had wat langer mogen zijn omdat het abrupt afgelopen was. Ik ben wel nieuwsgierig naar meer boeken van deze schrijfster!