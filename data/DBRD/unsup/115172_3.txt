Dit boek is de tiende Roy Grace thriller van Peter James.

Een spannend boek deze Als de dood, een stalker biedt daarvoor natuurlijk een zekere garantie. Peter James smijt de lezer onmiddellijk in het verhaal, de ontvoering van dokter Murphy en de stalker die Red in het vizier heeft die vergeefs wacht op haar minnaar. En zo bouwt de auteur het verhaal gestaag op op basis van ongeveer hetzelfde stramien. Een mooie plot die echter niet voor verrassingen zorgt.

Wat echt wel stoorde in het boek was de onbeholpenheid van Red. Ze riep tijdens haar relatie met Bryce uiteindelijk vaak de hulp in van de politie. Maar het moment dat ze overduidelijk merkt dat ze gestalkt wordt en daadwerkelijk in gevaar is, weigert ze echter de juiste hulp. De politie probeert haar wel te beschermen maar je weet echt heel zeker dat dit helemaal niet afdoende zal zijn. Van Bryce weten ze dat hij bijvoorbeeld bij een beveiligingsbedrijf heeft gewerkt en op de koop toe een zeer getalenteerd ontsnappingsspecialist is, Houdini in het kwadraat. Daarbij heeft hij ook nog eens heel veel verstand van vuur en vuurwerk en is hij zelfs een goed auto mechanieker. En toch wil Red haar frank niet vallen dat ze met de beveiliging die ze haar aanbieden helemaal niet veilig is. En dan stelt ze daarbij haar beginnende carri√®re in de makelaarswereld ook nog voorop. Dat zijn allemaal dingen die zeer ongeloofwaardig overkomen. En dan hebben we het nog niet over de manieren waarop ze aan Bryce weet te ontkomen, een getrainde special force agent waardig bijna.

Nog een minpuntje is het persoonlijke familieleven van Roy Grace. Hij gaat uiteindelijk toch trouwen met zijn Cleo en ook Sandy zijn verdwenen vrouw die nu na tien jaar dan toch dood verklaard is, verschijnt weer ten tonele. Vooral dit laatste begint toch wel te storen. Het heeft totaal geen meerwaarde voor het verhaal en ook al helemaal niet om Roy Grace zelf te duiden. Het zijn twee dingen die er zomaar bij gesleurd worden om verdieping te geven maar die daar dus helemaal niet in slagen.

De stalker Bryce is vaak aan het woord in dit boek, meestal wel in korte hoofdstukjes. Gelukkig want hij valt constant in herhaling, je hebt zelfs al de neiging om deze hoofdstukjes over te slaan, zeker als hij de sms'en van Red weer maar eens aan het voorlezen is.

Maar verder is het wel een boek dat heel vlot leest en toch wel spannend is. Af en toe heb je zelfs de neiging om al even verder te lezen om te zien wat er nu gaat gebeuren. Maar Peter James heeft al betere boeken geschreven.