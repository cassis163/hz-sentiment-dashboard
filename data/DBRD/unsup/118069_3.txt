Geschikt voor kinderen van groep 5 of 6. Ik heb er nogal gemengde gevoelens over. Max lijkt een erg braaf boontje: "Goed opgevoede kinderen zeggen altijd netjes 'sterkte' en 'beterschap' tegen mensen die zich niet zo lekker voelen." "Leren is erg belangrijk. Dat zegt zijn vader ook altijd." "Hij wil volwassenen niet bij de naam noemen. Hij wil juist laten zien dat hij netjes is." "...maar neuzen is andermans post, dat mag niet." "De juf had hoofdpijn en nu wilde ik thuis een boek gaan lezen." "Het is aardig om een ander ook iets aan te bieden als je zelf heel veel van iets hebt." (En dit alles tussen blz. 7 en 14 ) Ik dacht nog dat het misschien ironisch bedoeld was, maar nee.
Op het eind van het boek wordt het wat warrig. Waarom ontsnappen kinderen van een internaat voor een paar uur? Als ze dan tóch al ontsnapt zijn kunnen ze net zo goed helemáál weg blijven.
Maar goed, dat is dan misschien mijn grote-mensen gedachte.