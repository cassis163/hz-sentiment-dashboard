Fantastic Beasts and where to find them, het filmscenario leest heel vlot weg. Wel moet je goed de scenes lezen, anders mis je details. Doordat het met camerawerk en al is geschreven, zie je de film echt voor je.
Sc√®ne 1 tot en met 124, het verhaal.
Newt, de hoofdpersoon gaat naar van Londen naar New York met zijn koffer vol Fantastic Beasts, die hij wil beschermen tegen tovenaars die de Fantastic Beasts niet begrijpen en ze als een bedreiging zien. Bij de douane op het vliegveld gebeurt er al direct iets magisch.
Daarna loopt Newt door New York en ontmoet toevallig Jacob bij de bank. Jacob is een Niemagie, zoals een Dreuzel bij Harry Potter. Ze kunnen het goed met elkaar vinden, en dat is maar goed ook, want ze zullen elkaar nog nodig hebben. Een aantal Fantastic Beasts ontsnapt, en aan Newt en Jacob om ze terug te vinden. Je leert leuke dieren kennen, waaronder de Delfstoffer, die dol is op alles wat glimt. Maar alvorens ze dat kunnen doen, worden ze gesnapt door Tina, die voor MACUSA, het Magische Congres USA, werkt. In eerste instantie wil ze haar plicht doen, maar als ze erachter komt dat Newt onrechtvaardig wordt behandeld, staat ze Newt en Jacob bij, samen met haar zus Queenie, een gedachtenlezeres, die Jacob leuk vindt. En hij haar. Met zijn vieren gaan ze alle ontsnapte Fantastic Beasts vangen en veilig in de koffer opbergen. Maar of dit zomaar lukt?
J.K. Rowling zou J.K. Rowling niet zijn als er naast dit verhaal, zich nog iets (schokkends en spannends) zou afspelen. Het boek ademt de wereld van Harry Potter, maar speelt zich af ver voordat Harry naar Zweinstein gaat. Er wordt heel wat verdwijnseld en verschijnseld door de personages. Rowling heeft dit script / boek wederom knap geschreven. Het boek had nog 3 keer zo dik mogen zijn, zo snel en makkelijk vlieg je door het filmscript en verhaal.