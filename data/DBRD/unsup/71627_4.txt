Deze week viel De hel van ’63 van Dick van den Heuvel op mijn deurmat. Ik bladerde er wat in en bleef bladeren. Het greep me direkt en heb het dan ook in een ruk uitgelezen! De hel van ’63 is een heel mooi sfeervol boek met prachtige foto’s. Het is vlot en toegankelijk geschreven, zodat het geschikt is voor jong en oud. Het is ook zeker een boek voor alle mensen, die altijd voor de buis gekluisterd zaten wanneer de Elfstedentocht gereden werd. Kees, Sjoerd, Annemiek en Henk hebben alle vier zo hun eigen redenen waarom ze deze barre Elfstedentocht rijden. Samen gaan ze ervoor en helpen ze elkaar door deze hel der tochten… Een boek over zelfvertrouwen, rouwverwerking, liefde en doorzettingsvermogen. Met een warme kop chocolademelk op de bank zie je bij het lezen van dit boek de Elfstedentocht weer helemaal voor je. Binnenkort verschijnt de film in de bioscopen en deze moet ik dus zien, hé!!!