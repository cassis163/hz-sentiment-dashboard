Marelle heeft met haar zevende thriller weer een juweeltje in handen. Zoals bij haar andere thrillers, schrijft ze nu ook weer over het verborgen leed in de samenleving. In Moederziel komt zelfs een heel actueel onderwerp aan de orde. De hoofdpersoon Myrna lijdt aan MS. Haar jongste dochter Josje besluit om weer thuis bij haar moeder te komen wonen en alle zorg over te nemen van de thuiszorg. Ze is niet erg gecharmeerd van de nieuwe liefde van haar moeder. Dan zijn er nog de vreemde buren die alles in de gaten houden. De familieband wordt strak aangetrokken. Je proeft het leed van Myrna en de frustraties van Josje. Je wordt vanaf de eerste bladzijde meegezogen in het verhaal, wat ook nog eens een zeer verrassend en bloedstollend einde heeft. Ik voel me erg bevoorrecht dat ik Moederziel mocht proeflezen. Een waanzinnig goede thriller !