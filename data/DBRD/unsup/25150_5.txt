Rick Riordan is een van mijn favoriete schrijvers! Zijn boeken zijn super voor jong en oud! Ik heb vorige zomer voor het eerst kennis gemaakt met de Percy Jackson en de olympiërs serie en ik vond het geweldig! De vervolg serie hierop was minstens zo goed, het bloed van Olympus is het laatste boek van deze vervolg serie "De helden van Olympus"
Nog nooit van gehoord? Ik raad je aan ze te lezen! Het is een zeer fantasievolle en vlot leesbare serie! Je kan het beste beginnen met de serie Percy Jackson en de Olympiërs anders kan je op sommige momenten niet zo goed volgen.
Nu naar het bloed van Olympus.
Ik was meteen in ban met dit boek! Ik was heel benieuwd naar de ontknoping en het gevecht met Gaia. Ik vond het wel een beetje jammer dat er uiteindelijk niemand belangrijk is gestorven. Allez, dat is wel super, maar je verwacht alle 5 de boeken dat er op z'n minst 1 iemand belangrijk dood gaat gaan en dat gebeurt niet. Maar mij hoor je niet klagen! Toch was ik graag even gewaarschuwd geweest om het feit dat Percy en Annabeth amper in dit boek voorkomen. Maar het is oké, zo kregen de andere personages ook de kans om te schijnen, maar een klein beetje meer Percabeth mocht wel :D
In dit boek ben ik ook gaan realiseren dat Nico di Angelo eigenlijk echt een zeer sterke demi-god is! Ook van Rayna stond ik versteld! Hoe 1 halfgod zoveel pijn en verlies met zich mee kan dragen!
Het einde vond ik echt super! Leo gaat terug naar Calypso! Dat hoopte ik al dat ging gebeuren, uiteindelijk is alles goed gekomen. Jammer dat het gedaan is! Ik hoop dat dit niet het laatste is dat we gaan horen over kamp halfbloed en kamp Jupiter!