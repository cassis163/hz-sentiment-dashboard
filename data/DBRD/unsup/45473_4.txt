De Nieuwewandeling in Gent betreft een gevangenis. Een “leuke” naam voor een gevangenis. Je moet er alleen niet opgesloten zitten. Dat is Matteo Fraeyman echter wel overkomen. Nou ja, overkomen? Matteo runde samen met zijn broer een reisbureau. Dat reisbureau was een dekmantel voor kinderhandel. Nadat de broer van Matteo dit ontdekte, heeft Matteo zijn broer uit de weggeruimd. Dus zat Matteo niet voor niets in de gevangenis. Als zijn zoon Eduardo zijn vader in de gevangenis opzoekt, samen met zijn moeder Elise Dumont, steekt Eduardo niet onder stoelen of banken dat hij nog meer weet over de duistere praktijken van zijn vader.
Na het bezoek aan de gevangenis worden Eduardo en Elise thuis door criminelen opgewacht. Na een korte schermutseling worden Eduardo en Elise ontvoerd en op een onbekende plaats vastgehouden.
De politie stelt een onderzoek naar die ontvoering in en komt daarbij in de buurt van het door Matteo Fraeyman gerunde reisbureau. Onverwacht wordt Matteo door een medegevangene in de gevangenis doodgestoken. Dat zet het onderzoek van de politie in een stroomversnelling.

Mendacium II, van Guido Strobbe, heb ik met plezier gelezen. Als Belgische auteur viel hij mij niet tegen. Integendeel. Met plezier heb ik het boek gelezen en genoten van de Vlaamse uitdrukkingen.

Hanneke Tinor-Centi schrijft op de achterzijde:” Mendacium II is een uitstekende thriller met ingenieuze wendingen en diverse, knap met elkaar verweven, verhaallijnen”. Zo knap dat ik soms de draad kwijt was.