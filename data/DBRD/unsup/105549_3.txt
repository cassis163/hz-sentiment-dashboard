Narcotica vertelt het verhaal van officier van Justitie Jana Berzelius. Zij wordt geconfronteerd met haar verleden wanneer een jonge drugssmokkelaarster in een trein komt te overlijden.
Al snel blijkt dat het meisje niet alleen reisde en naarstig gaat de politie op zoek naar haar vriendin waarvan het vermoeden bestaat dat zij in gevaar verkeerd.
Jana ziet een verband tussen de drugssmokkelaars en “Danilo” de man die alles weet over het duistere verleden van Jana. Om haar toekomst veilig te stellen is het van het grootste belang dat zij met Danilo afrekent voordat de politie hem op het spoor komt.

In het boek komen veel verschillende personages voor met ieder zo zijn eigen achtergrond en problemen. Lezers die Memento niet gelezen hebben zullen details in het verhaal missen wat het soms moeilijk maakt om het verhaal te begrijpen.
Doordat de schrijfster vaak wisselt van perspectief weet zij wel de vaart en de spanning erin te houden.

Ik geef het boek 3 sterren, dit komt mede doordat ik teveel details miste. Ik had vaak het gevoel of ik halverwege het verhaal “ingestapt was”.