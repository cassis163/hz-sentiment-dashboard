In ‘Leven en nu’ staan eenvoudig verwoorde gedichten & gedachten, die herkenbaar kunnen zijn voor de meeste lezers.

In het leven krijgen we allemaal te maken met vriendschap, verwondering, verdriet, gemis, vrijheid, heimwee, eenzaamheid, boosheid of liefde; Monique verstaat de kunst om deze gevoelens en gedachten tot leven te brengen.

Met haar gedichten verwoordt ze dat niet alles gewoon is.

Wie snapt

dat gewoon bijzonder is



Heeft opgemerkt

Hoe bijzonder gewoon is

Samen lachen en huilen, niks hoeven uit te leggen, durven voelen en dan opluchting merken. Tijd en stilte, elkaar een spiegel voorhouden zijn onder andere onderwerpen die Monique bijzonder vindt en niet gewoon; geen enkele emotie is haar vreemd.

Gillende stilte

Overspoeld door golven emotie

Gedreven door angst en verdriet

In een veel te klein glas

Alleen als het deksel openbarst

Gobbelt kwijlend druilend

Alle vuil naar buiten

Grote schoonmaak dat ruimt lekker op!

Elk gedicht of gedachte heeft een treffende kleurrijke illustratie. In het midden van de inspirerende bundel, op een groene bladzijde, staan losse gedichten en gedachten.

Op de groene cover is een groot rood hart afgebeeld; deze bundel is met passie geschreven en getekend.

Je raakt me aan

Diep van binnen

Heel bijzonder

Echt

Vreemde herkenning

Mijn hart voelt vreugde en heimwee

Tegelijk

Wonderlijk verwarrend

De opmerkelijke, warme woordkeuze zorgt ervoor dat deze bundel een feestje is om te lezen.



Gedichten en gedachten: 4****

Illustraties: 5*****

Leesplezier: 5*****