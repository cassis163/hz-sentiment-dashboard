Hartendief’ van Chelsea Cain is het onverwacht goede vervolg op ‘Hartenzeer’
De thematiek is onveranderd. Rechercheur Archie Sheridan vs Gretchen Lowell, het goed tegen het kwaad. Daartussendoor fietst Susan Howard, die met haar haar in de kleur Atomic Turquiose, op zoek is naar een ploert van een senator.

Haar dankwoord zegt alles. ' Een speciaal bedankje aan mijn vrienden, die het met me volhouden hoewel ik geen telefoontjes beantwoord, niet e-mail en vrijwel nooit het huis uit kom. Ik zal lijken naar jullie allemaal vernoemen.'
Dit is Chelsea Cain ten voeten uit.

De kracht van de auteur zit 'm in de onverwachte wendingen in de dialogen, de vileine, bittere, sarcastische opmerkingen en natuurlijk de extravagante figuur van Gretchen Lowell. En die kleine, uiterst belangrijke details, die het verschil maken tussen een schrijver en een goede schrijver. ' Claire, de politieagente die de hele persconferentie met poedersuiker op haar kin gedaan had'.
Maar ook verrassend simpel en ontroerend als het om kinderen gaat bij voorbeeld. Maar soms zeurt ze ook iets te lang door.

Vier dikverdiende sterren