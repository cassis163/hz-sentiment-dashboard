Zoals de titel al beschrijft: Julie Kagawa flikt het weer! Met haar aller laatste boek van The Iron Fey (The Call of the Forgotten) serie is het boek nu echt dicht, letterlijk maar ook figuurlijk gezien. Zelf heb ik het boek na de allerlaatste pagina dichtgesloten, maar Julie heeft dat ook gedaan doordat het de aller laatste deel is.
Dit boek geef ik 5 sterren, omdat dat het ook absoluut waard is! Julie neemt je mee in een wereld van de ijzerfae, winterfae én zomerfae die samen in één land wonen, genaamd Nimmernimmer.
Haar schrijfstijl is zo goed en geweldig dat je meteen vanaf de eerste pagina in het boek gedoken zit. Met haar allerlaatste boek neemt ze je weer mee in de wereld van fae met als hoofdpersonage Ethan en Kenzie. De liefde die ze voor elkaar hebben is zo lief en zoetsappig, dat je alleen al daardoor verder wilt lezen. Elk meisje droomt er van om haar droomprins te vinden, dit is dan geen prins op het witte paard maar wel een prins die Kenzie met zijn leven beschermd.
Ik vind het erg jammer dat het nu echt afgelopen is van de wereld van de fae, maar gelukkig hoeven we niet te treuren want haar andere boeken zullen ook spoedig komen. Julie Kagawa is in één woord een TOP-schrijfster en ik zal al haar boeken aan iedereen aanraden, terwijl deze serie toch wel tot mijn favoriete serie behoort. Dit boek is echt voor iedereen aan te raden! Ik zou zeggen: Ren snel naar de winkel en schaf deze aller geweldigste serie aan om het zelf te ondervinden!