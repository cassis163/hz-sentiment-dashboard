Duijkers dossiers is een pakkend verhaal over corruptie, geweld en chantage, maar ook over het onvermogen om liefde in je hart toe te laten. Spanning met een vleugje romantiek en tragiek, precies wat ik graag in een boek vind. Bovendien woedt op de achtergrond de strijd tussen de openheid van een journaliste die wil publiceren en de terughoudendheid van een politieman die stil en vooral ongemerkt zijn werk wil doen. John Brosens heeft dat knap ineen geweven.