Zeventien korte verhalen van Zweedse hand! Het langste verhaal is van de in Nederland onbekende Lisa Larsson, zevenendertig pagina's. Het kortste daarentegen is van Sarah Stridsberg en slechts vijf pagina's maar doet daarmee niet onder voor de andere verhalen. De meest bekende kopstukken in het Zweedse thrillerwereldje hebben plaats gekregen in dit bijzondere verzamelwerk. Onder andere het echtpaar Börjlind (Springvloed, De derde stem en Zwarte dageraad), Stieg Larsson (Millenium trilogie). Henning Mankell (Wallander serie) en Håkan Nesser (Barbarotti serie) zijn met niet eerder in het Nederlands vertaald werk in dit boek opgenomen.

Wat niet verwonderde was dat het verhaal van Cilla & Rolf Börjlind met slechts dertien pagina's net zo sterk is qua schrijfstijl als hun boeken dat zijn. Dat is wel leuk om te constateren. Stieg Larsson's verhaal dateert uit 1972, en is dus geschreven voor de wereldberoemde Milleniumtrilogie.

Alle verhalen lezen lekker, het ene zal je beter bevallen dan het ander. De schrijfstijlen zijn heel divers en de verhaallijnen ook. Allemaal zijn ze bijzonder, het ene wat spannender dan het andere. Het is een heerlijk boek om van je favorieten ook eens een kort verhaal te kunnen lezen en toch ook om spanning te ervaren. Dat laatste is bewonderenswaardig te noemen wanneer je dus nagaat dat er geen enkel verhaal langer is dan zevenendertig pagina's. Bijzonder ook is dat er een aantal minder bekende of zelfs onbekende auteurs in staan met erg goede verhalen. Dat maakt dit boek erg afwisselend, verrassend en een aanrader!

Een bijzonder boek en een absolute musthave voor de liefhebbers van het Zweedse thrillergenre.