De laatste uitweg is het eerste in het Nederlands vertaalde werk van de Argentijnse auteur Federico Axat (1975,Buenos Aires,Arg) en is zeker niet een gewone thriller.

Op het moment dat Ted McKay middels een schot door zijn hoofd een einde aan zijn leven wil maken, wordt er aangebeld en roept een voor hem onbekende door de deur dat hij weet wat hij van plan is en voor hem DE LAATSTE UITWEG heeft.. vanaf hier neemt Axat je mee in een reis van de geest van McKay en laat hij je mee puzzelen in wat echt is en wat zich afspeelt in het hoofd.

De onorthodoxe aanpak maakt het de lezer niet gemakkelijk, en doet je van tijd tot tijd verdwalen gelijk de protegee van de auteur. Het begin is krachtig en zuigt de lezer het verhaal in, maar daarna volgen er 100/150 bladzijden die je doen afvragen waar je in beland bent.. Psychedelisch en welhaast psychotisch. De verwarring die Mckay voelt wordt perfect overgebracht op de lezer, maar zorgt ook voor te veel verwarring bij de lezer. De doorlezer wordt beloond en het tweede gedeelte wordt steeds meer duidelijk wat zich afspeelt rond McKay.

Zoals gezegd, geen gewone thriller wat op zich in het grote land van aanbod een verademing is. Het vakmanschap van de auteur is onbetwist en druipt van iedere pagina. toch is de mogelijk bewust gekozen lange aanloop een rem op het leesgenot wat niet helemaal goed gemaakt wordt in het tweede gedeelte.