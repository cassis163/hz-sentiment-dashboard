Droombeeld is wederom een geweldige thriller die spannend is tot de allerlaatste pagina. Af en toe dacht ik te weten hoe alles in elkaar zat maar natuurlijk zat ik er ook nu weer helemaal naast. Je kunt niet anders dan dit boek in één adem uitlezen. Het is er zeker eentje die ik weer ga aanraden bij mijn familie en vriendinnen, al geldt dat wat mij betreft voor alle boeken van Loes den Hollander. En het blijft leuk dat deze boeken in mijn eigen omgeving afspelen, ik woon in Alkmaar, dus de meeste plaatsen uit het boek zijn mij welbekend.