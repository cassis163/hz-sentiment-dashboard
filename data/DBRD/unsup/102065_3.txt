Ik heb besloten de minpunten: langdradige, matige, grimmige en de meest ongeloofwaardige scènes voor lief te nemen.
Er blijft nog genoeg over.
Meeslepende gebeurtenissen, op een door water omringd kinderziekenhuis waar de artsen, verpleegkundigen, bezoekers, kinderen en engelen proberen een nieuwe wereld te creëren.
Krankzinnige situaties, wonderen en veel, veel fantasie.
Het enthousiasme van de schrijver is overal aanwezig.
Tussendoor mooie flashbacks van Jemma.

Moeilijk duimen te geven aan dit boek.
Nèt geen vier, maar drie lijkt wel weer te weinig.
Ik heb het, zeker weten, toch met plezier gelezen.