Glashard is het tweede deel (vervolg op Bloedlijn) in de serie van rechercheur Jessica Haider. Jessica wordt gevraagd om lid te worden van een geheim elitekorps Sagilia. Deze goep bestaat uit een select gezelschap dat zich bezig houdt met het afrekenen met criminelen die door de mazen van de wet glippen en zo hun verdiende straf ontlopen. Tevens blijft ze werkzaam bij de Maastrichtse politie. Terwijl ze zich voorbereidt op haar eerste opdracht: het ombrengen van Baruch Salomons (een diamantair uit Antwerpen die zich bezig niet alleen bezig houdt met diamanten).



Als je begint te lezen in Glashard word je meteen gegrepen en wil je door blijven lezen en beleven hoe Jessica zich staande houdt in situaties waarbij je adem stokt van de spanning. Naast de harde kant van Jessica laat Corine ook zien dat de rechercheur een gevoelige kant heeft en die twee kanten worden goed afgewisseld en beide zijn perfect uitgebalanceerd zodat het een geheel wordt dat staat als een huis. Met Glashard heeft Corine bewezen dat ze een eigen plek heeft verworven die uniek is. Glashard eindigt net als Bloedlijn met een cliffhanger maar we moeten weer geduld opbrengen tot februari/maart 2014 want dan gaat Jessica weer verder in deel drie: Zielloos.