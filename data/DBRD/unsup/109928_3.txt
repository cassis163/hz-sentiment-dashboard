Britt-Marie was hier is een boek over een 63-jarige vrouw, die zoekt naar werk.

Maar eigenlijk is dit niet precies waar ze naar op zoek is. Tijdens het lezen leer je haar kennen en roept de schrijver verschillende emoties op. Het ene moment vind je haar irritant, een zeurkous en het andere moment heb je medelijden met haar om alles wat ze in haar leven heeft meegemaakt.

Ook de andere personages in het boek zijn goed neergezet. Iedereen heeft zijn eigen goede en slechte kanten en een eigen geschiedenis.

Het dorp Borg waar Britt-Marie terechtkomt is eigenlijk bijna niets meer. Bijna alle winkels verdwijnen, huizen staan te koop. De mensen die er nog wonen proberen er het beste van te maken.

De schrijfstijl in het boek is apart. Korte zinnen, veel herhalingen. Je moet hier erg aan wennen. Toch is het een mooi verhaal over een vrouw die eigenlijk op zoek is naar haarzelf.