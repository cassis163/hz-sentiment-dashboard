IJzingwekkend goed! Je begint te lezen en PATS!, je wordt in het verhaal gezogen en het laat je niet meer los tot lang nadat je het al uit hebt! Ik vind al haar boeken goed en iedere keer denk ik dat het nu toch niet veel beter meer kan, maar toch weet Gerritsen te groeien in haar rol als auteur. Sneeuwval is zeer verrassend en echt ijzingwekkend spannend. Op een gegeven moment denk je de plot wel te weten, maar die blijkt dan toch anders te zijn dan verwacht, heel knap gedaan! De zeer beeldend beschreven omgeving en de omstandigheden voegen extra spanning toe aan het verhaal. Ook het feit dat de hoofdkarakters dit keer onafhankelijk van elkaar hun weg moeten zien te vinden door de ellende en zichzelf in leven moeten zien te houden geeft een extra, bijzondere dimensie. Het is een gesloten verhaal; alle eindjes zijn aan elkaar geknoopt, maar het laatste hoofdstuk geeft aan dat de lezers vast en zeker wéér een pageturner te wachten staat. Ik kan niet wachten!