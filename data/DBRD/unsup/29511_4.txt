Een gruwelijke zaak begint wanneer een hysterische en gruwelijk mishandelde vrouw in de nacht de weg oprent en wordt aangereden door een ouder echtpaar. Voor Will Trent en zijn partner Faith Mitchell start een race tegen de klok: er zijn meer vrouwen verdwenen.
In Genesis brengt Karin Slaughter twee karakters uit eerdere boeken 'samen': De arts Sara Linton, die na de dramatische dood van haar grote liefde Jeffrey Tolliver naar Atlanta is verhuisd en Will Trent, de rustige FBI-agent die de lezer kent uit bijvoorbeeld Triptiek. Op het eerste gezicht zou je kunnen denken 'wat een gekunsteld trucje'. Niets is minder waar. Het is volkomen logisch en dat is buitengewoon knap van Karin Slaughter.