We volgen in dit boek Montgomery Brogan, een jonge drugsdealer uit New York. Hij is veroordeeld tot 7 jaar gevangenschap omdat hij verlinkt is door een bekende. Monty is ondanks dat hij een drugsdealer is geen keiharde crimineel, maar een jongen die kickt op de macht die dit beroep met zich mee brengt. Tijdens de laatste 25 uur voor dat hij zich moet melden wil hij feesten en afscheid nemen van zijn vrienden. Ook moet hij een keuze maken of hij zal gaan of dat hij zal vluchten. Als hij vlucht raakt zijn vader zijn kroeg kwijt want dat is de borg die betaald is voor zijn vrijheid de dagen voor zijn gevangenschap.

Het verhaal speelt zich af in een setting die doet denken aan Pulp Fiction. De verhaallijn is eenvoudig en leest makkelijk weg. De karakters die in het verhaal meespelen zijn erg herkenbaar. Zo is er bijvoorbeeld de bloedmooie vriendin van Monty, zo heerlijk dat menig man het hoofd op hol laat brengen bij haar aanblik. Een jeugdvriend die in aandelen handelt en niets met het criminele leven te maken heeft, geld verdient als water maar geen prettig mens. En een andere jeugdvriend die zich zelf het leven zo moeilijk maakt dat hij gedoemd is een gefrustreerd leven te leiden zonder vriendin. Tot slot Kostya, een Oekra√Øner die levensgevaarlijk is maar niet bijster slim. Deze mensen hebben een ding met elkaar gemeen, ze hebben een grote bewondering voor de manier waarop Monty zich door het leven begeeft. De allerbeste vriend van Montgomery is zijn hond, een pitbull genaamd Doyle, wie zal er tijdens zijn verblijf zorgen voor zijn aller beste maat?

Geen van zijn vrienden is echter op de hoogte van de plannen die Monty heeft voor het 25ste uur. Het einde is verrassend vooral door de keuzes die Monty heeft genomen omtrent zijn toekomst.

Dit boek leent zicht uitstekend voor een filmscript en er is dan ook een film van gemaakt. Benioff heeft de rechten verkocht voor $1 miljoen, Spike Lee regisseert, Spiderman Tobey Maguire is de producent en de hoofdrol wordt vertolkt door Edward Norton (American History X en Fight Club).

Een heerlijk boek en de film ga ik ook zeker kijken.