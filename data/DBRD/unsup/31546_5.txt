Back to the 70-80-90ies, De Foute Party, Stranger Things, retrogadgets, muziek en televisieseries uit de jaren 70-90… iedereen die tijdens de jaren zestig of vroeger geboren is, is er verzot op én kijkt er met een glimlach op terug. Maar niet alleen artikels, gadgets, muziek of films gaan graag terug in de tijd. Waar Back to the Future fictie en fantasie was voor Michael J. Fox is Wonderjaren werkelijkheid voor ons.
Met Wonderjaren van Pam van der Veen en Albert Wiglema gaan beide auteurs ‘back in time’.

"In de jaren tachtig betekende surfen nog plankzeilen.
Vroeger verbeterde je typefouten met Tipp-Ex."

Wonderjaren beschrijft de opkomst van de fax, walkman, de telefoon met een draaischijf en veel meer producten in dit naslagwerk.
Mensen die deze jaren niet of te klein waren om ze bewust mee te maken zullen niet hetzelfde gevoel krijgen bij het lezen van dit boek als de personen die zeer bewust de opkomst van deze “gadgets” hebben beleefd.
Spreek je tegen je tienerzoon over een walkman of een dictafoon dan hoort hij het in Keulen donderen (bij wijze van spreken).
Maar al deze artikelen waren voor ons innovatief. En waar wij al met een oooh en een aaahhh en als een stel koeien naar de eerste trein keken, vinden we het nu allemaal heel gewoon als je constant online kan zijn. Dit was vroeger anders.
Je moest altijd cash op zak hebben om iemand thuis te laten weten dat je je bus verspeeld had en later ging zijn. Maar daarvoor moest je dan eerst op zoek naar een telefooncel. Of wou je aan een prijsvraag meedoen moest je eerst naar het postkantoor of de krantenwinkel om gele briefkaarten te halen, die je dan ingevuld weer terug op de post moest doen om te kunnen deelnemen. Wou je muziek opnemen, dan moest iedereen in de huiskamer stil zijn als je met je cassette-recorder klaar zat en hoopte je zo hard dat de omroepers niet spraken tijdens het liedje, om op het rode knopje te klikken als de muziek startte en uitbolde.

"Voor iedereen die met weemoed terugdenkt aan die wonderlijke jaren.
Hét perfecte cadeauboek voor de feestdagen."

Alles ging veel trager maar mij dunkt dat het allemaal ook minder gestresseerd verliep.
Dus misschien is dit de reden waarom iedereen zo graag terugdenkt aan deze gouden jaren en dat ik zelf ook opmerk dat die oude gadgets stilaan terug hun intrede maken. Denk maar aan de elpee.
Wonderjaren is een naslagwerk dat ik met plezier, en een glimlach, gelezen heb en een prominent plaatsje in mijn boekenkast verdiend.