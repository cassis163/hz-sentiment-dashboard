Het pleidooi van Steve Cavanagh is het tweede boek met daarin Eddie Flynn als hoofdpersoon. Het eerste boek, Geen tijd om te sterven (ook uitgebracht onder de titel De Verdediging) las ik al met veel plezier. Zo ook dit tweede boek.

Harland & Sinton is een gerenommeerd advocatenkantoor. De ex-vrouw van Eddie, Christine, is hier werkzaam. Ongewild en onbewust is zij betrokken geraakt bij een criminele activiteit.
Op een dag wordt Eddie benaderd door de FBI, in de persoon van Dell. Dell geeft Eddie min of meer te verstaan dat hij de opgepakte miljardair, David Child, moet vertegenwoordigen. En dat niet alleen, hij moet er ook voor zorgen dat David de moord bekend, waarvan hij verdacht wordt. David heeft al een advocaat, namelijk Sinton, van het gerenommeerde kantoor.
Werkt Eddie hier niet aan mee, dan zal zijn ex-vrouw worden opgepakt en worden gedagvaard.

Eddie heeft geen goed gevoel bij deze zaak. Aan alle kanten lijkt deze zaak te stinken. Hij heeft echter weinig keus, als hij niet wil dat zijn ex-vrouw in de gevangenis belandt. Gebruik makend van zijn verleden als oplichter en van zijn opgedane vrienden uit die tijd, gaat Eddie de strijd aan.

Het pleidooi is een vlot geschreven thriller: gebeurtenissen volgen elkaar in rap tempo op en geen moment zakt het verhaal in.
De personages, met name Eddie, maar zeker ook David, zijn goed uitgewerkt en roepen sympathie op.

Het verhaal verveelt geen seconde en nodigt uit tot doorlezen, meer te weten te komen over het hoe en waarom en op welke wijze Eddie Dell te slim af zal proberen te zijn.