Cinder is een cyborg en kan zich van haar leven herinneren voor haar operatie. Ze is geadopteerd en stiefvader is overleden aan letumose, ook wel de pest. Haar stiefmoeder geeft Cinder de schuld van de dood van haar stiefvader en volgens haar stiefmoeder maakt ze geen deel uit van het gezin, Cinder is alleen goed voor het geld. Cinder is een monteur en staat op de markt en prins Kai heeft een kapotte androïde die dringend gemaakt moet worden, want de androïde beschikt over belangrijke informatie. Wanneer haar jongste stiefzusje en enige menselijke vriendin letumose krijgt, krijgt ze ook daar de schuld van. En dan heb je ook nog de Lunars, dat is het maan volk. Mensen hadden kolonies gevestigd op de maan, de mensen die op de maan waren zijn verandert. De Koningin van de maan wil met prins Kai trouwen en alleen dan wil ze een vredesverdrag met de aarde aangaan. Of heeft de koningin toch andere plannen?

In het begin kon ik moeilijk in het verhaal komen, omdat Cinder een monteur is sprak ze over onderdelen en technische dingen waardoor ik het niet goed kon volgen. Na ongeveer 60 bladzijdes veranderde dat en kon ik het boek niet meer wegleggen. Het is zo'n origineel verhaal en de cliffhanger is enorm ik wilde niet dat het verhaal al was afgelopen en wilde doorlezen. Je bent elk keer nieuwsgierig wat er verder ging gebeuren en de schrijfstijl leest fijn weg. Cinder is zeker een goed boek en een aanrader.