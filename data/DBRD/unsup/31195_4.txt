Gruwelijke moorden met een religieuze insteek in verschillende landen brengen Jan Vos in een internationaal en intrigerend onderzoek naar een religieuze moordenaar die zijn slachtoffers door een hel laat gaan.

De verschillende moorden en personages zijn weer goed uitgewerkt met een aantal onderwerpen waar Langstraat de lezer over laat nadenken. Een aantal personages blijven vrij oppervlakkig, maar dat is door de vlotte schrijfstijl verder geen probleem.

Je wordt direct in de gruwelijkheden meegezogen en blijft van begin tot eind aan het boek gekluisterd waarbij het slot als een mokerslag binnenkomt.