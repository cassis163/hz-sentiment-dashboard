Het is het eind van de zeventiende eeuw als een groepje Nederlandse weesmeisjes vanuit Rotterdam vertrekt naar Kaap de Goede Hoop, de Kaap Kolonie, om daar op uitnodiging van de VOC te trouwen met de vrijgezelle mannen. Ariaan is één van de weesmeisjes. Ze is sterk, gedreven, ambitieus en uitermate geschikt voor het nieuwe leven in de Kaap. Ariaan heeft ook al die karaktereigenschappen nodig om een nieuw en gelukkig leven op te kunnen bouwen in het verre Zuid Afrika. Jammer genoeg beschikken niet alle weesmeisjes over deze eigenschappen en vinden het daarom een stuk moeilijker om te acclimatiseren zo ver van de hun bekende wereld.
Pauline Vijverberg weet op een uiterst mooie manier het leven in en rond wat nu Kaapstad is te schetsen. De lezer waant zich echt in de Kaap Kolonie van Simon van der Stel en zijn zoon. Niet alleen de omgeving wordt mooi in kaart gebracht maar ook het leven en de politieke situatie in en rond de Kaap wordt een boeiende manier beschreven.
De karakters van de wereldvreemde weesmeisjes tot de robuuste boeren en van de slaven tot de inheemse bevolking zijn allemaal even sterk, fascinerend en kleurrijk. De hoofdpersoon Ariaan staat met haar sterke, ambitieuze en respectvolle karakter niet alleen volledig tegenover het passieve en naïeve karakter van haar zusje Willemijn maar ook tegenover het eenvoudige maar gedreven karakter van haar man Gerrit.
De schrijfstijl is makkelijk en maakt dat het boek moeilijk weg te leggen is ondanks dat er weinig echt spannende dingen gebeuren.
Ik had graag gezien dat er wat meer aandacht een de politieke situatie in de Kaap werd besteed in plaats af een toe een onderwerp oppervlakkig aan stippen. Pauline Vijverberg schets al met al een goed beeld van hoe moeilijk het leven in en rond Kaapstad in die tijd was. Dit boek is een echte aanrader voor iedereen die van historische romans houdt. Ik geef het suikervogeltje vier sterren.