Deze nieuwe Scandinavische thriller sensatie draait om inspecteur Karen Eiken Hornby en speelt zich af op de fictieve eilandengroep Doggerland.
Het is de ochtend na het jaarlijkse oesterfeest wanneer Karen met een vreselijke kater ontwaakt. Niet alleen van de drank, zij aanschouwd haar baas naast haar in bed. Slechts enkele uren later verneemt zij dat er een moord gepleegd is nota bene op de ex-vrouw van haar baas.
Dan wordt Karen belast met het onderzoek naar de moord.
Door middel van diverse flash backs en de gedetailleerde omschrijving van het leven op de Doggereilanden weet de schrijfster een bepaalde beklemmende sfeer te creÃ«ren waarbij diverse intriges uit de doeken gedaan worden. Langzaam komt de lezer achter het verleden van diverse personages, een verleden wat geresulteerd heeft in moord.
Al komt de eerste helft van het boek wat traag op gang, mede door de gedetailleerde omschrijving van de omgeving en de diverse personages, de tweede helft maakt dit zeker goed vol vaart en spanning probeert Karen de dader te ontmaskeren.
Mede door een vleugje humor in het boek vond ik het een hele leuke eerste kennismaking met deze nieuwe Scandinavische inspecteur.