River Page is met haar moeder verhuisd naar een klein dorpje. Ze gaat naar een nieuwe school en dus ook naar een nieuwe klas. River is van plan het deze keer anders te doen. Ze wil vrienden worden met iemand die volledig bij haar past, iemand die anders is dan de rest. En juist nu krijgt ze de kans, de kans die ze moet grijpen.

De kinderen van de familie 'Graces' zijn precies diegene die ze zocht. Ze vallen op en zijn uniek. Eigenlijk maken ze niet zoveel contact met de mensen om zich heen, maar Summer is anders. River wordt bevriend met haar en ze mag zelfs een keer bij 'de Graces' thuis logeren. Ondertussen kan River ook steeds meer contact maken met Fenrin, de knappe broer van Summer waar ze een oogje op heeft.

Er gaan geruchten door het dorp dat 'de Graces' heksen zijn, er bestaan zelfs hele sites over hen. River vindt het erg interessant en wil dit tot de bodem uitzoeken, maar dat is niet zonder gevaar...