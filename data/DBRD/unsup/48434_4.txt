Steenkoud is het tweede deel in de Dark Elements trilogie van Jennifer L Armentrout. Deze schrijfster heb ik leren kennen van de vertaalde 'Wacht op Mij' serie. Na de eerste twee delen van Lux (in het Engels) ben ik ook aan deze serie begonnen en ze kan me nog steeds niet teleurstellen.

Het boek leest als een trein en laat je precies zien wat je denkt te willen zien. Alle personages uit het eerste boek komen terug in dit verhaal en dat maakt het erg vertrouwd en begrijpelijk. Hier en daar wordt wat informatie gegeven over wat er in het eerste boek is gebeurd, maar zeker niet te veel.

Layla, de hoofdpersonage uit het boek die half wachter half demon blijkt te zijn wordt tussen deze twee soorten heen en weer geslingerd. Mede door twee ontzettend knappe en onuitstaanbare jongens. Haar gevoelens worden zo beschreven alsof je over jezelf leest. Je voelt precies wat zij meemaakt en zo raak je helemaal verstrikt in het verhaal. Af en toe misschien een beetje clich√©, de twee jongens die om haar 'vechten' en de onmogelijke keuze van welke jongen nu de 'beste' is. Maar is dat eigenlijk niet wat we het liefste lezen? Ik ben er achter gekomen van wel namelijk.

Het verhaal verloopt vlot. Er gebeuren continu allerlei dingen zonder dat het ongeloofwaardig of onoverzichtelijk wordt. Achter elke gebeurtenis zit een gedachtegang of een gevolg dat zich pas later uit. En zoals ik al had gehoopt komt dit allen samen aan het eind van het verhaal, waardoor je het niet meer weg kan leggen en je na het laatste woord deel 3 er gelijk bij wilt pakken.

Dus ik laat mijn recensie hierbij en ga verder in 'Ademloos' het derde deel in de Dark Elements serie van Jennifer L. Armentrout.