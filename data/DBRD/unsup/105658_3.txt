Door het toeristenstadje Bend stroomt een rivier waaraan oude en nieuwe huizen staan. Nieuwkomers zoals David & Carole Franklin hebben het oude huis platgegooid en een prachtig huis neergezet, wat hun succes vertegenwoordigd. Hun buren Liz en Owen Garrett, kijken er jaloers na, maar sluiten ook vriendschap, omdat hun levensstijl hen inspireert. Er is nog een buurman, Dan Miller aan de overkant van de rivier. Eentje waar Liz eigenlijk geen contact mee meer heeft sinds de dag van het ongeluk in haar jeugd.
Ook nu gebeurd er een ongeluk in het begin van het boek, wat het leven van de buren helemaal overhoop gooit. Het zoontje van David en Carole verdwijnt spoorloos en terwijl er gezocht wordt na het 3 jarig ventje, komen alle relaties onder spanning te staan en is niets meer wat het lijkt.
Gregg Olsen met zijn vaardige pen maakt het ondenkbare enigszins voor te stellen en zet daarmee een thriller neer, waarbij je in een rollercoaster van mensenlevens komt, die vol zelfverwijt zitten of op alle mogelijke manieren hun hachje proberen te redden omdat er zoveel van hun succes op het spel staat. Geen superhelden, maar mensen van vlees en bloed. Goed beschouwd laten de vier hoofdpersonen allemaal vooral de donkere kant zien; veel ego√Øsme, materialisme, schone schijn, leugens, overspel enzovoort en uiteindelijk eigen rechter spelen waarbij het van kwaad tot erger gaat. Dat drank en pillen nodig zijn om de innerlijke pijn te onderdrukken is alleen maar logisch. Dat ze vervolgens helemaal niet betrouwbaar zijn, hoeft ook niet te verrassen.
Het verhaal wordt chronologisch verteld en de lezer weet wat er is gebeurd met Charlie. Een oplettende lezer heeft de zaak eerder opgelost dan de politie en dat is wel een beetje een minpuntje. Gregg Olsen haalt er steeds andere mensen bij met een verhaal. Het zorgt vooral voor vertraging. Dat dit de spanning niet in de weg staat komt door de gewetensvraag, die vanaf het begin over het boek heen hangt en door de titel wordt bevestigd, wat is het laatste wat ze doet? Zal daarmee alles goed komen?