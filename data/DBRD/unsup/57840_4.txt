Mijn debuutboek voor young adults, Tweedehands Vleugels, speelt zich af in Nieuw-Anvers: een alternatieve steampunkachtige versie van Antwerpen. Hier leren Max en Lucy elkaar kennen in allesbehalve fijne omstandigheden wanneer hij - een Kraai die deels mens, deels monster en deels machine is - haar engelenvleugels steelt om ze zelf te kunnen gebruiken. Als Beschermengel is Lucy niets zonder haar vleugels. Maar ze heeft nog welgeteld één veer kunnen redden toen ze bestolen werd ... En die veer zal alles veranderen.

Als je op zoek bent naar romantisch leesvoer met fantasy- en steampunkaccenten in een anderwereldse setting die toch vreemd genoeg herkenbaar blijft, zal Tweedehands Vleugels je hopelijk wel smaken! Deel 2 van de Vleugels Trilogie, getiteld 'Zilveren Vleugels', is intussen in de maak en belooft nog romantischer en nog avontuurlijker te worden. To be continued dus ...

Veel leesplezier!

PS: Laat je na het lezen even je mening achter hier op Hebban? Thanks! :)