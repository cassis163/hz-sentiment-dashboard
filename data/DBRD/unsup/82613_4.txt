Monte Carlo staat garant voor snelheid, gierende uitlaten en scherp afgestelde motoren van glanzende ‘bolides,’ zoals die razende, uitgekiende racewagens weleens genoemd worden. Een bolide is eigenlijk een astronomische vuurbal die een magnitude -14 of helderder bereikt, de term wordt ook wel gebruikt voor vuurballen die een hoorbaar geluid voortbrengen. Een betere omschrijving kan ik niet vinden voor Monte Carlo van Peter Terrin, een messcherp verhaal waar geen woord teveel maar ook geen woord te weinig in staat of een prachtvertelling van 173 pagina’s die je in één ruk uitleest en terugslingert naar 1968. Na zes uur lezen bleef ik verweesd achter met een prachtboek in mijn handen, ’t bleef nog enkele dagen nazinderen.
http://www.boekensite.gent/node/1149