Dictator is het afsluitende deel van de trilogie, na Imperium in 2006 en Lustrum in 2009.

Hoop is het enige wat de beroemde redenaar en briljante advocaat Marcus Tullius Cicero nog heeft. Na de valselijke beschuldigingen van verraad door Clodius, vertrekt Cicero uit Rome. Zijn verzet tegen het triumviraat van Ceasar, Pompeius en Crassus heeft bijna zijn ondergang ingeluid. Op zijn reis wordt hij vergezeld door zijn trouwe secretaris, de slaaf Tiro. Zijn familie blijft in Rome achter en zijn bezittingen worden hem afgenomen en in brand gestoken.

Cicero houdt echter hoop en wordt uiteindelijk beloond. Hij herwint het vertrouwen van Ceasar die op veldtocht in Gallië is en de oversteek naar Brittanië wil make, en bij terugkeer in Rome wordt hij als een held binnengehaald. Rome is echter allerminst stabiel, en er hangt een broeierige en grimmige sfeer. zijn aartsvijand Clodius is uit op wraak terwijl Pompeius een dubbele agenda heeft.. De Republiek kraakt in al zijn voegen.

Harris schrijft in een mooie en beknopte stijl. De personages zijn scherp en helder getekend en overtuigen. Cicero is niet alleen de briljante politicus en redenaar maar ook een man die te lijden heeft onder problemen in zijn gezin en Tiro is de trouwe slaaf die indien hij eenmaal de vrijheid heeft gekregen worstelt met zijn loyaliteit voor Cicero. De maatschappij die overloopt van scrupules, persoonlijke ambities, verraad, geweld en corruptie wordt indringend beschreven.

Dictator is een overtuigende kroniek over het leven van een man die een belangrijke positie innam in de laatste jaren van de Romeinse Republiek.
Het punt van kritiek wat je op dit boek zou kunnen hebben is het gebrek aan spanning en vergeleken met zijn twee voorgangers weinig verheffend plot, Maar goed de geschiedenis laat zich niet herschrijven.


Spanning: 1*
Plot: 2**
Leesplezier: 4 ****
Schrijfstijl: 4 ****
Originaliteit: 2 **
Psychologie: 3 ***