Het begint een beetje rommelig, maar wel aantrekkelijk. Ik had wel de neiging om door te lezen omdat ik wilde weten wat er gebeurde. De spanningsboog werd heel goed afgewisseld, waarmee ik bedoel dat je een tijdje in hoge spanning zit over wat er allemaal gebeurt en gaat gebeuren, en je een tijdje 'relaxed' kunt lezen. Ik kan dit boek al met al nog wel het beste vergelijken met een soap. Je volgt een aantal verschillende mensen die allemaal in relatie tot elkaar staan op een bepaalde manier. Af en toe vond ik dit echter ook vervelend omdat ik dan weer de draad kwijtraakte wie wie was en wat de relatie van diegene was tot de anderen. Op den duur werd het wat ongeloofwaardiger. Het sci-fi gedeelte was goed onderbouwd met technologie die inderdaad prima haalbaar leek. Toen er echter op een gegeven moment bloed werd gedronken als soortement drug en men hier (bleek later) ook nog asielzoekers o.i.d. voor gebruikte (als constante bloedtoevoer) zonder dat de overheid hiervan wist/er tegen optrad, vond ik het een domper. Hoewel ik een groot fan van het fantasy-genre ben, vond ik de inbreng van weerwolven (die later ook nog tegen de bloeddrinkende "vampiers" streden) net zo weinig geslaagd. Het boek en het verhaal verloor zijn geloofwaardigheid hiermee. Dit heeft er misschien ook mee te maken dat ze pas verderop in het verhaal, voorbij de helft, werden ge√Øntroduceerd. Als van het begin af aan werd verteld dat er weerwolven waren, was het misschien beter geweest. Het einde was echter wel bevredigend, al zij het wel enigszins voorspelbaar.