Ik begon een beetje met een dubbel gevoel aan het boek. De film had ik lang geleden gezien, maar de personages zaten nog ergens achteraan in mijn hoofd: Denzel Washington en Angelina Jolie. En dat is nooit goed als je in een boek begint.
Ik had even tijd nodig om me in het boek in te werken: de contraire houding van Rhyme t.o.v. Thom in het begin levert aanvankelijk verwarrende dialogen op. En dat wijt ik voor een groot stuk aan het feit dat mijn fantasie niet volledig gereset was wegens de film. Jeffery Deaver gaat hier vrijuit!
Maar eens het verhaal op snelheid komt en alle personages ingewerkt zijn is het een waar meesterwerk voor lezers die van forensisch onderzoek houden. En daar blijft het niet bij: de hoofdpersonages Sachs & Rhyme worden prachtig uitgewerkt. Jolie komt nog niet in de buurt van de boeiende Amelia Sachs in het boek! En ik vond de film al verre van slecht...
Hoewel ik niet echt een fan ben van reeksen met dezelfde personages ben ik benieuwd hoe de relatie Sachs-Rhyme evolueert. Dus...