Stephen King woont in Bangor  Maine en studeerde Engels aan de universiteit van Maine. Reeds vanaf zijn debuut is King immens populair bij het grote publiek. Na zonsondergang is een verzameling van korte verhalen die nooit eerder in het Nederlands zijn vertaald.
In de inleiding van het boek schrijft King: Ik weet dat ik het prachtig vond om deze verhalen te schrijven. Ik hoop dat je het leuk vindt om ze te lezen. En reken maar dat ik het leuk vond.
In Na Zonsondergang neemt King ons in 12 korte verhalen wederom mee naar de fantasiewereld die hij zelf gecreëerd heeft. Eens temeer bewijst hij nog maar eens dat hij een meester-verteller is. Het is buitengewoon hoe hij er als auteur telkens weer in slaagt om van alledaagse dingen boeiende, spannende, emotionele verhalen te maken die nog lang in het geheugen van zijn lezers blijven hangen.
In Het hardloopmeisje beschrijft hij de pijn en het verdriet van een moeder die na het overlijden van haar baby haar leed probeert te verzachten door obsessief te gaan hardlopen. Deze obsessie wordt uiteindelijk een spel op leven en dood.
De dingen die ze achterlieten is Kings persoonlijke opvatting over het verwerken van de aanslagen van 9/11. Hij beschrijft vooral de littekens die dit Amerikaans trauma heeft achtergelaten bij de overlevenden en hoe ieder van hen daar op hun eigen manier mee leert omgaan.
Hoe gaat een man ermee om wanneer hij er na 20 jaar huwelijk achter komt dat zijn vrouw hem bedriegt en dat ze er bovenal in geslaagd is 120.000 dollar te stelen uit de spaarkas van het schooldistrict omdat ze niet aan haar verslaving om krabloten te kopen kan weerstaan. In Stom geeft King op een bijzonder originele manier een weergave van de feiten met een verrassend slot. Kortom briljant gevonden.
En als ik ooit nog eens gebruik moet maken van zon verplaatsbaar toilethokje die ze gebruiken tijdens muziekconcerten zal ik met plezier terugdenken aan het verhaal In de klem. Want wat gebeurt er nou als zon hokje omvalt op de zijde waar de deur zich bevindt en er is niemand in de buurt.
Na Zonsondergang is een verhalenbundel over alledaagse dingen maar dan in een andere niet zo alledaagse context.
Interessant is ook dat King in de inleiding en achteraan in de sectie opmerkingen je als lezer laat meekijken in zijn brein. Hoe en waarom zijn de verhalen tot stand gekomen, waarom worden sommige ervan (30 jaar nadat ze geschreven zijn) nu pas gepubliceerd. Ze hebben dan wel in Playboy gestaan, maar dat tijdschrift wordt niet door een groot publiek gelezen. Dit feit bewijst temeer dat de verhaaltjes van King echt en alleen voor grote mensen zijn. Lectuur voor het slapengaan. Als je dan nog kan slapen tenminste