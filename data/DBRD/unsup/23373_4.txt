Wat een schitterend vormgegeven boek!  Mijn versie betreft een hardcover met een intrigerende foto voorop, nog meer vreemde foto's en handgeschreven brieven binnenin. Een genot om in handen te hebben en te lezen.

Het verhaal zelf is heel origineel te noemen maar toch toegankelijk, ook al gebeuren er tal van vreemde dingen. Ook het volgende deel (omhulde stad) heb ik al klaar liggen en zal denk ik snel 'verorberd' gaan worden.

Het is misschien een beetje voorbarig, maar hebben wij hier wellicht te maken met een goede opvolger van de Harry Potter reeks? Ook deze auteur schept namelijk een geheel eigen wereld alwaar je je heel makkelijk in onderdompelt, het bestaat uit meerdere delen en spreekt naast het young adult publiek ook het volwassen publiek aan. Time will tell....