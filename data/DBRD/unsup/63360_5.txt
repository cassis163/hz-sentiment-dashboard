Wat het hart kan horen is het debuutroman van Jan-Philipp Sendker die vanaf 1995 correspondent was in Azie.
De bevolking inspireerde hem door hun openheid en vriendelijkheid

Op de achterkant van het boek staat:
Een diep ontroerende liefdesgeschiedenis, fascinerend, fijngevoelig, en met een zweem van geheimzinnigheid
De jonge New Yorkse advocate Julia Win voelt zich helemaal niet op haar plek in Kalaw, een schilderachtig dorp in de bergen van Birma. Ze probeert daar meer te weten te komen over haar vader Tin Win, die vier jaar eerder plotseling is verdwenen. Een veertig jaar oude liefdesbrief van hem aan een onbekende vrouw heeft Julia op dit spoor gezet.
In een theehuis wordt Julia aangesproken door een man die precies schijnt te weten wie zij is en die begint te vertellen… En naarmate zijn verhaal zich ontvouwt, voelt Julia zich steeds vertrouwder in deze vreemde, bijna magische omgeving.
Over Wat het hart kan horen
‘Een diep invoelbare liefdesgeschiedenis… Je zult tot over je oren verliefd worden.’ Amazon.com
‘Fans van Nicholas Sparks en Elizabeth Gilbert zullen smullen van Wat het hart kan horen.’ Kirkus Reviews
‘Een meeslepende roman. Houd de tissues bij de hand!’ Publishers Weekly

Het verhaal gaat over Julia, een advocate, wiens vader 4 jaar eerder is verdwenen en niemand weet waar hij is of wat er is gebeurd.
Dan vind Julia een 40 jaar oude liefdesbrief die zoveel vragen opwerpen, dat Julia alles laat vallen en op reis gaat naar Birma.
In Birma ontmoet zij U Ba, een man die altijd vriendelijk lacht en in alle omstandigheden, rustig, vriendelijk en beleefd blijft, soms tot grote ergernis van Julia.
U Ba vertelt Julia een prachtig, intrigerend en ontroerend verhaal over Tin Win, die in zijn jonge jaren zijn gezichtsvermogen heeft verloren, maar heeft moeten vertrouwen op zijn andere zintuigen en heeft leren luisteren op een zeer bijzondere manier, en over Mi Mi die niet kan lopen.
Tin Win en Mi Mi krijgen een zeer bijzondere band, een liefde, die niet wordt beïnvloed door afstand en tijd.
In het begin vraagt Julia zich af hoe dit verhaal haar kan helpen om antwoorden te krijgen, maar uiteindelijk wil zij weten hoe het verder gaat met Tin Win en Mi Mi.
De band met U Ba wordt versterkt en uiteindelijk krijgt Julia de antwoorden waar zij zo wanhopig naar op zoek was.

De manier van schrijven van Jan-Philipp Sendker is zeer aangenaam en beeldend. Hij heeft een prachtige manier om dingen te omschrijven. Voorbeelden hiervan zijn: Het orgaan dat in ons huist en waarvoor we geen naam hebben, laten we het maar het kompas van ons hart noemen of Wat betekende het als iemands hart en stem niet bij elkaar pasten? of De wereld krimpt en valt uit elkaar als je boos of bang bent of Zijn gezicht was waarschijnlijk de spiegel van zijn ziel.
Hij neemt je mee op reis en laat je iets zien wat zeer bijzonder is, namelijk de essentie van liefde.
Het boek laat je achter met je eigen gedachten over liefde. Het verhaal van Tin Win en Mi Mi zal mij nog lang bijblijven; wat een prachtig verhaal, het boeit, houd je vast, laat je het onzichtbare zien, laat je voelen en blijft bij je.

Ik kan niet anders dan dit boek aanraden.
Buiten dat het verhaal fantastisch is, is de kaft net zo mooi. Echt een pareltje in mijn boekenkast