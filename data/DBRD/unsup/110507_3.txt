De blinde vlek is boek twee in de serie rond rechercheur Thomas Berg en speelt zich uiteraard weer af in de mooie plaats Leuven. Al begint het boek zeker niet daar, maar op een archeologische vindplaats in Turkije. Hier werkt student Simone Paulus samen met medestudenten en professoren om de gevonden schatten veilig te stellen. Maar dan verdwijnen ineens de van onschatbare gevonden zilveren munten en komt de verdenking of Simen te liggen. Hij vlucht terug naar Leuven.

De start van het verhaal in Turkije is langzaam en van Thomas Berg is er geen enkel spoor. Op bladzijde 117 is hij pas weer present in Leuven. Deze lange introductie had wat mij betreft iets korter gelukt, mijn aandacht verslapte een beetje en het mist spanning. Toen het onderzoek in Leuven eenmaal begon, kreeg het verhaal me weer in de greep.

Wederom speelt de ontknoping van het verhaal zich grotendeels af in het hoofd van Thomas Berg. Hij weet verbanden te leggen, waar niemand aan dacht en weet de uiteindelijke dader miraculeus te ontmaskeren. Het was weer een heerlijk boek om te lezen en het zal zeker niet mijn laatste zijn.