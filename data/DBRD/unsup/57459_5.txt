Nog een keer kijk ik goed naar de kaft van 'Voor je weggaat'. Onder de titel staat in het klein; Elk einde is een nieuw begin. Grappig, was me tot nu toe niet opgevallen.

Voor je weggaat is een feelgoodroman met veel herkenning. Na het lezen van dit boek kan ik je 1 ding verzekeren; je zegt altijd, onder elke omstandigheid, gedag tegen de mensen die je lief hebt.

Het boek gaat over Zoe en Ed, die elkaar in het studentenhuis ontmoeten waar ze de jaren tijdens hun studies wonen en vrienden worden. Daar begint de romance, die wordt onderdrukt door 'het nog jong zijn' en 'nog niet willen binden' principe.

Zoe woont samen met haar beste vriendin Jane, ook uit het studentenhuis, als ze wordt gebeld op haar werk door iemand die naar de waterkoelersafdeling informeert. Het blijkt Ed te zijn en de romance krijgt een nieuw begin/ of misschien wel een herstart. Jaren later, wanneer de relatie door omstandigheden verkoeld en misschien wel verbitterd is, snauwt Zoe Ed af en slaat hij met de deur als hij naar zijn werk vertrekt. Daar komt hij echter nooit aan, want hij overlijdt. De nachtmerrie voor Zoe begint. Ze krijgt alleen ook een kans, die ze met volle overtuiging aangrijpt.

Voor je weggaat is in vlotte taal geschreven en leest makkelijk. Het boek was in no time uit. Tijdens het lezen ervaar je wellicht een lichte spanning omdat je graag wilt weten hoe het nou verder gaat.. hoe zit het nou met die kans! Nieuwsgierigheid is snel gewekt. Ook brengt het verhaal veel herkenning. Het nukken, de schuld bij je vriend of vriendin leggen.. Diep in jezelf weten dat je niet altijd terecht bezig bent. Het leven hoe we het wellicht allemaal kennen. 1 ding is alleen niet te herkennen, we maken niet allemaal het drama van Zoe mee.