De maand januari staat voor mij in het teken van het herlezen van de delirium trilogie van Lauren Oliver. Toen ik de serie voor het eerst las vond ik het tweede deel - Pandemonium - behoorlijk tegenvallen, maar deze keer was dat helemaal niet het geval. Ik genoot van het spannende verhaal over de nieuwe Lena!

Let op: Pandemonium is het vervolg op Delirium.  Als je het eerste deel nog niet hebt gelezen, kan deze review spoilers bevatten.

Het vehaal van Pandemonium gaat verder waar Delirium eindigde. Lena is aangekomen in The Wilds en moet proberen hier te overleven. Niet alleen zonder haar geliefde, maar ook haar oude vertrouwde leventje heeft ze achter moeten laten.