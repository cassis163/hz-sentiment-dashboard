Ouwe rot in het vak Michael Connelly bewijst met dit boek ook weer zijn kunde als thrillerschrijver. Geen toeters, bellen en rare fratsen maar een degelijk verhaal met zeer goed uitgediepte karakters en de introductie van detective Renée Ballard. Deze sterke vrouw is gedegradeerd naar “de Nachtploeg” nadat zij het had gewaagd om haar baas aan te klagen. Eigenzinnig als zij is kan zij het werk als detective niet loslaten. Zeker als er zich zaken voordoen waar zij met haar scherpe oog ziet dat details niet kloppen, kan zij niet niets anders dan op eigen houtje verder onderzoeken. Door de soepele schrijfstijl, de herkenbare karakters, op de juiste momenten een fijne dosis spanning en een verrassende ontknoping heb ik dit boek met veel plezier gelezen. Kortom: een fijne degelijke thriller!