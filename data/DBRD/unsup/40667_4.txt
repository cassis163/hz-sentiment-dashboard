De 17-jarige Lev wordt tijdens de belegering van Leningrad (Piter)gevangengenomen en in de Kruisen, 'n beruchte gevangenis, gegooid. In dezelfde kerker wordt Kolja, een 21 jarige gedeserteerde soldaat van het Rode Leger gezet. Zij worden niet geëxecuteerd maar krijgen een bizarre opdracht van de kolonel: een dozijn eieren vinden voor de bruidstaart van de kolonelsdochter. Bijna onmogelijk in een stad waar men al blij is met wat uitgedroogde aardappelen en waar op de markt potjes modder verkocht worden, afkomstig uit de grond onder een gebombardeerd voedselpakhuis, wat vol zat met gesmolten suiker.
Tijdens deze barre zoektocht ontwikkelen de jonge mannen een hechte vriendschap. Ze komen onderweg schokkende zaken tegen: kannibalen, 'n antitankhond, 'n vastgevroren Russische soldaat en 'n boerderij waar meisjes wonen die door de Duitsers tot prostitutie zijn gedwongen. Uiteindelijk sluiten ze zich aan bij een groep partizanen waartoe ook de sluipschutter Vika ('n meisje) behoort.
De eieren worden uiteindelijk veroverd wanneer Lev Sturmbahnführer Abendroth tijdens een partij schaak verslaat.
Bijzonder is dat de gruwelijkheden die de jongens meemaken op een vrij luchtige toon worden gepresenteerd, dat maakt het heel leesbaar en het komt evengoed wel aan. Ontroerend zijn sommige gesprekken die ze hebben tijdens hun tocht. Mooi vond ik ook wanneer blijkt dat het boek waar Kolja steeds over vertelt: De hond op de binnenplaats, een boek is wat Kolja zelf aan het schrijven is.