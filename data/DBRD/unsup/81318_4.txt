Ik vind het een goed boek. Ik moest wennen aan het feit dat er hele korte hoofdstukken tussen zitten. Dat ben ik niet gewend. De cover past goed bij het boek, de ijzige kleuren en het mysterie dat erin schuilt. Dat zou me wel aanspreken in een boekwinkel. Naar mijn smaak bouwde de spanning wel erg laat op. Pas bij de laatste 100 tot 50 bladzijdes werd ik echt gegrepen door het verhaal. Vanaf dat moment wilde ik niet meer stoppen met lezen. Het hele verhaal zie je eigenlijk door de ogen van Corey, zo leef je heel erg met haar mee. Daar houd ik wel van. Buiten de zoektocht zijn er ook nog fragmenten uit het verleden. Daarin komen Kyra en Corey allemaal nog voor. Deze fragmenten spelen zich niet in chronologische volgorde af, daar moet je dus wel even opletten. Ook zijn er soms brieven van Kyra en Corey in het verhaal, maar deze zijn nooit daadwerkelijk verzonden. Het boek had een gesloten einde, daar houd ik van. Ik had er moeite mee in het verhaal te komen, maar dit kwam uiteindelijk wel goed.

Ik zou dit boek wel aanraden. Hoe Marieke de zinnen opbouwt leest er fijn. Wel moet je rekening houden met veel verschillende tijden en korte hoofdstukken. De spanning bouwt wat laat op, maar als het er dan is wil je ook niets anders meer dan lezen. Echt een aanrader!

Review op www.daphnelippmann.nl