Zo spraakmakend Graham Norton is als talkshowhost, zo Ã³nspraakmakend is het leven in het dorpje Duneen op het Ierse platteland. En toch kan de debuterende auteur de lezers meenemen in een verhaal met een grote wending.

De hoofdrolspeler, PJ, is politieagent in het dorpje waar nooit iets gebeurd. De meeste tijd brengt hij door met denken aan zijn volgende maaltijd, gekookt door zijn huishoudster Mrs. Meany.

Het dorp wordt opgeschrikt door een macabere vondst. Dit zorgt voor veel oproer in Duneen. De bevolking slaat aan het speculeren. PJ voelt zich eindelijk belangrijk. De komst van een hogere in rang uit de grote stad, vindt hij eerst eigenlijk maar lastig en vervelend. Dit was de kans geweest om zich te bewijzen. Maar gedurende het boek krijgen de mannen steeds meer respect voor elkaar.

De grote wending van het verhaal is mooi, maar ook triest. PJ doet zijn best om mensen tot steun te zijn. De onzekerheid die hijzelf voelt, vind je als lezer al snel onterecht. Hij doet zijn werk met liefde en wil de gemeenschap echt helpen. Toch wordt PJ nergens in het verhaal de grote held. Zijn karakter kan zeker nog verder uitgebouwd worden in (hopelijk!) toekomstige boeken van Graham Norton.

Het boek leest fijn weg, nergens is het saai of voorspelbaar. Het is een verhaal over mensen, in al hun soorten en maten. Mijn verwachtingen zijn overtroffen. Ik heb een paar keer gegniffeld van plezier, maar er was ook de ongemakkelijkheid van het grote verdriet van een aantal hoofdrolspelers. Ik heb genoten van dit debuut. Meer graag!