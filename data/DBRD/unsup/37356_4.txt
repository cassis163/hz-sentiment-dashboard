Een heel goed boek over een archeologische vondst van een graf waarin een lichaam zit dat tweeduizend jaar oud is, maar die kenmerken heeft van een moderne mens met een tweeduizend jarige gebruiksaanwijzing bij zich van een apparaat waarvan blijkt dat het over een paar jaar pas in de winkel zal komen. Hoe dit kan? Tijdreizen.
Een onderwerp dat je veel nadenken bezorgt over de mogelijkheden en onmogelijkheden ervan. Een spannend gegeven dat nog spannender wordt als blijkt dat er van verschillende kanten jacht op de hoofdpersoon gemaakt wordt: o.a. door de geldschieter van de archeologische opgraving en zelfs door het Vaticaan dat sommige mythes in stand wil houden. Vooral het slot vond ik heel erg goed omdat dit weer totaal terug grijpt naar waar het boek begon. Een echte thriller die je eigenlijk moet lezen als je van de Da Vinci Code en het Bernini mysterie genoten hebt. Het is ook weer heel wat anders om eens een boek van een Duitse schrijver te lezen.