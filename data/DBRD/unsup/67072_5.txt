Dit verhaal speelt zich af in de 19e eeuw in de donkere bergen van Karpatië, in Transsylvanië. Dat gebied is berucht… zodra het donker is komen het Monster van Frankenstein, Graaf Dracula en de Wolfman de bevolking lastig vallen. In opdracht van een geheime orde is er een man die ze aan kan, de door sommige gehate en door andere vereerde monsterjager Van Helsing. Hij moet de machtige Graaf Dracula ten val gaan brengen. Hij gaat hiervoor samenwerken met prinses Anna Valerius. Zij wil de vampier (Dracula) verslaan om haar familie van een eeuwenoude vloek te verwijderen.. Samen kunnen ze hem wel aan… of niet? Dracula laat zich door niks of niemand tegenhouden… zal het Van Helsing en Anna wel lukken?
Het boek leest erg vlot, de hoofdstukken zijn redelijk lang maar niet langdradig. Het lijkt wel alsof het boek voor jongeren is geschreven, het is namelijk een groot lettertype. Ook zitten er een aantal foto’s in het boek, het is gebaseerd op een filmscript . Aan de ene kant vind ik dat wel leuk maar aan de andere kant wordt je fantasie beperkt als je een foto van de hoofdpersoon voor je ziet. Ik heb de film nog niet gezien (bewuste keuze).
Van Helsing’s karakter wordt redelijk beschreven. Je kan je goed in hem inleven en je begrijpt waarom hij dit doet. Dit geldt ook voor het karakter van Anna en dat van het monster van Frankenstein. Met hem had ik soms echt medelijden. Waarom moet je zelf maar lezen.
Het verhaal is spannend, zit vol met actie en humor. Er komen vampiers, monsters en weerwolven in voor. Genoeg fantasy dus. Het plot is goed, anders dan ik had verwacht maar wel passend bij het verhaal.
Ik heb genoten van dit boek en geef het 5 sterren.