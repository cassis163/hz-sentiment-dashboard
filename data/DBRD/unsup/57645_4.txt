De eerste boeken rond commissaris Liese Meerhout speelden zich af in Brussel. Ondertussen is de setting verlegd naar Antwerpen, en houdt Liese zich niet langer met kunstcriminaliteit bezig maar met het oplossen van moordzaken.

In ‘Het laatste oordeel’ moeten Liese en haar team een aantal verdwenen kinderen zien op te sporen. Wie is de dader en wat is in ’s hemelsnaam zijn motief?

‘Het laatste oordeel’ is een boek met zeer veel vaart, geen te lange hoofdstukken, een eenvoudige en duidelijke schrijfstijl, ideaal voor een ontspannen dagje leesplezier.

Toni Coppers heeft wederom een spannend en goed opgebouwd verhaal afgeleverd. 4,5 sterren voor dit achtste deel in de Liese Meerhout-serie.