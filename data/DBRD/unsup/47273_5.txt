Wat vind ik dit een prachtig boek! De titel en de omslag spraken mij gelijk aan, en toen ik eenmaal begon te lezen, werd ik meegetrokken in het verhaal. Het leest heerlijk weg, doordat het heel helder en fijn geschreven is en de sfeer heeft iets heel puurs, wat heel goed past bij de mooie, natuurlijke omgevingen waarin het verhaal zich grotendeels afspeelt. De personages komen echt tot leven. Ik leefde met ze mee. Het verhaal bevat een zekere rust, maar tegelijkertijd gebeurt er een hoop. Ook bevat het veel diepgang. Ik heb me geen moment verveeld tijdens het lezen, want de mensen en de gebeurtenissen boeiden mij genoeg. Frances Greenslade's "Schuilplaats" heeft mijn hart gestolen. Ik vind het jammer dat ik het boek uit heb, maar ik zal het nooit vergeten. Ik vind het zo goed! Ik heb een favoriet boek erbij. Vijf sterren!