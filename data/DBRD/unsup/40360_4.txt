Een ''eye opening'' verhaal over Amerikaanse veteranen en hun gezinnen. Hoe gaat het met ze als ze eenmaal terug gekeerd zijn van die missie? En wat doet het Amerikaanse leger voor hun helden?

Het verhaal begint met een inleiding die je hele lichaam al kippenvel geeft. De tranen staan in mijn ogen. Ik moet er even bij zeggen dat ik zelf veteraan ben en niet helemaal onbevooroordeeld aan dit boek begonnen ben. Maar ondanks dat, zou het me verbazen als dit verhaal de lezer niet raakt. Situaties als beschreven zoals hier in Amerika komen natuurlijk ook in Nederland voor helaas.

Jonge gezonde mannen en vrouwen gaan op missie,.Ze hebben daar zin in want dat is hun vak! Hier is voor getraind. Zwaai nog even naar het thuisfront want die leven intens mee. Dan belanden ze in de werkelijkheid en die is rauw,meedogenloos en kent geen genade. Dan kom je terug en dan?
Dan beginnen pas echt de problemen bij een flink percentage van de veteranen . Ook al had je er zin in en dacht je dat je wist wat je te verwachten stond. Nee helaas is dat dus niet de werkelijkheid.

Dit boek is een realistisch verslag van hoe het terug gekeerde militairen vergaat. Dat is zeer goed neergezet. Het verhaal is echter niet heel makkelijk leesbaar en niet geschreven ter vermaak en dat leest uiteraard op een andere manier dan een normaal leesboek.

Wel is dit boek geschreven om een boodschap mee te geven en dat is gelukt al zeg ik het zelf. Een typisch Amerikaanse manier van schrijven vind ik het ook. Rauw , zakelijk en op feiten gebaseerd.

Interessant en mooi geschreven alhoewel ik mij ook kan voorstellen dat het hier en daar de aandacht zal verliezen van de lezer. Ik heb het boek ook in kleinere delen gelezen omdat de toon vrij neerslachtig is.

Ik vind het echter grandioos en zeer pakkend neergezet en het is zeker een verhaal wat iedereen zou moeten lezen. Al is het alleen maar om stigmatiserende opmerkingen als , je wist toch waar er je aan begon en je werd toch goed betaald te voorkomen.
Kortom ik zou hem iedereen aanraden ter verrijking van kennis over de helden die terug gekeerd zijn van een missie.