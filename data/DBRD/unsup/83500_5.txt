Verslingerd is de opvolger van verkikkerd. En wat voor een! Het verhaal gaat meteen weer verder. Fijn, want verkikkerd heb ik ook gelezen en een half boek met herhalingen, daar zit ik niet op te wachten.
Lucy kampt in dit deel met een social media verslaving en haar beautyblog neemt ook steeds meer tijd in beslag. Intussen is haar vriendje kikker (Olivier) druk met zijn duet met de beroemde knappe zangeres Laura. En als dat nu haar enige zorgen waren....... Er gebeurt zoveel dat het geen moment saai is. Alle hoofdpersonen zijn goed neergezet en hebben zo hun eigen problemen.
Ik heb gelachen, meegeleefd en een traantje weggepinkt tijdens dit verhaal. Ik ben eigenlijk nog niet klaar om Lucy en Olivier al los te laten, hopelijk komt er nog een deel! 5***** van mij