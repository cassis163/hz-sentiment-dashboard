Intrigerend, fascinerend, een moeilijk te leggen puzzel. Ik kan de andere lezers die een recensie over dit boek hebben geschreven alleen maar bijtreden.
Het is al enkele dagen geleden dat ik het boek uitgelezen heb, maar het laat me niet los. Het ligt nog steeds binnen handbereik en ik heb al regelmatig stukjes eruit herlezen.
Het puilt uit van fascinerende personages, zinnen en beschouwingen zoals deze bv. " Kunnen we niet twee tegengestelde dingen tegelijk voelen? Wie zegt dat dat een misdaad is,?"
Tegelijkertijd is het een ode aan het gezin. Een ode aan onvoorwaardelijke ouderliefde. Een verhaal over loslaten en afscheid nemen.
Wat een gelaagd en veelkleurig boek!!! Lezen en herlezen zou ik zeggen.