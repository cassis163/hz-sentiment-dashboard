Zou het kunnen dat Jezus een nakomeling had? Wie of wat is de Heilige Graal en bestaat deze? Loopt er een afstammeling van Christus rond op deze wereld? Bij deze de belangrijkste vragen die Dan Brown in het boek ‘De Da Vinci code’ aan het licht tracht te brengen.

Het verhaal start met de moord op Jaques Saunière, de museumconservator van het Louvre in Parijs. Robert Langdon, hoogleraar religieuze symboliek aan de Harvard University wordt door de politie als hoofdverdachte opgesteld omdat Saunière vlak voor zijn dood met zijn bloed Langdons naam op de vloer schrijft. Hij had ook een afspraak met Langdon. Saunière ligt vermoord op de grond zoals de 'Man van Vitruvius' van Leonardo Da Vinci. Met behulp van Sophie Neveu, een cryptologe en de kleindochter van Saunière, lukt het Langdon om te vluchten voor de politie. Neveu woonde vroeger bij haar opa omdat haar ouders, oma en broertje bij een mysterieus ongeluk zouden omgekomen zijn. Als kind had ze ook een ritueel van de Priorij van Sion gezien. Een organisatie (waarvan vroeger Da Vinci en recenter Saunière de grootmeesters waren) die de geheimen van de Graal (baarmoeder van Magdalena) en de waarheid achter het christendom bewaart en het op het juiste moment zal openbaren. Als het geheim ontdekt zou worden betekent dit machtsverlies voor het Vaticaan en de organisatie Opus Dei (soort devote katholieke sekte).

Toch wil ze haar opa’s geheim ontdekken en samen proberen Langdon en Neveu de reeks cryptische aanwijzingen (gemaakt door Da Vinci) van Saunière op te lossen om er achter te komen welk geheim Saunière koste wat het kost wilde doorgeven voor zijn dood. Naarmate ze vorderingen maken, komen ze steeds meer te weten over het Vaticaan die de ware geschiedenis van het christendom probeert te onderdrukken, om aan de macht te blijven. Ze komen ook meer te weten over de geheime relatie tussen Jezus Christus en Maria Magdalena en de cryptex die de sleutel vormt naar de Heilige Graal.

Opus Dei wil de locatie van de Heilige Graal ook weten zodat de cryptex en dus de Heilige Graal en de mysteries rond Christus verborgen blijft, want anders zou dit het geloof in Christus in de war brengen. Ze proberen dan ook de zoektocht van Langdon en Neveu te verhinderen die in contact zullen komen met de echte moordenaar van Saunière.

Ik vond het een enerzijds een boeiend en anderzijds een ontspannend boek. Het is boeiend omdat de auteur je aan het denken zet over zijn theorieën in verband met het christendom. In het boek bekijk je deze religie dan ook op een niet-vanzelfsprekende manier. Er worden namelijk veel feiten over kunstwerken, architectuur en documenten in het verhaal genoemd. De Mona Lisa, het Laatste Avondmaal en de Man van Vitruvius zijn hier enkele voorbeelden van. De schrijver heeft het ook over de Priorij van Sion die verwijst naar de vroegere orde van de Tempeliers. De ruimte in het verhaal is ook niet fictief want het speelt zich af in Frankrijk (het Louvre en Château Villette), Schotland (Rosslyn Chapel) en Londen (Westminster Abbey). De plaatsen worden in het boek zo goed mogelijk beschreven.
Hij vermeldt ook personen die echt hebben bestaan zoals Victor Hugo, Isaac Newton en Leonardo Da Vinci. Ze waren alledrie grootmeesters van de Priorij van Sion.
De code van de kluis dat Langdon en Neveu openden in de Depositobank bleek een rij van Fibonacci te zijn, ook een niet-fictieve persoon. Brown probeert dus zijn verhaal en theorieën rond Christus zo geloofwaardig mogelijk te schrijven met behulp van bestaande plaatsen, gebouwen en personen.
Met dit alles probeert de auteur je te overtuigen van zijn gelijk en dat is juist het knappe aan het boek. Je begint te twijfelen of het nu feit of fictie is. Ook is de woordspeling ‘Sang Réal’ (koninklijk bloed, afstammeling van Christus) of ‘Sangreal’ (Heilige Graal) goed gevonden.

Als je een persoon bent die van de whodunit-stijl houdt, is het boek niet echt aan te raden omdat je vrij snel weet wie de slechterik is in het verhaal. Het boek is meer bedoeld om de lezer in spanning te houden tot aan de ontknoping van het mysterie op het einde.
Ook zijn er heel wat spannende momenten in het boek, want de twee hoofdpersonages worden steeds gezocht door de politie en Opus Dei. Zelfs de proloog is al spannend want dit begint meteen met de moord op Saunière door de slechte albinomonnik Silas. Ook heb je het moment naar het einde toe waarop Lord Teabing (leider van Opus Dei) de twee onder schot houdt en Langdon de cryptex in de lucht gooit.
Het is niet de actie (snelheid, ontploffingen,...) die in het boek naar voor treedt, maar dus wel de spanning en de drang naar het te weten komen van de eeuwenoude geheimen.

Als je een persoon bent die niet religieus is of in een andere interpretatie van het christendom gelooft, kan men de versie van het christendom in het verhaal als ‘de waarheid’ beschouwen en dat laten aansluiten bij je geloof of het zoeken naar een geloof. Hiervoor kan het boek dus ook handig zijn.

De schrijfstijl van Brown is ook niet zo vlot. Je moest je hoofd bij het verhaal houden en ik heb er zelf lang over gedaan om het boek uit te lezen. Dit is ook te wijten aan de dikte van het boek (489 pagina’s).

Het boek is ook een wereldwijde bestseller. Het is in 44 talen vertaald en er zijn maar liefst 60,5 miljoen exemplaren verkocht.

Ik raad dit boek aan mensen aan die van geschiedenis, godsdienst,detectiveverhalen vol mysteries en spanning houden. Met dit boek wil de auteur ook duidelijk maken om niet alles meteen als vanzelfsprekend te beschouwen en om aspecten uit het verleden en het heden in vraag te stellen.