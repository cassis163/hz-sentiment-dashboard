Ik vond het een spannende zaak, er is een moord gepleegd waarbij in principe iedereen in het gebouw verdacht is en iedereen kan het gedaan hebben. Lang tasten Lynly en Havers in het duister. Lynly dwaalt heel ver van het spoor van af, waardoor Havers wat risico's moet nemen om toch de juiste antwoorden te vinden.

De vaste personages in het boek vind ik erg leuk. Vooral de relatie tussen Lynly en Havers (plus ik vind Havers gewoon heel grappig - op een positieve manier). Maar ook Helen en St. James zijn leuk om over te lezen.

Er was wel één puntje dat ik minder vond. Ik ben altijd slecht met het uitelkaar houden van namen, helemaal als er heel veel mensen in één keer geïntroduceerd worden. Lange tijd kwam ik dan ook niet echt in het verhaal omdat ik steeds moest nadenken over welke acteur er nu gesproken werd. Vandaar ook de drie sterren, maar verder vond ik het een leuk boek en ik kijk uit naar het vervolg.