Bij het zien van de cover heb je al een idee dat je een historisch boek gaat lezen. De achterkant had wel een tint of meer lichter gemogen zodat de tekst beter leesbaar is. Voor een brildrager is dit lastig lezen.
Het is interessant om te lezen hoe de auteur erop is gekomen om dit boek te schrijven. Je kan merken dat hij veel onderzoek naar Otto III heeft gedaan doordat hij de bronnen, voor zover ze bekend gemaakt wilden worden, ook noemt en zijn mening erover geeft. De auteur stelt vragen aan zichzelf, en soms aan anderen, en geeft daar zijn kijk op, zijn feiten, hij bekijkt het van diverse kanten.
Tussendoor wordt het verhaal van Otto III verteld op de manier zoals de auteur denkt dat het is gegaan dankzij de weinige boeken die er over Otto III zijn verschenen. Het verhaal is soms zo ongeloofwaardig, dat je het gevoel hebt dat het wel waar moet zijn zoals bijvoorbeeld hoe en met wie Otto had bedacht om een paar eeuwen te verduisteren. Je gaat je afvragen hoe het volk dat heeft gepikt, hoe het zit met de islamitische kalender en of het in het heden ook kan gebeuren dat een koning samen met een paus een paar eeuwen vooruit springt. Bij het laatste kan je, in de huidige tijd gezien, waar de meeste mensen kunnen lezen en schrijven, en dankzij de online media, wel raden wat het antwoord is.
Je ontdekt waar de naam van de kalender die we nu gebruiken van is afgeleid en hoe men aan de maanden kwam. Ook ga je je afvragen hoe het zit met Karel de Grote, wat voor rol hij heeft gespeeld in het leven van Otto III.
Bepaalde dingen moet je in de tijdsgeest zien zoals bijvoorbeeld hoe men dacht dat men aan malaria kwam en hoe men met toen mensen strafte.
Over het algemeen zijn de hoofdstukken, die allen een Romeins cijfer als hoofdstuknummer hebben, niet al te lang, zodat je het boek ook tussendoor kan lezen.
Nadeel is dat de noten achterin staan in plaats van onderaan de bewuste pagina. Nu moet je ernaar zoeken.
Kortom; als je ge√Ønteresseerd bent in de verhalen over het geloof, over het verleden, dan is dit boek een aanrader.

Lees verder op https://surfingann.blogspot.nl/2018/01/otto-iii-verduisteraar-van-de.html.