Verdreven van hun geboortegrond zoekt familie Joad een nieuw bestaan in het gepropagandeerde paradijs Californië. Die illusie vergaat gaandeweg. Het beloofde werk is er niet en niemand zit op de ‘Okies’ (verdreven boeren uit Oklahoma) te wachten die voor een appel en een ei het schaarse werk accepteren. Dat het kapitalisme een keerzijde heeft, brengt Steinbeck op een zeer apocalyptische wijze onder de aandacht.