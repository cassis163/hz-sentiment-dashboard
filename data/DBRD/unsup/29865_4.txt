De gebeurtenissen uit Moordvrienden worden al heel snel teruggehaald door o.a. artikelen die Cloë opzoekt, dus het was echt geen enkel probleem dat ik dat verhaal niet kende.
En dit verhaal was van begin tot en met het schokkende eind ontzettend spannend! Het is jou als lezer al gauw duidelijk dat iemand duistere bedoelingen heeft, maar ondertussen zet de onwetende Cloë haar onderzoek gewoon door, dus het moet ergens misgaan…

Je kunt niet anders dan deze novelle in één ruk verslinden én het dan jammer te vinden dat je het boek zo snel uit had! Het is namelijk zo’n heerlijk spannend en meeslepend verhaal dat het van mij ook twee keer zo lang had mogen duren! Echt weer kort maar krachtig; een hele complete thriller in compacte versie. Knap gedaan!