Nog steeds worstelt Thomas Ravnsholdt zich door het leven. Het verlies 3 jaar geleden van zijn geliefde Eva heeft hem de zin van leven ontnomen. Het schuldgevoel dat hij haar moord niet kon voorkomen en daarna de zoektocht naar de dader niet tot een oplossing kunnen brengen probeert hij te verdringen door zich iedere dag te vergrijpen aan de drank. Na zijn vertrek bij de politie heeft hij zich teruggetrokken op zijn boot, en hij knoopt de eindjes aan elkaar door wat klusjes te doen als een soort van priv√© detective.

Uit het niets wordt Ravn benaderd door de machtige industrieel Ferdinand Mesmer. die op zoek is naar zijn zoon waar hij sinds lange tijd het contact mee heeft verloren. Hoewel Ravn totaal geen interesse heeft besluit hij uiteindelijk zich toch vast te bijten in de zaak. Mesmers zoon blijkt de leider te zijn geworden van een beweging die zich Gods uitverkorenen noemt.. Gedurende het onderzoek gaat Ravn zich meer en meer afvragen wat de werkelijke reden is van Ferdinand Mesmer om zijn zoon na al die jaren op te sporen.

In dit derde deel grijpt Katz krefeld terug op de elementen die ook in deel 1 en 2 gebruikt werden. Helaas komt het boek wel laat op gang, Tot dat Ravn zich richting de sekte begeeft leest het weliswaar prettig, maar is het boek ontdaan van spanning. Daarna ontbrandt het boek . Echt verrassend is het allemaal niet en de karakters ontwikkelen zich ten opzichte van de vorige boeken nauwelijks. Gedegen is misschien wel de beste omschrijving, een kloppend plot, , een rode draad van de doorlopende verhaallijn en iet wat ander dan verwachte climax maken het een prima boek, maar geen topper

Eindoordeel 3,5 ster

Spanning 3***
Plot 4****
Leesplezier 4****
Schrijfstijl 4****
Originaliteit 3***
Psychologie 2**