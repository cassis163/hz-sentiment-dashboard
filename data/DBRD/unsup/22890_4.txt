Voor Justnotanybook las ik het boek Thuis in Virgin River van Robyn Carr gelezen.

Ik had nog nooit een boek van deze auteur gelezen

 

Hoofdfiguur in het boek is Melinda, verpleegster en verloskundige altijd werkzaam geweest in LA in een groot ziekenhuis.

Maar als haar man is overleden besluit ze alles achter zich te laten , ze solliciteert naar een baan in een klein dorpje, Virgin River.
Ze komt daar te werken als assistente van een nogal knorrige huisarts en goed en wel daar aangekomen wil ze het liefste al meteen weer vertrekken.
Het lijkt haar helemaal niets en zeker niet als ze haar onderkomen ziet dat er erg verwaarloosd uitziet.
Maar een baby die te vondeling wordt gelegd houdt haar voorlopig toch in het dorp , want ze wil graag voor de baby zorgen.
Ze maakt kennis met Jack, een knappe man, die samen met een vriend een bar en restaurant heeft.
Gebeurtenissen wisselen elkaar af, baby’s worden geboren, drugs worden verhandeld, Melinda dwingt het nodige respect af bij de dorpsbewoners.
Eigenlijk kun je al meteen voorspellen hoe het allemaal zal verlopen….
Het boek leest vlot weg en heeft een prettige schrijfstijl.
Karakters worden goed beschreven en je leert de mensen kennen.

Hoewel ik dit genre boeken eigenlijk zelden of nooit lees, heb ik het boek met veel plezier gelezen.