Op aanvraag van de auteur heb ik Het laatste licht gelezen, een paranormaal young-adultverhaal. Niet een genre dat ik gewoon ben om te lezen, maar ik waag me wel graag aan onbekende dingen.

Wat begint als een Halloweengrapje, neemt snel andere proporties aan en leid je binnen in de wereld van engelen, demonen, wiccaâ€™s, andere dimensies en zoveel meer.
We maken kennis met Moira, een meisje dat wat energieker is (ADHD) en door haar vriend een beetje in toom wordt gehouden. Samen met haar zus, broer en diens vriendin wagen ze zich aan een Halloweenavondje en tuimelen plots in een andere dimensie waar ze een persoon in een cirkel gevangen vinden. De redding van deze knappe jongen is het begin van een heleboel rare dingen die er gebeuren op het moment dat Moira slaapt en in een andere wereld binnentreedt. Ze doet er alles aan om de jongen te redden maar voor het zover is, moet ze haar eigen leven eerst op orde stellen of alles is voor niets geweest.

Een fijn verhaal met heel wat Ierse woorden, wicca-termen en dergelijke. Een spanning die zichzelf opbouwt naar een mooi einde.
Niet direct een boek voor mij (maar ik heb het wel met plezier gelezen), maar eerder voor het jonge publiek die houdt van het paranormale zoals Buffy en Charmed.

Het leuke extraatje dat Jen Minkman in het verhaal verweven heeft, is het lied dat Moira speciaal maakt voor de jongen uit haar dromen. De tekst staat in het boek, het lied zelf kan je beluisteren via YouTube.