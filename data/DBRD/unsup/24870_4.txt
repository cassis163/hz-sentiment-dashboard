Tot as is het debuut van de Zweedse auteur Lisa Bjurwald. Vanaf het eerste hoofdstuk wekt dit boek gelijk je nieuwsgierigheid. Er wordt aan het begin van het boek een verminkte en verbrande lijk gevonden. Deze moord lijkt veel op een moord die een tijdje eerder heeft plaatsgevonden. Agente Rebecka Born wordt op deze zaak gezet en onderzoekt naar de beweegredenen van de dader en wat de slachtoffers is overkomen.

Het verhaal wordt hoofdzakelijk verteld vanuit het perspectief van Rebecka Born, maar af en toe beleef je de gebeurtenissen ook vanuit het perspectief van andere personages. Ook vinden de gebeurtenissen afwisselend in het heden en het verleden plaats. Deze afwisselingen in perspectief en tijd hebben tot gevolg dat het verhaal geen moment saai wordt en de aandacht van de lezer goed wordt vastgehouden. Ook de vlotte schrijfstijl van Bjurwald draagt hier aan bij.

Wat erg interessant aan dit boek is, is het feit dat dit gebaseerd is op ware gebeurtenissen. Naast het schrijven van boeken is Lisa Bjurwald namelijk ook een journalist die toegang heeft tot interviews met slachtoffers van mensenhandel en Europese zaken en politieonderzoeken over dit onderwerp. Tijdens het lezen merk je ook dat ze veel over dit onderwerp weet. Met behulp van deze kennis heeft ze daarom een erg realistische thriller weten te schrijven.

Kortom, Tot as is een hele spannende thriller die erg waarheidsgetrouw is geschreven en gelijk vanaf het eerste hoofdstuk je aandacht trekt. Het is een vlot geschreven verhaal waarbij je steeds in spanning zit. Dit is dus een zeer goed debuut van Lisa Bjurwald, een auteur van wie we in de toekomst hopelijk meer gaan horen. Ik geef dit boek 4 sterren.

*Ik wil Karakter Uitgevers graag bedanken voor het recensie-exemplaar. Dit heeft mijn mening uiteraard niet be√Ønvloed.*