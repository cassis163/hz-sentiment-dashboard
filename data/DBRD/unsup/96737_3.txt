Het Bernini mysterie gelezen na De Da Vinci Code. Dit is fout omdat dit boek niet kan tippen aan DVC. Na het bekend worden van het plot worden de laatste 50 pagina's ronduit vervelend. De ontboezeming van de dader over allerhande hemelse motieven konden mij niet boeien. Tevens is het fantasy gehalte van dit boek op sommige momenten te veel: wie overleeft nu een val uit een vliegtuig. Prof Langdon moet een superman zijn. Het verhaal is op zich best aardig maar is veel te gedetailleerd in de beschrijving van de kunstwerken. Het lijkt wel of Brown ons wil bewijzen dat hij echt in Rome is geweest en al die beelden en schilderijen van dichtbij heeft bestudeerd. In de DVC wordt dit nog eens overgedaan alleen is het daar niet storend en is het fantasy-gehalte een stuk minder. Ik ben het met sommigen op deze site eens dat er wel betere boeken zijn geschreven dan deze. Sommigen zullen mij nu voor gek verklaren maar het boek Hannibal van Thomas Harris is een soortgelijk beschreven boek met veel aandacht voor kunst (Florence). Het verhaal is echter vele malen beter en spannender. Toch kijk ik uit naar een nieuw deel met prof. Langdon. Op de een of andere manier boeit het dus wel!