Het verhaal is vrij kort, en sommige dingen hadden wat mij betreft wat verder uitgewerkt mogen worden. Echter de spanning is zeer zeker goed opgebouwd. Je moet, zeker als dierenliefhebber, wel tegen de beschrijvingen van de hondengevechten kunnen, want de wonden en hoe de honden er bij lagen kon ik me redelijk goed voorstellen en werd ik niet heel erg blij van. Maar dit past wel heel goed bij dit boek. Ik denk wel dat het goed is dat ook aan dit onderwerp aandacht besteed wordt, want helaas gebeurt dit in de werkelijkheid ook. De spanning voel je en je wilt iedere keer verder lezen, om te weten hoe het nu afloopt. Dit maakt het voor mij een goed boek.