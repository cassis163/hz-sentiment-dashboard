Na de nogal lovende uiteenzetting van Gerrit Vis en de subjectieve mening van M.A. Agsteribbe heb ik het boek Hoerenjong met gemengde gevoelens gelezen; tot mijn verrassing was het boek best leesbaar en las het eigenlijk als een trein. Met de vele personages had ik geen enkele moeite! Het thema was zeer aardig (ex-werknemer zoekt middel om gramschap op ex-werkgever te verhalen en belandt enigszins van de regen in de drup). De thrillers van Peter de Zwaan worden steeds minder bloedig (in onderhavig boek komt in feite geen dode voor) in vergelijking met zijn eerste thrillers (Dietz; Coon etc.). Hij werd daar in het verleden nogal op aangesproken (het bloed spatte volgens sommige recencenten de pagina's af). Blijkbaar is het voor een enkeling ook nooit goed. Alhoewel ik de thriller van vorig jaar van Peter de Zwaan (Verknipt) iets beter vond heb ik zijn nieuwste thriller met plezier gelezen en zal zijn volgende thriller in 2006 ook zeker aanschaffen (en daadwerkelijk lezen).