Het verhaal gaat over Lucinda Price, Luce. Doordat er een jongen op haar vorige school onder verdachte omstandigheden is overleden en er gedacht wordt dat Luce daarmee te maken heeft, is zij op kostschool Zwaard & Kruis beland. Op deze zwaar beveiligde school, waar omheen het grootste gedeelte van het verhaal zich afspeelt, lopen de bijbehorende leerlingen en leerkrachten rond. Hoe zwaar beveiligd ook, Luce voelt zich er alles behalve veilig.
Daar komt grotendeels door de enge schaduwen die vaak op haar afkomen. Schaduwen die vaak de voorbode zijn van slechte dingen.
Gelukkig maakt ze op school al snel een paar goede vriendinnen. Ook lopen er een paar bijzonder leuke jongens rond op school. Cam, die haar ook wel ziet zitten en DaniÃ«l, tot wie ze zich gelijk enorm aangetrokken voelt, maar die niks van haar wil weten. Waarom hij zo hatelijk tegen haar doet, dat zou ze graag willen weten.
Samen met Penn gaat ze op onderzoek uit. Wat ze uiteindelijk ontdekt is iets wat ze nooit verwacht zou kunnen hebben.

Ik heb de serie in 2011 gelezen en hem toen gebombardeerd tot mijn favoriete serie. De complete serie kreeg van mij 5 sterren. Dit boek geef ik na het een tweede keer gelezen te hebben 4 sterren.

Lees mijn complete recensie op http://leesdan.blogspot.nl/2015/01/fallen-lauren-kate.html