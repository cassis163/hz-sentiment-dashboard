Karin Slaughter's boeken staan bekend als redelijk gruwelijk, nou, maak je borst maar nat, deze spant de kroon in haar reeks! Mooie meisjes gaat over Clair Scott, haar zus is ontvoerd op jonge leeftijd, waarna haar gezin in zwaar weer is gekomen. Clair zelf is getrouwd met Paul Scott, en het ontbreekt haar aan vrijwel niets.
Direct in het boek wordt Paul vermoord, een overval, en daarmee begint de ellende...
Tijdens de begrafenis van Paul wordt er ingebroken in het huis, niet alleen de politie, maar ook de FBI bemoeit zich met de inbraak.
Even lijkt het boek saai te worden, maar Clair komt er achter dat haar man niet was wie hij leek te zijn, niets lijkt meer te zijn zoals Clair dacht.
Dit is het begin van een ontdekkingsreis vol gruwelen en corruptie.
Wie kun je vertrouwen en wie niet? Wat als niets is wat het leek?

Een huiveringwekkend boek, vooral ook omdat dit wel eens heel erg dicht bij de waarheid kon komen voor sommige mensen...
Een boek voor mensen met een sterke maag, en een sterk hart.

Een stand alone, maar zeker een echte Slaughter!