Ik heb het boek in anderhalve dag uitgelezen, dus je zou wel kunnen zeggen dat ik het een pageturner vond. Het boek leest heel vlot en de schrijfstijl is heel aangenaam.
Het verhaal zelf is heel pakkend. Voor mij ook een beetje een eye-opener want ik wist absoluut niet hoe het er vroeger in de circussen aan toe ging. Natuurlijk niet, want ik was altijd maar een bezoeker en die komen natuurlijk niet ‘achter de schermen’. Ook leefde ik niet in de tijd dat deze gebeurtenissen plaatsvonden. Dat scheelt natuurlijk ook.
Je wordt een paar keer met de neus op de harde realiteit van het circusleven destijds gedrukt en dat is soms best wel onaangenaam.
Wat ik echt wel heel vervelend vond, is dat er soms Poolse woorden en uitdrukkingen gebruikt worden en die worden in het boek zelf niet vertaald. Je moet dus zelf een woordenboek gaan zoeken -Google Vertalen in mijn geval- als je wilt weten wat er juist gezegd wordt. Dat vind ik niet zo fijn in een boek.
Over het algemeen is het boek wel een aanrader. Ik las de colibrie-versie, dus op handtassenformaat. Dit was heel handig want ik heb het merendeel van het boek zaterdag in de auto onderweg van en naar Keulen gelezen.