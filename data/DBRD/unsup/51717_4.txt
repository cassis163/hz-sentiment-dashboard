Recensie boek “Enders” van Lissa Price m ei 1024
Vervolg op het eerste deel “Starters”
Een Young Adult boek, sciencefiction, geleend bij de bibliotheek.

Het vervolg verhaal van Starters gaat over, Callie Woodland die alleen over is met haar broertje Tyler nadat haar ouders zijn overleden. Door een selectieve inenting, jaren daarvoor, zijn alleen de Starters, kinderen onder de 20 jaar en de Enders, volwassenen boven de 60 jaar nog over. Er werd een “bodybank” opgericht, een instituut waar Enders het lichaam van een Starter kunnen huren om zo nog een keer jong kunnen zijn. De Ender gaat met zijn geest over in het lichaam van de Starter dmv een chip die in het hoofd van de Starter wordt geplaatst. Een Starter met een chip wordt een Metal genoemd. De Starters krijgen hier geld voor. Callie heeft haar lichaam verhuurt om later een goed huis te kunnen kopen voor haar en haar broertje. Als haar huurcontract erop zit, aan het einde van het boek Starters wordt de Bodybank vernietigd. De ouweheer, de man die chips implanteert en de baas is van de bodybank, zit achter Callie aan en kan ook via de chip met haar praten en op een gegeven moment ook haar lichaam overnemen. Maar waarom is Callie zo belangrijk voor de ouweheer, heeft dit te maken met haar vader? Michael, de vroegere buurjongen van Callie en Hyden, de zoon van de ouweheer gaan samen op zoek naar Ray Woodland, de vader van Callie, die waarschijnlijk nog leeft en in handen is van de ouweheer, maar die alles weet over Transpositie en zodoende in gevaar is. Transpositie is dus de manier van het overnemen van het lichaam van een ander. De ouweheer wil Ray Woodland in handen krijgen om zodoende alles over die Transpositie te weten te komen en zo heel veel geld te kunnen verdienen. Maar is de ouweheer wel de persoon die Callie denkt dat ie is?
Hyden, de zoon van de ouweheer, heeft een laboratorium/schuilplaats waar hij probeert Starters te helpen, zodat ze niet opgepakt worden en verkocht. Hij is het totaal niet eens met de handelswijze van zijn vader. Hij probeert uit te vinden hoe hij de chips bij de Starters zou kunnen verwijderen of ongedaan maken. Hyden heeft een ongeluk gehad, waardoor er iets is met zijn huid en hij geen aanraking kan verdragen. Toch wil hij Callie aanraken en neemt daarom het lichaam van een jongen over. Op een gegeven moment wordt de schuilplaats overvallen, door helpers van de ouweheer en de Starters worden gekidnapt. Op zoek naar de nieuwe verblijfplaats van de Starters komen de drie vrienden in het hol van de ouweheer terecht. Kan Callie zichzelf redden door de Transpositie met de ouweheer ongedaan te maken?
Dan is er ook nog Inrichting 37, waar Starters worden opgesloten die geen voogd hebben. De Starters hebben natuurlijk geen ouders meer en moeten als er ook geen grootouders zijn een voogd hebben. In het eerste boek wordt deze inrichting 37 uitgebreid beschreven. Callie’s vriendin Sara is daar omgekomen tijdens de ontsnappingspoging van Callie. De gemene Beatty zwaait daar de scepter en Callie wil graag een einde maken aan de terreur in die inrichting. Nu moet Callie samenwerken met Dawson om Beatty op te pakken, maar hij werkte toch voor de ouweheer, kan Callie hem wel vertrouwen?
Dit boek ben ik gaan lezen omdat de cover mij aantrok. Ik ben geen sciencefiction fan maar nadat ik de Hongerspelen had gelezen en die echt geweldig vond, wilde ik deze boeken proberen. Ik vind het aanraders. Wat mij trof in de boeken is de manier hoe volwassenen zoveel macht kunnen uitoefenen op kinderen, door een mooi praatje of iets te beloven. Dit gebeurt in het echt natuurlijk ook.
Het einde van het boek vond ik mooi, maar heb wel een idee dat het een open einde is en dat er nog een deel 3 zou kunnen volgen.
Het is een boek wat je moet lezen na Starters (5 sterren), anders snap je het verhaal niet. De cover is mooi en dezelfde als het eerste boek, ik geef er een 8 voor, het boek Enders krijgt 4 sterren van mij.