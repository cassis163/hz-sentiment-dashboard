Deze debuutroman van Kim van Kooten beschrijft een zwaar en helaas realistisch onderwerp.
Puck woont samen met haar moeder in een flat in Rotterdam als ze opeens haar spullen moet pakken en samen met haar moeder wordt opgehaald door een meneer die hen meeneemt naar zijn villa in Zwijndrecht.
De meneer door Puck ome meneer genoemd is op het eerste gezicht heel begaan met Puck en brengt veel tijd met haar door. Al snel blijkt echter dat hij hier zeer slechte bedoelingen mee heeft. Als na jaren ellende voor de kleine meid zij ten val komt tijdens de gymles op school en in het ziekenhuis beland neemt ze haar leraar in vertrouwen en vertelt hem hoe het er thuis aan toe gaat.
Het onderwerp van deze roman is erg aangrijpend en je kunt als lezer dan ook niet anders dan intens meeleven met dit trieste kind.
Kim van Kooten weet dit zware onderwerp op zo,n luchtige wijze te belichten dat het toch "leuk" is om te lezen.
Toch geef ik het boek maar drie sterren mede omdat ik het slot wat afgeraffeld vindt en het is jammer dat het open einde van het boek te veel vraagtekens overlaat over hoe het voor Puck af loopt.