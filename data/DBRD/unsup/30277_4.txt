Na het lezen van de review van mustreads or not was mijn interesse gewekt. Ik wou het boek direct aanschaffen, maar helaas bestaat het niet als e-book. Ik lees enkel paperbacks van de bibliotheek, dus ik ben meteen in de catalogus van de bibliotheek van Kalmthout gaan zien of ze het boek hadden, maar helaas niet aanwezig in onze bibliotheek. Ik heb het als aankoopsuggestie doorgestuurd en kreeg vrij snel reactie terug dat de boeken van Rob niet populair genoeg zijn om zelf aan te schaffen, maar dat ze het boek wel kunnen laten overkomen vanuit een andere bibliotheek voor slechts 2,5 euro. Ik ben niet van plan om de paperback zelf aan te schaffen, dus laat maar komen. Het boek komt van de bibliotheek van Halen en ziet er inderdaad vrij ongelezen uit. Onterecht!

Het boek begint al direct spannend en heeft jouw aandacht vanaf de eerste seconde. Wow, wraak kan zoet zijn, zeker als alles volgens plan loopt. Op bepaalde momenten sloeg mijn hart slagen over van spanning. Ik vind de allerlaatste zin schitterend, een nadenkertje.