Het verhaal van Mattias na zijn overlijden, wordt verteld door acht vrienden en bekenden, die ons aan de hand van hun verhalen meenemen naar het leven van Mattias ten tijde van zijn leven. Ieder verhaal staat op zichzelf en door deze acht verschillende verhalen leren we Mattias goed kennen en komen we er tenslotte achter wat er precies met Mattias gebeurd is..
Het boek is uniek omdat het over een hoofdpersoon gaat die er niet meer is, ze hebben hem stuk voor stuk gekend maar steeds op een andere manier. Er wordt met liefde over hem gesproken en wordt door iedereen gemist.
Het boek gaat over rouwverwerking en bijzondere vriendschappen, door de verhalen houden ze hem dicht bij zich. We lezen het boek in twee tijden. De tijd dat Mattias nog leefde en waar iedereen over vertelt, maar je leest ook over hun verdriet in het nu.
Een mooi boek met een integere kijk wat er kan gebeuren met diegenen die achterblijven, ieder met zijn eigen verhaal en gevoel.