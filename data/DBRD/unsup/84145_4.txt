Dit boek was voor mij al lekker spannend dus ik kan het zeker aan de jeugd aanbevelen. Kra beleefd samen met zijn kraaien vele avonturen, die zeker zullen bevallen bij elk gezin. Ook al wordt het boek aanbevolen vanaf 10 jaar, ik zou het pas vanaf 12 jaar aanraden. Er worden gevechten en moorden ter sprake gebracht en dit kan voor 10 jarigen toch wel schrikwekkend overkomen. Is je kind niet snel bang? Zeker doen!

In het verhaal wordt er mooi beschreven hoe er nog altijd verschillende klassen zijn in de wereld. Je hebt mensen die op straat leven en naar eten moeten zoeken zoals Kra, maar ook welgestelde mensen zoals het gezin waar zijn vriendinnetje Lydia. Jacob laat doorheen het verhaal een mooie evolutie zien hoe deze mensen perfect kunnen samenleven en –werken. Jongeren kunnen hier veel uit leren.

De fantasie moet je niet ver gaan zoeken in het verhaal. Kra kan namelijk met kraaien spreken, en hij is lang niet de enige die dit kan. Zo is er ook een katten-, muizen-, wolvenfluisteraar enzovoorts. Door veel trainingen leert Kra met zijn gave om te gaan, maar dat gaat niet altijd van een leien dakje. Met vallen en opstaan leert Kra om kraaien van over de hele stad onder controle te krijgen. Kortom, wil je als ouder je kind een (ont)spannend maar ook leerrijk verhaal geven? Dan is ‘de kraaienfluisteraar’ het boek dat bij hem of haar past!

Als laatste wil ik Dizzie.nl bedanken voor het toesturen van dit boek!