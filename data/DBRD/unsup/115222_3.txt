Dit is inmiddels de vierde vertaalde thriller uit de serie Helen Grace, een wat getormenteerde eenzatige politieinspecteur op moto. De verhalen spelen zich af in Southampton, waar bij voorkeur wordt gespeurd naar seriemoordenaars met lugubere voorkeuren, komende uit de verloederde onderbuik van het stadje. Zowel Helen, als haar naaste collega's worden niet gespaard van fysiek leed en, uiteraard, weegt hun professionele leven zwaar door op hun private. Klassieke ingrediÃ«nten die voor een paar uurtjes onbekommerd leesplezier zorgen. Voor de liefhebber. Mits goed geschreven. Hier zijn de meningen verdeeld: de auteur, M.J.Arlidge, een van oorsprong scenarist die 15 j voor BBC werkte, had in zijn eerste verhalen vooral veel aandacht voor snelle actie en ingewikkelde plots, wat ten koste ging van de geloofwaardigheid van de personages en het verhaal tout court. Men had de indruk een filmscenario te lezen, beelden te zien voorbijsnellen, de aard van de meester(pen)? Maar een boek heeft een ander ritme, biedt ruimte voor wat pauzes, wat inzicht en overpeinzing.
Dit verhaal gaat die richting uit: de plot en plotwendingen blijven bij wijle spectaculair, maar het geheel is wat strakker onder controle gehouden. De opgevoerde spelers hebben meer diepgang, er is meer rust in de afwikkeling van het drama. Het zou bijna realiteit kunnen zijn.
Dat het einde dan toch nog dramatisch theatraal afloopt...nou ja.