Hoe ver ga jij om achter de waarheid van je overleden broer te komen? Te ver?!

‘Ik loer. Ik sluip. En dan … is het verrukkelijkste gedeelte voor mij.’ Pagina 109

Als Juuls broer Milan verongelukt tijdens een tragisch ongeval, trekt Juul de onschuld van het ongeluk in twijfel. Als er bij het graf van Milan DOEN + DURVEN = WAARHEID in het zand is gekerfd, en Juul de envelop opent en de inhoud bekijkt weet ze heel zeker dat ze de waarheid moet achterhalen. De eerste ‘dare’ bezorgt haar rillingen, hoe moeilijk deze ‘dare’ voor haar is, ze moet de waarheid achterhalen. Het blijft echter niet bij één ‘dare’ elke ‘dare’ wordt bizarder en Juul gaat verder dan ze ooit zou denken. Zal ze op tijd achter de waarheid komen of zal alles voor niets zijn geweest? Wat drijft de uitdager om Juul deze bizarre ‘dares’ uit te laten voeren?

Margje weet je vanaf het begin te pakken met het verhaal. Vanaf de eerste zinnen word je meegesleurd in het leven van Juul die haar broer verloor. Het boek is geschreven vanuit 2 perspectieve, die van Juul en de dader. Dit komt bij veel YA-thrillers voor maar Margje heeft dit toch op een net iets andere manier gedaan, wat ik erg leuk vind. Deze YA-thriller heeft een volwassen thema, het overlijden van je broer. Tijdens het lezen vroeg ik me meerdere malen af wat ik in Juuls situatie gedaan zou hebben. Tijdens het lezen stond ook ik, de lezer, in dubio, naar de politie gaan of de ‘dares’ aangaan. Margje heeft het zo gebracht dat je 100% achter Juuls keuzes stond. Dit vind ik heel knap gedaan, hoe bizar de dares ook mochten zijn. Tijdens het lezen bleef je verdachtenlijstje groeien, zelfs de meest onschuldige mensen zette ik op dit lijstje. De schrijfstijl van Margje is vlot en duidelijk waardoor het fijn leest. Het plot is onverwacht en vanaf de eerste bladzijde is het verhaal al spannend. Daar houd ik van.

Margje, ik ben FAN!


Hoe cliché maar de waarheid, het boek in één adem uitgelezen, open geslagen en pas dichtgedaan na pagina 252.

*****