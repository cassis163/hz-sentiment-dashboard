!In deze review komen spoilers en mijn ongezouten meningen in voor!
Review 19#

Het nieuwe boek van Simone van der Vlugt is er dan eindelijk! Als het om historische romans gaat, ben ik verslaafd, ook aan die van Simone. Normaal hebben de boek van Simone en ik een haat liefde verhouding (Ik haat ze of ik hou van ze.) Maar haar historische romans zijn voor mij altijd een meesterwerk.

Het verhaal:
Simone van der Vlugt beschrijft de levens van Eva Ment, Jan Pieterszoon Coen en een belangrijke periode uit de Nederlandse geschiedenis, de 17de eeuw. Eva Ment verkeert in de betere kringen van Amsterdam. Op een bijeenkomst ontmoet ze Jan Pieterszoon Coen, een man van aanzien, die op zoek is naar een echtgenote. Ze trouwen en in het voorjaar van 1627 reizen Jan en Eva met hun pasgeboren dochtertje naar de Oost. Na een zeereis vol ontberingen worden ze als vorsten onthaald in Batavia. Er volgt een periode van gewenning, maar vooral van vele verliezen. Gedesillusioneerd reist Eva na een verblijf van bijna drie jaar terug naar Amsterdam.
!Spoiler alert!
Vind de voorkant van het boek prachtig, maar had liever zo’n decoratief raampje op de voorkant gezien (wie meerdere historische romans heeft gelezen, begrijpt denk ik wel wat ik bedoel.) Nou maar hopen dat als het boek nog een keer wordt uitgegeven, dat met zo’n raampje is (hou van uniformiteit, staat mooi bij m’n andere historische romans.)
Hoe ik dit boek bemachtigd heb zit een grappig verhaal achter: Zag op Hebban dat er een giveaway was, deed mee maar was niet 1 van de gelukkigen. Daarna heb ik het e-book op m’n e-reader gezet, in de wacht om te lezen. 2 dagen later komt m’n moeder met een presentje aan. Ze had Het schaduwspel voor me aangeschaft. Ja, toen zat ik met 2 verschillende kopieën van Het schaduwspel. Weet nog niet wat ik met het e-book ga doen : )
(Een hele kleine geschiedenis over Jan Pieterszoon Coen) Jan Pieterszoon Coen (Hoorn, 8 januari 1587 – Batavia, 21 september 1629) was een Nederlands koopman, boekhouder-generaal (1613), directeur-generaal (1614) en vanaf 1617 de vierde gouverneur-generaal over alle bezittingen van de Verenigde Oost Indische Compagnie (VOC) buiten de Republiek der Zeven Verenigde Nederlanden (Wil je meer over hem te weten komen, dan is internet je vriend. Wist zelf namelijk niet eens wie hij was, na het lezen van het boek en het internet afstruinen wel.)
Ik wist niet zo goed wat de titel Het schaduwspel nou te maken had met het verhaal. Het wordt pas duidelijk op blz 216 als Jan en Eva een schaduwspel zien. Maar daar houdt het wel wat betreft het verband tussen titel en verhaal mee op.
Leuk dat je aan het einde van het boek korte vermeldingen krijgt over de mensen die werkelijk geleefd hebben, wat er van hun geworden is en informatie van sommige huizen/voorwerpen.
Conclusie:
Weer een meesterwerk van Simone wat betreft historische romans.
Heb kennis opgedaan over de geschiedenis van Jan Pieterszoon Coen.
De titel en het verhaal passen niet bij elkaar.
Weer een boek dat beeldig staat in m'n boekenkasten.

Cheen