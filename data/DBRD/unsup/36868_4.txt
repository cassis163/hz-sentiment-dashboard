Thierry Geerts gaat met het fascinerende ‘Digitalis’ niet mee in doemdenken en onheilspellende scenario’s, maar toont welke kansen de digitale revolutie op verschillende vlakken kan bieden. Denk aan bots die chirurgen assisteren bij operaties, zelfrijdende auto’s die het fileleed verminderen, gigantische 3D-printers die 10 perfecte ruwbouwhuizen produceren per dag… Het boek toont de lezer wat de toekomst kan inhouden en hoe we daar als werknemer, onderneming en overheid op kunnen inspelen. Dat het soms ietwat ‘gekleurd’ is (de auteur is CEO van Google België en spreekt dus voor eigen - uiteraard digitale - winkel) dien je erbij te nemen. Met veel aandacht en plezier gelezen!