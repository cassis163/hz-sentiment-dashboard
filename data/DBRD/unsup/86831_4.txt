De blogtour van ‘Wonderland’ is 1 november van start gegaan, de dag dat het boek voor het eerst in de winkels lag. Ook ik mag mijn bijdrage leveren met mijn recensie van dit sfeervolle boek. Dank aan Dutch Venture Publisher voor deze Young Adult verhalenbundel die perfect past bij de feestdagen en het winterseizoen.

De bundel bevat tien verhalen van verschillende YA auteurs uit zowel België als Nederland:

• It’s a match – Chinouk Thijssen
• Een wonder – Anne Nicolai
• Maria’s kerstengel – Rianne Werring
• Alf – Eva Moraal
• De wensster – Jen Minkman
• Mijn allerliefste – Debora Elisabeth
• Kerst’mis – Jennefer Mellink
• Helse Heenreis – Marijke F. Jansen
• Droomband – Patty van Delft
• Suikersneeuw – Vanessa Gerrits

Kerst, sneeuw, liefde, verdriet en geluk vele aspecten komen aanbod. Als lezer zijnde wordt je in magische winterse sferen gebracht. Alle verhalen hebben een vlot verlopende en passende schrijfstijl. Voor ik het wist had ik de bundel uitgelezen. De diversiteit in genres, van thriller tot paranormaal en van romantisch tot aan fantasy, houdt de afwisseling erin en voorkomt sleur in de verhalen. Alle verhalen hebben eigenheid en toch is het boek een geheel.

Ik heb genoten van dit fijne boek. Er is een verhaal wat mij in het bijzonder raakt, een verhaal wat mij aan het lachen maakt, een verhaal wat voor spanning zorgt en een verhaal wat mij verwarmd. Ga zo maar door, alles zit wel in ‘Wonderland’. Dat verklaart voor mij ook de titel. Uiteraard vond ik het ene verhaal beter dan het andere maar over het geheel gezien is het een uitstekende bundel om de holiday spirits aan te wakkeren.

Ik geef dit boek 4 sterren.

Spanning: 6,5
Plot: 7
Leesplezier: 9
Schrijfstijl: 8
Originaliteit: 8
Psychologie: 8