Een heel bijzonder verhaal.
Het lijkt aanvankelijk te gaan over een wat cynische, oppervlakkige persoon. Halverwege het boek komt aan het licht, wat hem zo gevormd heeft. Plotseling is het boek een stuk minder luchthartig, als gebeurtenissen in de tweede wereldoorlog, met de verschrikkingen, die ook voor de hoofdpersoon bij die periode hoorden, worden beschreven. Peter weet aan zijn doodstraf te ontkomen, door voor de Duitse commandant vliegen te vangen, een vaardigheid, die hij perfect beheerst.
Het boek is een aanklacht tegen misstanden in de katholieke kerk, hoewel de hoofdpersoon ook van het geloof niet helemaal loskomt.

Uiteindelijk zijn liefde en vriendschap de belangrijkste dingen.

De roman is ge√Ønspireerd op dagboeken van monnik en kluizenaar Linders.

Het boek bleef me boeien tot het eind. De bladzijden werden steeds sneller omgeslagen. Een teken, dat ik ervan genoten heb.