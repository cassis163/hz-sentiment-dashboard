"Ook wanneer er duisternis neerdaalt, kan ons Licht voor altijd schijnen. Ook al vallen we een voor een, samen kunnen we weer op staan. Een lichaam. Één hart. Één doel. Één eeuwigheid." ~ p9.

Een bijzondere kijk op het leven na de dood, die hemel en hel het nakijken geeft. Wat als je na je eerste dood pas echt tot leven komt?

"Doen wat juist is, daar zijn degene om je heen het niet altijd mee eens. Zelfs de mensen die de beste bedoelingen hebben, kunnen in het duister rond tasten." ~ p113

Eeuwige leven is het derde en laatste deel van de Everlife-trilogie. Om Myriad en Troika tot elkaar te brengen zak Tenley alles op alles moeten zetten. Haar liefde voor Killian wordt enorm op de proef gesteld, wanneer de duisternis van Myriad steeds meer overwicht blijkt te krijgen. Weten zij en haar vrienden het licht op tijd te verspreiden?
Mensen mij een beetje kennen weten dat ik een enorme fan ben van 'De Alice in Zombieland' serie. Ik was dan ook mega blij toen deze nieuwe serie uit kwam van Gena Showaltee, en het eerste deel heb ik echt met veel liefde verslonden. Het tweede deel smaakte helaas al iets minder (3 sterren) en ook dit laatste deel was het voor mij net niet helemaal. Hoewel ik absoluut genoten heb van de verhaallijn en de personages (Killian is wederom een heerlijk bad boy), had ik niet de mega bookcrush meer zoals ik die met het eerste deel ervaarde. Het voelt allemaal een beetje uitgesmeerd en niet enorm verrassend. Ook de briefwisselingen, die in deel 1 nog een leuke meerwaarde hadden, gingen nu eerder irriteren. Jammer. Maar, ja er is een maar: het is absoluut een leuke afsluiting van deze trilogie, en heb zeker geen spijt dat ik hem gelezen heb.

"Elk verhaal heeft 2 kanten, een positieve en een negatieve. Sommige mensen beweren dat er nog een derde kant is: neutraal. Maar neutraal is geen kant; dat is een smoes." ~ p280.

Ook voor dit laatste deel een 3 sterren beoordeling van mij, en daar is zeker niets mis mee. Een leuk boek, een goed afgesloten trilogie. Alleen geen mega fangirl gehalte voor mij.