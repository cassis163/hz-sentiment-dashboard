Toen ik begon te lezen viel me wel meteen op dat er soms wat irritatie opspeelde over de manier hoe het boek geschreven was. Je merkte wel dat het boek eerst in het Engels uitgebracht was, en naar mijn gevoel werd de tekst soms iets te letterlijk vertaald hier had met behulp van een redacteur nog wat winst behaald kunnen worden.

Echter het boek las ondanks deze kleine dingen heerlijk weg. Het boek wist me regelmatig te raken en de manier hoe het verhaal verteld werd vond ik erg mooi. Je ziet niet alleen de angst die Jasper voelt, maar ook de spanning over de mogelijkheid om zijn dromen na te jagen. Ik denk dat het boek ook een belangrijke boodschap heeft, namelijk dat je niet moet wachten met je dromen najagen totdat het te laat is. En dat het heel belangrijk is dat je durft aan te geven wat belangrijk voor je is.
Dit boek laat je nadenken over je eigen toekomst en of je werkelijk doet wat je wilt.
Dit boek is een echte aanrader, ondanks de kleine dingetjes die in eerste instantie wat irritatie op riepen, maar die door het krachtige verhaal naar de achtergrond verdwenen.

Wat ik ook erg leuk vond is dat de auteur een spotify lijst gemaakt heeft met de liedjes die in het boek voorbij komen. Een leuk extraatje. De spotify lijst vind je hier.