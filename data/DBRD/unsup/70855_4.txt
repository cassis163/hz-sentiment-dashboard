Dit boek is een stand-alone verhaal zonder de welbekende personages Wil Trent en Sara Linton en is dus ook prima te lezen als je nog niks van deze auteur gelezen hebt.
Wanneer Claire Scott op het nieuws hoort, dat er een meisje vermist is, moet ze onbewust terugdenken aan de verdwijning van haar eigen zusje, nu twintig jaar geleden. Het mysterie rondom haar verdwijning is nooit opgelost. Door de omstandigheden waarin Claire zich nu bevind, komt er ook het een en ander over de onopgeloste zaak rondom Julia, haar zusje, naar boven. Ze bevind zich in een penibele situatie. Wat is er twintig jaar geleden allemaal gebeurd en wat heeft Claireâ€™s huidige situatie daar mee te maken? Samen met haar zus Lydia , die ze erbij betrokken heeft ,komt ze uiteindelijk alsnog achter de waarheid. Haar leven zal nooit meer hetzelfde zijn.
Het verhaal wordt verteld door Claire, Lydia en haar vader. Doordat het vertelperspectief steeds veranderd, is het in het begin lastig om in het verhaal te komen. Je hebt nog niet door wat deze verhaallijnen met elkaar te maken hebben. Als je eenmaal in het verhaal zit wil je het boek in een ruk uitlezen. De hoofdstukken zijn aan de lange kant, waardoor je niet snel het hoofdstuk uitleest en het boek aan de kant legt .Er gebeurt van alles waardoor je wilt weten wat er nu weer gaat komen. Net als je denkt dat je weet hoe zit, komt er een verassende plotwending waarna het verhaal in sneltreinvaart verder gaat.
Ondanks dat de karakters van Claire en Lydia redelijk oppervlakkig beschreven worden, kan je je door de situatie waarin ze zich bevinden goed inleven. Je wilt ze helpen om de juiste keuze te maken en ze waarschuwen.
Het plot is zeker niet voorspelbaar. De climax naar het eind is goed opgebouwd qua spanning. Het is een spannende thriller vol met duistere praktijken, seksueel geweld, onvoorwaardelijke trouw en de kracht van zusterliefde.
4 sterren.