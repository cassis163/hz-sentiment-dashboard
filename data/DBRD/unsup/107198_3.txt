Erken mij is een boek geschreven door Esther Verhoef.
Daphne heeft een zware jeugd gehad en heeft het een en ander mee gemaakt. Dit heeft haar geen goed gedaan en hierdoor is ze op een verkeerd pad terecht gekomen. Ze wil hulp hebben en gaat naar Etiënne, de therapeut. Etiënne haalt een andere daphne in haar naar boven, maar wat als ze tijdens een 'afsluitweekendje' in Parijs erachter komt dat etiënne toch niet is wie ze had gedacht?
Een spannende, korte thriller die je vanaf het begin raakt en doet mee slepen in het verhaal.
Het is een korte thriller van maar 91 pagina's, maar hierdoor niet minder spannend!
Wel vond ik het verhaal best snel gaan, maar wat verwacht je dan van zo'n dun boekje.
Normaal zou ik nooit van die dunne boekjes kopen, kortom omdat ik het zonde vind omdat ik ze zo snel uit heb. Van dit boekje heb ik totaal geen spijt gehad en ben blij dat ik hem in mijn collectie kan toevoegen.
Erg goede schrijfstijl en ik zal zeker meer van Esther Verhoef willen lezen.
Ik geef dit boek 3 sterren omdat het een erg spannende thriller is, die tussendoor erg snel wegleest. Ik denk dat het een nog mooier verhaal was geweest als het uitgewerkter was, ook wat er vooraf is gebeurd met de behandelingen bijvoorbeeld. (meer details en niet zo snel erdoorheen vliegen).
Zeker een aanrader voor de thriller liefhebbers, die soms ook wel eens een kort verhaal willen lezen.