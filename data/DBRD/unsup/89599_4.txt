Bij het zien van de gezellige familiefoto op de cover van Verdacht van woonplaats te zijn veranderd van Ron van Hasselt verwacht je niet dat er een heftig verhaal achter zal zitten. Of beter gezegd... dat de toekomst van deze familie zo heftig zal zijn. Een toekomst vol angst en onzekerheid. De titel maakt nieuwsgierig, je wilt weten wat ermee bedoeld wordt.
Het boek begint met een relatieschema waarin wordt verteld wie wie is in het boek en wat de relatie van de genoemde mensen zijn. Het is een schema dat je doet duizelen omdat je al snel de draad kwijt bent, maar al lezende in het boek, weet je wie wie is begrijp je de namen al vrij snel. Het enige minpuntje van deze tekst van het familieschema is dat de tekst voor de brildragenden onder ons iets te klein is. Als die een punt of 2 groter was geweest, was het beter leesbaar geweest.
De auteur vraagt zich verderop in het boek af of hij het boek wel had moeten schrijven, juist omdat er al zoveel boeken over de Tweede Wereldoorlog zijn geschreven en het feit dat Marius en zijn gezin het redelijk goed hadden in de oorlog.

Lees verder op https://surfingann.blogspot.com/2018/08/verdacht-van-woonplaats-te-zijn.html.