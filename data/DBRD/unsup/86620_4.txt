Vijfde Sebastian Bergman verhaal, maar hij is niet de enige die een belangrijke rol speelt. Het hele team kan er wat van. Als dit het eerste boek uit de serie is denk ik dat je niet veel begrijpt van alle (inter)persoonlijke problemen en gedoe die door het onderzoeksverhaal gevlochten zijn. Het is allemaal ook wel wat extreem aan het worden naar mijn mening. Als je de serie vanaf deel een achter elkaar leest zit er nog logica in, maar als dit het eerste boek is zal het allemaal wat extreem overkomen. Ondertussen zit er een mooi onderzoeksverhaal in het boek, wat het wel weer een spannende thriller maakt. Overigens is het wel interessant hoe de auteurs een draai geven aan alle persoonlijke drama's die worden beschreven. Dus toch benieuwd naar deel 6 (als dat er komt). Ik kan me niet voorstellen dat het team overeind blijft.