Jussi Adler-Olsen heeft er een enthousiaste fan bij. "De vrouw in de kooi" is een gedegen thriller, die als basis fungeert voor een serie met in het middelpunt de karakteristieke Carl Mørck, een doorgewinterde, maar door recente gebeurtenissen afgestompte politieman. Hij moet zijn dienstjaren "uitzitten" en wordt door zijn superieuren op slinkse wijze "weer aan de bak geholpen" . Zijn op het eerste oog wat naïef overkomende nieuwe "collega" Assad, ontpopt zich al snel als een "betrouwbare" steun en toeverlaat. De geloofwaardige karakters, het originele plot en het "zwarte randje" maken het wat mij betreft tot zo'n heerlijke Scandinavische thriller.