Toegegeven, wat een boek! Ik had het op minder dan 48 uur uitgelezen (en ik heb een peutertje van nog geen 2 in huis rondlopen en werk fulltime!).

Er zijn 3 verhaallijnen in het boek (dat trouwens een zeer aantrekkelijke cover heeft!). 
1) Blogberichten (inclusief commentaren van de lezers van de blog)
2) Zwarte pagina's, waarop een van de personages verteld/denkt
3) De hoofdlijn van het verhaal (hoofdpersonage Vianne)

Het boek draait rond de verdwijning van het koppeltje Lotte & Sander. Zij zijn overhaast vertrokken, verdwenen of ontvoerd? Vianne wil kostte wat kost uitzoeken wat er gebeurd is, al weet ze zelf niet goed waarom. Doorheen het boek vind ze meerdere aanwijzingen en komt ze beetje bij beetje dichter bij de waarheid. Heeft de pedofiel er iets mee te maken? Of leraar Korbijns die een relatie blijkt te hebben met een leerling? Of zitten een van de vaders van Lotte en Sander er voor iets tussen? Lotte haar vader is immers schooldirecteur, en Sander zijn vader houdt van jonge meisjes... . Vianne haar zoektocht verloopt niet van een leien dakje, want beste vriendin Lara is een sceptisch type. En ex-lief Arne durft haar emotioneel al wel eens in de war sturen. 

De ontknoping van het boek is spannend, maar deels ook een open einde. Duidelijk ruimte voor een vervolg!