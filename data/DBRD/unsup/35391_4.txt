Het kost wat moeite om deze thriller te lezen. Maar als je het gelezen hebt, ben je zeker een leeservaring rijker. Dat is met Nachtwake (eerder Spookwandeling) wel het geval. Historie en heden zijn op heel goede wijze met elkaar in verbinding gebracht. De verbinding is een manuscript van de vermoorde historica Elisabeth Vogelsang.

Als het lichaam van Elisabeth Vogelsang wordt gevonden door haar zoon Cameron Brown, vraagt hij aan zijn ex-vriendin Lydia Brooke om het manuscript waar Elisabeth mee bezig was, af te maken. Bijzonder feit is ook het prisma dat Elisaberth in haar hand had toen ze dood werd aangetroffen. Dat prisma speelt in het verhaal een rol. Lydia zelf schrijfster, moet daarvoor een ontbrekende schakel in passen in het verhaal dat Elisabeth al heeft gemaakt. Het manuscript gaat over Isaac Newton en de manier hoe hij wellicht aan zijn fellowship op het Trinity in Cambridge gekomen. Dat speelt zich af in de periode rond 1665-1670 af. Geestverschijningen, slaapwandelingen en nog veel meer van dit alles komt in het verhaal naar voren.

Bij het schrijven en het volbrengen van het boek wordt Lydia dwars gezeten door een mysterieuze dierenactiegroep die zich NABED noemt. Deze actiegroep blijkt erg veel raakvlakken te hebben met het neurowetenschappelijke werk wat Cameron Brown uitvoert. Zijn werk wordt wellicht net zo baanbrekend beschouwd als dat van Newton met het licht. Newton maakte daarbij gebruik van een prisma, een zelfde soort dat gevonden werd in de hand van Elisabeth Vogelsang. In het heden vinden ook verdachte sterfgevallen plaats, die raakvlakken hebben met de sterfgevallen in het verleden. Dan is er de zoektocht naar de mysterieuze heer F. Het slot geeft een verklaring en ook een uitleg, die toch wel verrassend is.

Het boek staat vol met voetnoten en verwijzingen. Stott heeft behoorlijk wat research gedaan om tot dit verhaal te komen. Een verantwoording is dan ook logisch. Heel duidelijk is te merken dat Stott een achtergrond heeft als historica. De handicap zijn de voetnoten en verwijzingen die je uit het verhaal kunnen halen. Als je daarin niet ge√Ønteresseerd bent, is het geen beletsel. Nachtwake lees je niet een keer uit, althans ik niet. Wie het wel kan is of historisch aangelegd of wil weten wat de verbinding van heden met verleden is.