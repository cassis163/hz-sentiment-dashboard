In dit boek, ga je mee naar een prachtige wereld. De Valta is een mooie groene wereld. Een woud met verschillende lagen, zo ver je kijken kunt, in de hoogte en de breedte. Op elke laag kun je andere wezens aantreffen. Vrij laag kun je de meernimf Nive vinden. Zij leeft in een Kjenna, nadat ze heeft moeten vluchten toen haar eigen dorp werd weggevaagd. Nive heeft een goede vriendin: Nakisa. Als het noodlot ze treft, besluiten ze om het tegen te werken. Het woud valt langzamerhand ten prooi aan de duisternis. De machtige Isinger heeft een boosaardig plan, er zal geen licht meer overblijven. Hij stuurt Fellkra achter de twee nimfen aan. Fellkra is een donkere nimf en ze gehoorzaamd haar heer. Ze rijdt op een eenhoorn en heeft een bijzonder zwaard. Dit zwaard speelt een vrij grote rol in het verhaal.
Droomvlucht, je kent het wel uit de Efteling. Dit gevoel gaf het eerste deel van het boek mij helemaal. Het is zo beeldend op papier gezet. Het bladerdak is zo dik, dat de zon veel lagen niet bereikt. Maar de bomen hebben spiegelblad. Zweefmeren, zijn ook zo prachtig. Dit boek is zo origineel! Ook zijn er veel huisjes en touwbruggen en bloemenpracht. Maar als de duisternis zijn intrede doet, verdwijnt deze wereld. De duisternis slokt elk beetje licht op. Er komen bloeddorstige wezens voor in de plaats. Als lezer voel je dat de tijd dringt. Is er nog wel een puntje licht over in de duisternis? Of is deze wereld voorgoed verdorven? Het geeft deze fantasy een Dystopisch tintje.
Er komen veel wezens en soorten nimfen voorbij, door het beeldend schrijven, kun je er een goed beeld van vormen. Ik vind zelf de Skiffen erg leuk. Mijn favoriet is dan ook Rezka.
Het boek zit ook vol met magie. De planten zijn bijzonder, maar Ayen is ook een geweldig goed neergezet personage. Wat ik ook prachtig vond waren de draken: De leegte- ademers. Zij k√∫nnen iets doen, dat ik nog nooit in een boek heb zien voorbij komen. Duim omhoog! Sommige personages komen pas wat later in het boek voorbij.
De strijd op het eind is ook echt episch! Je zit op het puntje van je stoel. Het boek zakt geen moment in. Je blijft in het verhaal gezogen worden. Dit is een pareltje voor in je boekenkast, als fantasy lezer. Ik hoop nog veel te lezen van deze auteur in de toekomst. Na het lezen van dit dikke boek, had ik het idee, dat ik een hele serie had uitgelezen. Hij stopt gewoon alles in een boek en dat is bijzonder knap. Je moet alleen wel je aandacht bij het verhaal houden. Er gebeurt veel en het zit bomvol actie.
Eigenlijk kan ik nog urenlang doorpraten over dit boek. Maar je moet de Valta echt zelf gaan beleven! Dikke 5*****sterren.