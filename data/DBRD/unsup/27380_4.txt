Het verhaal is zo geschreven dat het mij onder de huid is gaan zitten. Ik wilde zo graag dat ze weer beter werd, dat ik erg meeleefde als er een terugval was. Toch zat er ook veel humor en relativering in het boek.
De reden waarom het verhaal me raakt, is misschien ook wel het feit dat het door een vrouw is geschreven. Andere boeken over dit onderwerp die me niet konden boeien, waren verhalen van een man.
Of je nu wel of niet te maken hebt gehad met een depressie of iemand die daaraan lijdt, het is een interessant verhaal om te lezen. Het geeft een bijzonder inkijkje in het leven van mensen die met een depressie kampen.