Het was even wennen om een stand-alone te lezen van Christine Bols, zeker na de felgesmaakte misdaadreeks rond speurders Tim Sackley en Jude McCool in Corvallis. Toch is Bols erin geslaagd een verhaal neer te pennen dat je als lezer erg graag wilt lezen. Een vaak herkenbaar verhaal dat zich in Vlaanderenland afspeelt.

Je krijgt vaak medelijden. Niet alleen met Claire Nikolajev, maar ook met haar dochter, kapper Dick en Marks buurman. Maar ook met Mark zelf. Want je krijgt zo'n sympathie voor de man, dat je het als lezer als het ware jammer vindt wat hem allemaal overkomt. Ook de verhaallijn met de Londense hond is knap gevonden.

Ik ben alvast fan en kan hem alleen maar aanbevelen. Toch hoop ik dat er ooit nog een vijfde deel verschijnt in de Corvallis-reeks. Afwisselend met een stand-alone misschien?