Op de avond waarop je je broertje meeneemt naar een feest, springt hij van een brug en overlijdt. Hoe ga je om met je verdriet en het schuldgevoel dat je daarna hebt? In ‘Lief van je’ worstelt hoofdpersoon Rêve met deze gevoelens. Daar waar haar ouders met het leven lijken ‘door te gaan’, lijkt Rêve ten onder te gaan.
Ze gaat het leger in. Waar ze door ritme en regelmaat haar verdriet en schuldgevoel lijkt weg te kunnen zetten. Ze dompelt zich onder in de kameraadschap van haar medesoldaten. Een schokkende gebeurtenis en een verwonding tijdens een missie in Syrië werpt haar echt verder in haar verdriet, schuldgevoel en eenzaamheid. Vind zij een weg om daar mee om te gaan?

Door de mooie en vlotte manier van schrijven ben je als lezer in staat om dicht bij Rêve en haar gevoel te komen. Waar het zelfs in het begin ongemakkelijk voelt. Je voelt de spanning tussen haar en haar ouders. Het onvermogen om dicht tot elkaar te komen.
Het verwerken van waargebeurde verhalen van militairen zorgt ervoor dat het boek nog meer ‘echt’ aanvoelt dan het al doet.
‘Lief van je’ is een heftig boek waarbij het beklemmende gevoel wat je krijgt tijdens het lezen, na het omslaan van de laatste bladzijde nog wel even blijft hangen.