Lef en moed hebben om dit boek te schrijven, laten Don Schothorst en Renee Kelder in De Don repeterend zien. Hard, rauw en realistisch. Bij tijd en wijle huiveringwekkend, zeker als wordt geschreven over de zoveelste terugval die Don beleeft voor wat betreft zijn middelengebruik. Huiveringwekkend ook waar het gaat om de welhaast vernietigende gevolgen van de reeks van auto-ongevallen welke gevolgen gelieerd zijn aan het middelengebruik. De cover vermeldt de sensationele opkomst en ondergang van een reclameman, in het boek nader uitgewerkt in de zin van hoe het succes en de ondergang bijeen kunnen liggen. Het boek laat eveneens zien hoe relatief makkelijk het is om verslaafd te raken. IngrediÃ«nten en factoren voor de ondergang na een sensationele opkomst worden nauwkeurig beschreven. Hard, rauw en realistisch en bij tijd en wijle huiveringwekkend. Ik herhaal om dat te benadrukken teneinde accent te leggen op de voortreffelijke manier waarop het boek geschreven is in de allermeest goede zin van het woord.