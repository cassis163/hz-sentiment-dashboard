Vive la France, wéér een heerlijk spannend boek om te lezen van Linda van Rijn. Een hele fijne, makkelijke schrijfstijl waardoor je het boek in een paar uurtjes uit hebt. Je moet ook wel, want stoppen is geen optie.. Ik heb er echt weer enorm van genoten en ik verheug me alweer op een volgend boek!

Wel heb ik trouwens een "ander boek" gelezen dan de beschrijving hier boven van Hebban..

De gezellige kampeervakantie met het gezin, verloopt de eerste dagen precies zoals Esther de Koning had gedacht en gehoopt. Niet voor niets had ze er enorm naar uitgezien om weer eens lekker met zijn drieën op vakantie te gaan.
Maar al snel begint haar man Rob zich vreemd te gedragen, hij heeft weinig aandacht voor zijn gezin en zit continu op zijn telefoon. Er ontstaan irritaties, vooral bij Esther. Die bereiken een hoogtepunt als Rob ineens en zonder reden van camping wil veranderen. Nu is niet alleen Esther maar ook Isa de dupe van zijn vreemde gedrag.

Op de nieuwe camping lijkt het beter te gaan, maar dat is slechts van korte duur. Rob schuift het af op problemen op zijn werk, maar Esther kan dat maar moeilijk geloven. Als Esther en Isa terugkeren van een dagje shoppen in Parijs, is Rob er niet om hen op te halen van het station. Ook reageert hij niet op de oproepen en berichtjes. Maakt Rob het nu al te bont of is er heel iets anders aan de hand.