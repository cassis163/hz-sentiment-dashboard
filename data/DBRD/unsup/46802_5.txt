Geen recensie, maar een korte terugblik, geschreven voor de duimpjesrubriek van de Thriller Club.

Wow, wat een absoluut plezier om dit boek te lezen! Een verademing na een heleboel thrillers die uiteindelijk toch vaak eenzelfde stramien volgen. Niets daarvan in 'Het Darwin Dilemma': het boek is mega-origineel, bijzonder boeiend, vlot geschreven en niet onbelangrijk, je steekt er iets van op. Darwin versus God, daar komt het op neer. Een boek met een serieus wetenschappelijk tintje, ik word er helemaal blij van. Superleuke personages, van documentairemakers tot celbiologen, hoe verzin je het. Daarnaast een bijzondere locatie en een heel speciaal sfeertje. En laat deze thriller ook nog eens spannend zijn, missie geslaagd! Dit boek is goed, heel erg goed. Geen idee wat Han Thomas doet voor de kost, maar ik smeek hem om alsjeblieft heel snel een tweede boek uit te brengen. Als ik kon, zou ik twee groene duimen uitdelen!