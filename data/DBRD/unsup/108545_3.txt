Louisa komt op haar nieuwe werkadres in aanraking met Will, voorheen macho, nu gekluisterd aan de rolstoel met een dwarslaesie.
Zij is aangenomen om hem overdags te verzorgen, het loopt erg stroef in het begin door de botte houding van Will, maar gaandeweg komt er meer waardering voor elkaar, dat zelfs uit dreigt te monden in liefde naar elkaar.

Zeer goed leesbaar boek, maar helaas erg voorspelbaar, komt misschien omdat er wel erg veel overeenkomsten waren met 'Intouchables', zoals de minder bedeelde die een rijker iemand gaat helpen, de genegenheid naar elkaar toe enz.
Wel goed dat ze geplande zelfdoding (recht om te sterven) bespreekbaar maakt.
Zeker een goed boek, maar voor mij een beetje te lief, dat het niet echt 'mijn ding' was, vermoedde ik al toen ik de zoetsappige cover zag.
Mensen die ik over dit boek heb gesproken, bestempelde 'Voor jou' als een typisch vrouwenboek (sentiment), daar ben ik het wel mee eens en ik ben nou eenmaal een man.