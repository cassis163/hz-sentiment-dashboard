Deze roman vertelt het verhaal van een onbekend schilderij van Rembrandt.
De kunstonderzoeker Arno komt, toevallig, achter het bestaan van dit schilderij.
Zij methodes om te achterhalen waar het schilderij is, vergen nogal wat van zijn normale werkzame en privéleven. Dit blijft niet zonder gevolgen, vooral in zijn privéleven. Hij heeft te kampen met een lichte vorm van autisme en de communicatie met zijn vrouw verloopt daarom nogal stroef en moeizaam. Dit heeft weer tot gevolg, dat zij elkaar steeds minder begrijpen en ieder hun weg gaan. Het verhaal laat vooral zien dat de communicatie tussen personen (in welke relatie/hoedanigheid dan ook) erg belangrijk is om goed te kunnen functioneren. Het verhaal, prettig opgebouwd in hoofdstukken, wordt verteld door telkens een van de drie hoofdpersonen. Het verhaal neemt een, toch nog, onverwachte wending. Dit maakt het een boek, dat tot de laatste bladzijde blijft boeien.