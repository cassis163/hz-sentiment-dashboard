Ik heb Havana gekocht tijdens de boekpresentatie en heb met mijn eigen exemplaar meegedaan met de Leesclub. De proloog van het boek is behoorlijk heftig en je wordt daardoor gelijk het verhaal ingezogen. Het verhaal heeft een knappe balans tussen uitersten: streng gelovige gemeenschap en wat daar mee samenhangt, en heftige sexscenes wisselen elkaar af, wat een mooie spanningsboog geeft. Het boek geeft goed weer wat er allemaal broeit in een gesloten, zwaar gelovige gemeenschap. Jeroen Guliker schrijft zeer prettig en de hoofdpersonen voelen vertrouwd, alsof je ze kent. Het verhaal is erg goed opgebouwd en je wordt op een sluwe wijze op het verkeerde been gezet, wat de dader betreft. Ik ben in ieder geval erg verrast door dit boek en ik geef daarom 5 sterren!