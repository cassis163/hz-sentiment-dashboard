Een nieuwe Clancy, met de zoon van Jack Ryan als hoofdrol speler. De tijden zijn veranderd, als ook de middelen en de dreigingen. Daarmee zijn we bij een nieuwe generatie aangekomen. Ook twee neefjes van Ryan sr. spelen een belangrijke rol. Het verhaal is bij de tijd, wel wat aan de korte kant. Het mist mijnsinziens wat diepgang, maar omdat het een eerste uit een reeks nieuwe verhalen is, komt die diepgang misschien na twee of drie boeken. Wel is het de gemakkelijkste weg die Clancy kiest, om Jack Ryan Jr. te introduceren. Hiermee behoudt hij naamsbekendheid, want Ryan is een begrip in bepaalde kringen. Misschien had hij voor een hele nieuwe cyclus moeten kiezen, maar van de andere kant worden oudere personage's nog steeds vaak aangehaald, wat het leesplezier voor de Clancy fan alleen maar vergroot. Het is een vlot geschreven goed boek, wat uitnodigt om het vervolg te gaan lezen en ik denk persoonlijk dat het daar allemaal om te doen was.