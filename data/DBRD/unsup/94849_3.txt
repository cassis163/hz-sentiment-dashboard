Een geslaagde debuutroman over het leven van een gezin dat een groot gedeelte van het jaar woont in een stacaravan op een camping. Alles lijkt relaxed en conform de normen, maar niet is zoals het lijkt. Al lezende word je meegezogen in een aantal schemerige onvolkomenheden.
De hoofdpersoon, Werner Mans, is een man van uitersten, zijn karakter wordt goed uitgediept. De karakters van de personen om hem heen met wie hij een relatie heeft, zoals zijn vrouw, dochter, vrienden, blijven wat onderbelicht.
Het boek heeft een sterke proloog en epiloog. In de ontknoping, komen vele lijntjes samen.
Jammer is dat de nadruk soms te veel ligt op overbodige details. Gelukkig word je dan wakker geschud door een staaltje onverwachtse droge humor.
Het is een leuk boek om te bespreken in een leesclub. In het boek komen eigentijdse maatschappelijke issues aanbod, die voor iedereen herkenbaar zijn; zowel in het leven van alle dag, als door het volgen van het nieuws. Ook de personen in het boek, hun acties en reacties, en relaties met anderen, zijn interessant om te bespreken met leesgenoten.