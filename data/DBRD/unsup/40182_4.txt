Het debuut van deze schrijfster vond ik heel indringend. Er gebeuren zoveel vreselijke dingen met de hoofdpersoon Marjolein, dat ik het gevoel had dat het soms een beetje veel was. Voor mij was het boek in bepaalde opzichten herkenbaar en heb bovendien bewondering voor Esther van der Ham om een kijkje in haar leven te krijgen wat betreft de prefentieve borstverwijdering, zoals beschreven in het nawoord.

Het boek is vlot geschreven en je vliegt er doorheen. Ik had het erg met Marjolein te doen toen haar man door een ongeval om het leven kwam en zijzelf in onzekerheid leefde, wel of geen borstkanker. Haar twee dochtertjes houden haar op de been en ook zij missen heel erg hun vader..
De band met Marjolein en haar moeder is niet goed en juist in die periode mist ze dat enorm. Juist nu heeft ze haar heel erg nodig.
Wel krijgt ze steun van haar zus en haar vriendin.

Ik vond het een heel mooi boek met een bijzonder einde. Hopelijk komt er een vervolg op dit verhaal en die zou ik beslist willen lezen.
Mijn waardering voor dit boek is 4*