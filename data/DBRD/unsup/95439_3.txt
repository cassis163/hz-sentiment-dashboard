Het eerste deel veel liefs uit Manhattan is Nachten in New York, een serie van drie boeken waarin in elk deel een personage van drie vriendinnen centraal staat.

Wat als eerste opvalt is de cover. Mooie kleur en goed gecombineerd met de kleuren van de teksten. Het hartjes symbool in de ondertitel (veel liefs uit Manhattan) maakt het helemaal af.

Het boeken Nachten in New York en te verdelen in twee stukken. Het eerste deel gaat grotendeels over de ontwikkeling van het evenementenbureau van de dames, met als zijlijntje de contacten tussen Jake en Paige. Het is vlot geschreven, de dialogen zijn sprekend en de personages herkenbaar. Helaas zit er vrij veel herhaling in de onzekerheid van Paige over Jake. In het tweede deel van het boek draait het grotendeels om de relatie van Paige en Jake. Hier verdwijnt het evenementen-gebeuren nogal naar de achtergrond en dat is jammer. Het is hier veel Paige en Jake die niet meer van elkaar af kunnen blijven. Jammer dat de verhoudingen van de verhaallijnen niet iets beter verdeeld zijn over het boek.
Maar het leest erg lekker en je wordt er als lezer ook absoluut blij van. Leuk is dat er lijntjes zijn uitgezet naar het volgende deel. Een echte feelgoodroman.