Kate komt na het stuklopen van haar huwelijk terug naar haar geboortedorp om alles voor haarzelf op een rijtje te zetten en een nieuwe toekomst op te bouwen. Zij trekt in de door haar en haar zusje geërfde woning van hun oma, die al tijden te koop staat. Door haar buurvrouw, de eigenzinnige mevrouw Curtis, komt zij weer in contact met vroegere klasgenoot en maatje, de eveneens gescheiden, “dreadlock” Eddy. Terwijl Kate haar nieuwe leven weer op poten probeert te zetten, wordt zij door haar zus Prue voor het blok gezet om haar verloofde Ben in huis op te nemen. Ben blijkt een ongelooflijke hork te zijn en Kate besluit om van Ben de ideale man voor Prue te maken.
Het verhaal wordt verteld vanuit Kate en speelt zich af in 2 tijdsvakken. Gaandeweg het verhaal wordt duidelijk wat er in het leven van Kate is gebeurd en waarom zij is zoals ze is. Hoewel zij zich voordoet als keiharde zakenvrouw en bekendstaat als “Bailey met de Ballen” en feestbeest is dit een masker waarachter een onzekere vrouw zich verschuilt die worstelt met gebeurtenissen uit het verleden.
Ik heb het boek met plezier gelezen