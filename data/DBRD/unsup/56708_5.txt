De twaalfjarige Percy Jackson ontdekt op schoolreis dat hij de nakomeling is van een Griekse god. Om er zeker van te zijn dat hij veilig is, moet hij naar een speciaal kamp gebracht worden. Daar hoort hij dat de bliksemschicht van Zeus is gestolen en hij wordt er van beschuldigd! Samen met zijn vrienden gaat hij op zoek naar de bliksemschicht om zijn onschuld te bewijzen. Maar ze hebben hier slechts tien dagen voor, anders breekt er oorlog uit op de Olympus.

Mijn zus is al langere tijd fan van de Percy Jackson-serie, waardoor we ook de Chinese versie kochten in Taiwan. Mijn moeder las het voor, dus eigenlijk ken ik het verhaal al. Alleen zijn mijn hersenen qua herinneringen zo bagger als wat, dat ik besloot om de serie te herlezen (we hebben zowel Percy Jackson en de Olympiërs als De Helden van Olympus “gelezen”). Ook omdat ik wel zin had om mij er weer in te verdiepen!

Doordat ik het verhaal al weet, waren de grote verrassingen er al af. Kleinere dingen was ik wel al vergeten, dus dat was wel leuk.

In dit boek staat de Griekse mythologie centraal, maar als je daar niet van houdt, heeft uncle Rick heeft ook boeken geschreven over de Romeinse (oké, lijkt er een beetje op), Egyptische en Noordse mythologie. Het ding is wel dat het handiger is als je deze serie eerst leest.

Daarnaast, als iemand je verbiedt het boek te lezen, omdat het “avontuurlijk is en een zelfverzonnen verhaal, waardoor het nutteloos is”, dan kan je ook gewoon vertellen dat je van dit boek heel veel leert, want ik wed dat je heel veel van de Griekse mythologie leert door dit boek.

Ik denk niet ik er verder nog veel aan toe kan voegen, vooral omdat er natuurlijk niks nieuws was. Leuke recensie, joh! Ik realiseer mij nu alleen wel weer hoeveel verschillen er tussen het boek en de film zitten.