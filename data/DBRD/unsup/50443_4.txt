Halsoverkop is een vlot leesbare feel good-roman, waar velen van ons zichzelf vast wel deels in zullen herkennen. Zodra je begint te lezen, leg je het niet meer weg... Resultaat: veel te snel uit dus. Het boek mocht van mij wel wat dikker, wat alleen maar positief bedoeld is natuurlijk. Het verhaal gaat over Nicole, die zich graag wil settelen, net als haar vriendinnen, maar dat gaat niet over rozen, ook bij haar vriendinnen niet. Tot ze Leon leert kennen, net zo'n boekenwurm als zijzelf. Maar is Leon al bezet? Het verhaal heeft enkele verrassende wendingen en dat maakt het extra leuk. Conclusie: heerlijk boek, als je van chicklits houdt, zeker lezen! Kom maar op met meer van zulke boeken, Aline!