Nachtstad is mijn eerste kennismaking met de IJslandse schrijver Indridason waarin hij teruggaat in het verleden van de toen jonge politieagent Erlendur.
Het verhaal is prachtig geschreven maar niet zo spannend dat je op het puntje van je stoel nagelbijtend het boek zit te lezen.
De jonge Erlendur word geconfronteerd met de overleden Hannibal maar kan de omstandigheid waaronder die gestorven is niet loslaten en gaat op eigen houtje op onderzoek uit! Tijdens zijn veel voorkomende nachtdiensten komt hij regelmatig in contact met zwervers die ook de zwerver Hannibal kende en Erlendur meer kunnen vertellen over het leven van Hannibal. Hoe meer Erlendur hoort , hoe meer vragen er bij hem opkomen over de "zelfmoord "
van de zwerver. Als hij dieper gaat graven komt hij bij de verdwenen Oddny en haar nogal agressieve man Gustaf terecht die hem weer op een ander spoor zetten.
Samen met de zus van Hannibal word hij steeds meer gedreven om het raadsel rond de dood van Hannibal op te lossen. De sympathieke agent kan het niet loslaten en blijft net zolang graven tot hij alle geheimen boven water heeft en daarmee ook de moordenaar van zowel Oddny als Hannibal heeft ontmaskerd.
Het boek speelt zich af in de jaren zeventig en heeft een prachtige sobere schrijfstijl wat heerlijk weg leest maar geen super spannende thriller is.