Ik heb het boek al weer een tijdje geleden gelezen. In beginsel is het een goed boek, maar dan moet je wel over wat redactionele foutjes heen lezen. Het verhaal loopt vlot, de karakters zijn aardig en passen goed bij elkaar. Hoewel het fenomeen van een koppel bestaande uit een politieman/vrouw en een 'burger' vaak voorkomt en niet bepaald vernieuwend is. Maar het geeft wel een leuke dimensie aan het verhaal.

In dit verhaal stoorde mij wel dat de zijstappen van Keye, bedoeld om de lezer te laten merken wat ze zoal doet om het hoofd boven water te krijgen, niets van doen hadden met de zaak die onder handen was. En dat leidde mij ontzettend af, hoewel het ook een grappige inbreng had. Maar daardoor werd het verhaal tegelijkertijd op sommige momenten langdradig en moeilijk te volgen, maar de plot wordt gaandeweg het verhaal vordert, goed uitgewerkt met leuke, prettige karakters.
Kortom: al met al een geslaagd debuut. De schrijfster werkt aan een vervolg, waar ik zeer benieuwd naar ben.