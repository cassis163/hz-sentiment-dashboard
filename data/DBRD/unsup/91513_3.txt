De Nederlandse schrijver Donald Nolet verbaasde in 2014 de thrillerwereld door met zijn debuut VERSLEUTELD zowel de schaduwprijs voor het beste oorspronkelijk Nederlandstalig thrillerdebuut als de gouden strop te winnen.

Na deze daverende binnenkomer nam de voormalig Japanse taal en cultuur student, naast zijn werkzaamheden als copywriter in de reclamewereld de tijd om zijn tweede te schrijven. En nu is hij daar genaamd HANDSCHRIFT VAN DE DUIVEL.

Het boek handelt over een zoektocht van een groep verzamelde individuen die op bijna het bezetene af en allen met hun eigen overweging en belang op jacht zijn naar de decryptie van het VOYNICH MANUSCRIPT.
Met de komst van de jonge en briljante wiskundige Zina Welter, die een door haar ontwikkeld algoritme loslaat op het manuscript komt de voor sommigen van de groep al tientallen jaren durende zoektocht in een stroomversnelling en komt de oplossing dichter en dichter. Helaas blijven deze resultaten niet onopgemerkt en krijgen ze te maken met machtige groeperingen die ook weer om diverse redenen ook zeer geïnteresseerd zijn in de onthullingen die in het manuscript zouden zijn opgenomen

Gelijk zijn eerste boek begeeft Donald Nolet zich wederom in de wereld van de factie, een verzonnen verhaal waarbij heel veel elementen en personen geschiedkundig juist zijn. Het Voynich Manuscript bestaat echt en is tot op de dag van vandaag een van de grote mysteries waar de decryptie nog niet is gelukt ondanks vele pogingen en onderzoek.

Nolet heeft de gave om met een vlotte pen de soms complexe terminologie begrijpelijk aan het papier toe te vertrouwen. In een reëel tempo ontstaat er een gedegen opgebouwd verhaal dat naar de climax toewerkt met af en toe wat opkomende spanning.Het gebruik van het Voynich Manuscript is voor zover ik weet uniek in een thriller, helaas is het thema, een zoektocht naar de betekenis van een verloren gewaande tekst of verhandeling, verraad en/of bedrog binnen de speur groep en de interesse en actie van overheidsdiensten en het vaticaan dat zeker niet. Om er maar een paar te noemen oa Steve Berry, Tom Egeland, Dan Brown en Matthew Reilly gingen hem voor.
Misschien is het gebruik van het woord “helaas” niet helemaal op zijn plaats,Het is natuurlijk een gegeven dat het bijkans onmogelijk is om volkomen uniek te zijn, want is alles niet al een keer gedaan. Dan gaat het om hoe je het doet en dat is gewoon goed en gedegen.

Handschrift van de Duivel is een fijn boek van Nederlandse bodem, misschien niet uniek maar zeker goed voor menig uur leesplezier. Een waardige opvolger van Versleuteld.

totaal score 3,5 sterren

Spanning: 2**
Plot: 4****
Leesplezier: 4 ****
Schrijfstijl: 4 ****
Originaliteit: 3 ***
Psychologie: 3***