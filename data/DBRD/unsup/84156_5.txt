Naar school met Fiep. Tekst Gioia Smid, tekeningen Fiep Westendorp

Fiep is altijd schoon, met of zonder Annie. (Zonder in dit geval.)
Naar school met Fiep is een kartonboekje met dikke stevige pagina’s, wonderschone tekeningen en een toffe tekst. Ideaal om voor te lezen aan de allerkleinsten (hun grijpgrage handjes gaan het niet direct kapot krijgen) maar ook supertof om open op je kast te zetten. De ‘In de leeshoek…’-pagina staat keimooi in mijn boekenkast.

Ik ben een 40-jarige kinderloze Fiep-fan en ik ben dolblij met deze uitbreiding van mijn verzameling. De nostalgie, de vrolijkheid, de vriendelijkheid die van de pagina’s straalt maakt mij warm vanbinnen. Ik zou bijna heimwee krijgen naar mijn eigen schooltijd…

Naar school met Fiep is een boekje dat je in huis moét hebben: voor je kinderen, kleinkinderen, buurmeisjes, neefjes,… Maar stiekem natuurlijk vooral voor jezelf. Je gaat niet weten welke pagina je eerst wilt delen op je Instagram. Want geloof me, iedereen gaat smelten voor het moois in dit pareltje!