Dit was het eerste boek uit de lange reeks: Op zoek naar de verloren tijd. Ik heb geen idee of ik alles ga lezen, er schijnen nogal wat lezers tussentijds af te haken. Maar dit eerste deel was prachtig proza, mooie lange dromerige, kleurrijke zinnen. Verhalend over zijn kindertijd wordt er een helder beeld gegeven van de vele periodes die de verteller doorbrengt in Combray, Veel aandacht voor natuur, meisjes, zijn moeder , de kerk en de kant van Swann en die van Guermantes , deze laatste twee duiden een paar van de titels van de reeks.
Verder is Marcel, de verteller, ook nogal beschouwend, filosofisch ingesteld, wat blijkt uit de vele verhandelingen en gedachtes die hij heel mooi verwoordt. Alles verteld met ongelooflijk veel details.