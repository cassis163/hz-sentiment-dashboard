De hoofdpersonage uit het boek Duizend stukjes van jou is Marguerite, de dochter van twee geniale wetenschappers die hebben uitgevonden dat er meerdere "dimensies" zijn. Deze dimensies zijn werelden die eigenlijk alle mogelijkheden die er ooit waren weergeven. Zo is er een dimensie waarin de nazi's de Tweede Wereldoorlog hebben gewonnen, maar ook eentje waarin iemand een blauw T-shirt in plaats van een groene droeg. Wat nog wel het bijzonderste aan deze uitvinding is is dat ze ook een apparaatje, de Vuurvogel, hebben ontwikkeld waarmee je tussen de dimensies kan reizen. Als de vader van Marguerite vermoord wordt dood leerling Paul, die vervolgens wegvlucht met de Vuurvogel, kan ze dat eerst nog niet helemaal geloven. Samen met een andere leerling, Theo, gaat ze achter hem aan naar verschillende dimensies, die allemaal een totaal andere sfeer hebben. Of ze ooit precies zullen weten wat er gebeurd is...
Het eerste dat je ziet als je naar dit boek kijkt, is de kaft. Als je goed kijkt kun je zien dat die uit twee helften bestaat, twee dimensies. Eigenlijk geeft deze kaft een goed beeld van het verhaal. Erg origineel, romantisch, spannend...
Ik vind dat het verhaal erg leuk bedacht is, dat er meerdere dimensies zijn, met de zelfde personages, in andere omstandigheden. Dit zorgt voor grappige, leuke, mooie maar ook verdrietige situaties. Doordat Marguerite en Theo gevolgd worden, komt hier ook nog spanning bij. Claudia Gray laat ook de romantiek niet achterwege. Marguerite raakt soms een beetje met zichzelf in de knoop door haar gevoelens, dat is leuk om te lezen.
Als ik dan toch een nadeel zou moeten bedenken, vind ik dat de schrijfstijl een beetje oppervlakkig is. De gevoelens van Marguerite worden dan net niet helemaal uitgewerkt, of dan komen ze niet echt helemaal over. Op sommige momenten in het boek heb ik hier een beetje last van gehad, maar meestal niet.
Het vervolg op dit boek, Tienduizend hemels boven jou, komt uit in augustus, en ik ben zeker van plan dat te gaan lezen.
Roos van Herrewegen, 13 jaar