Toen ik hoorde dat dit boek in het Nederlands uit zou komen, was ik meteen dolenthousiast!
De samenvatting sprak mij meteen aan! Het leek me meteen al spannend en het zou zomaar werkelijkheid kunnen worden. Dus mijn verwachtingen waren meteen al hoog. Maar ze zijn uitgekomen hoor!

Professor (geschiedenis) John Matherson, staat te barbecueën. De gasten van zijn jarige dochter kunnen elk moment op de stoep staan. Maar dan valt ineens de stroom uit. Op het eerste gezicht lijkt het een onschuldige stroomstoring. Maar waarom is het dan ineens zo akelig stil? De auto’s op de snelweg staan allemaal stil…. Wat is er aan de hand? John vreest het ergste.
Een EMP (elektromagnetische puls) zorgt ervoor dat er niets meer werkt. Geen radio, tv, internet, kachel, vliegtuigen, auto en koeling meer. In een seconde ligt het helemaal plat. Mensen zijn zo gewend aan elektriciteit, dat ze er honderden jaren op achteruit gaan. Alles waar elektronica inzit is verloren. Maar is de mensheid nog wel te redden?
Er breekt paniek uit.
Want hoe ga je dit overleven? Geld is niets meer waard. En alle fabrieken liggen plat. Het eten zal op raken en de medicijnen ook. John zijn jongste dochter in Insuline afhankelijk. Hoe komt hij aan insuline als het op is? En hoe kan hij het goed houden zonder koeling?
John heeft er alles voor over om zijn dochters veilig te houden. Ze moeten het overleven. Maar dit kon wel eens heel lang gaan duren….
En het ergste is nog wel….Wat gaan de mensen doen als er geen eten meer is? Waar is de mensheid toe in staat?

Het is echt enorm aangrijpend. Een aantal keer heb ik echt met tranen in mijn ogen gezeten. Het is ontroerend echt. Het is zo goed op papier gezet dat het echt lijkt. En het zou zomaar echt kunnen worden. Want wij zijn hier niet op voorbereid! Ik kreeg er af en toe de kriebels van. Mensen doen alles om te overleven en overschrijden daarmee grenzen.

Maar het zet je echt aan het denken… Wat zou jij doen? Ik zelf denk dat ik niet voor zo’n tijdperk gemaakt ben. Ik zou het niet overleven, omdat ik niet hard genoeg ben. Maar misschien moet je dat juist wel worden. Mensen veranderen in beesten, of in personen die ze zelf niet meer herkennen.
Dus ik was echt aangeslagen en ga nu zorgen voor een noodpakket. Bij het boek zit een kaart: Wees voorbereid: stroomuitval. Veel dingen hebben we niet eens in huis. Een zaklamp, een radio op batterijen, lucifers, voorraad water en voedsel in blikken………. Dan realiseer je weer eens dat je veel te afhankelijk bent van het elektra. Terroristen zouden een land ook plat kunnen leggen via het elektriciteitsnetwerk. Want dan zitten we met de handen in ons haar. Bijna alles heeft stroom nodig tegenwoordig.

Ik kan nog uren door praten over dit boek. Maar het feit is en blijft: Dit kan een reëel gevaar zijn in onze toekomst. Het kan elk moment gebeuren. Een seconde later en het kwaad is geschied!

Ik kijk uit naar boek 2 van de trilogie! Kan bijna niet wachten! Dit is echt een topper! 5 dik verdiende sterren*****!