Recht uit haar hart en vanuit haar eigen ervaring schreef Griet een boek over de pijnlijke werkelijkheid van misbruik en over de gruwelijke onvermijdelijkheid van de ontkenning daarvan.
Haar zorgvuldigheid blijkt uit de voorzichtige opbouw van het verhaal. De karakters worden, zoals zij weer laat zien te kunnen, prachtig opgebouwd tot werkelijke mensen, ieder met zijn of haar eigen verhaal.
Herkenbaar tot in alle pijnlijke details, maar vooral een boek over hoop, over kiezen, over leven.
Ik kijk uit naar haar volgende boeken. Dank aan deze moedige vrouw!