Andrew Gross heeft een spannend boek over de gruwelijkheden van de oorlog en in het bijzonder kamp Auschwitz geschreven. Hij neemt je als verhalenverteller mee naar een van onze donkerste tijden uit de geschiedenis en weet op knappe wijze het verhaal zo neer te schrijven dat het lijkt alsof je het zelf meemaakt. De hoofdpersoon voert een race tegen de klok, waarbij je jezelf continue afvraagt 'gaat hij het redden?'. Het boek leest in het begin wat moeizaam, maar zodra het verhaal je gegrepen heeft laat het je ook niet meer los tot het einde van de ruim 400 bladzijden. Zeer zeker een aanrader als je van spanning houdt, maar ook het thema WOII niet schuwt.