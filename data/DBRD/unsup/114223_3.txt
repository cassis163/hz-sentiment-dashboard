Lastig om dit boek sterren te geven...
Ik weet niet of het verstandig was om dit boek in het Engels te lezen, omdat het daardoor wellicht nog onleesbaarder voor mij werd. Soms is het boek bizar (met name qua seks en geweld), soms horror (met 'horror of the flesh' Ã  la Clive Barker), soms humoristisch, soms gewoon totaal onbegrijpelijk. De inleidingen en appendices van Burroughs verklaren wel het een en ander wat betreft zijn ervaringen met en visie op drugs, homoseksualiteit en magie, waardoor de totale chaos van de vignettes soms nog te plaatsen zijn. De kritiek op de politiek en klassenmaatschappij die in het boek zou moeten zitten waren voor mij door de hele helse hallucinatie niet meer echt zichtbaar.
Ik ben benieuwd wat de leesclub er vanavond van vindt - wellicht zal ik het boek dan wat meer kunnen plaatsen, maar ik was nu vooral blij dat ik het had uitgelezen.