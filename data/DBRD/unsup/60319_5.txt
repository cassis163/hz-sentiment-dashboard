Het boek Lotte en Roos: De slag om Bullebak van Marieke Smithuis gaat over Lotte en Roos, hun familie en vrienden. Maar dan gaat het baasje van Bullebak verhuizen en hij mag niet mee naar het buitenland. Van moeder mag Bullebak niet bij Lotte en Roos komen wonen, want dan wordt het net een dierentuin.
Maar waar moet Bullebak dan naar toe?Dan bedenken ze een plan, maar of dit een goed plan is......

Het boek Lotte en Roos: De slag om Bullebak van Marieke Smithuis begint heel komisch in de autowasstraat. Het wordt zo goed omschreven dat het net is of je het voor je ogen ziet gebeuren.

Moeilijke woorden, zinnen of uitdrukkingen worden op een mooie manier verwerkt in het boek. Soms komisch en soms pedagogisch.
Het boek is zo goed geschreven dat het net is of de personen naast je wonen. De relaties tussen de kinderen en de ouders wordt heel natuurgetrouw weergegeven.
De tekeningen van Annet Schaap maken het boek compleet.

Ik heb het boek via de vakantiebieb app gelezen en samen met de Hebban jeugdliteratuurclub. Elke week een paar hoofdstukken, ik werd telkens blij en vrolijk van het boek.

Voor mij een echte aanrader.