‘Onbezonnen’ is het debuut van Vera Lundi, een pseudoniem. Het boek is gebaseerd op een waar verhaal, een politieman wordt doodgeschoten, zinloos geweld. Lundi schrijft er een spannend boek over. Haar schrijfstijl doet denken aan de boeken van Marelle Boersma en Linda Jansma. Daar kan zij zich met meten en dat is absoluut niet verkeerd.

In ‘Onbezonnen’ kruip je in de hoofden van de hoofdrolspelers en zij geven hun eigen versie, samen vormen ze een goed spannend boek, niet zenuwachtig nagelbijtend. Monica gaat ver in haar wraak en dat is niet altijd prettig om te lezen. Alle personen rondom dit drama komen er niet zo goed af, behalve de twee dochters. Na een tijdje komt het boek op stoom en is er een bijzonder plot. Lundi heeft fantasie en werkelijkheid goed met elkaar verweven, het boek is prettig leesbaar en kost niet veel concentratie. Als je het boek neerlegt en weer oppakt weet je nog steeds wat er gebeurd is.

Al met al een goed debuut waardoor ik meer verwacht van de schrijfster Vera Lundi.