Met de quotes "Extremely funny"en "Mad and hilarious"van respectievelijk The Times en Daily Telegraph die op de voorkant van de Engelse editie staan (die ik las), krijg je een volkomen verkeerd beeld van dit prachtige verhaal. Het is het aangrijpend verhaal van vluchtelingen uit de Oekra誰ne na WOII, die een nieuw bestaan hebben opgebouwd in Engeland en hun dochters. En over een Oekra誰ense voluptueuze dame die het hart steelt van de 84-jarige vader van de ik-figuur (een van de dochters). Dat wordt uiterst humoristisch beschreven, maar tegelijkertijd worden de personages nergens van bordkarton en lijken de situaties soms hilarisch, maar zijn ze tegelijkertijd niet over de top. Wie, zoals ik, zelf heeft gereden over een hobbelige snelweg in een oude Lada met een baby op schoot en een koelkast op het dak gebonden, weet dat het beeld van een krakkemikkige Rolls Royce, waar een gasfornuis op het dak wordt getakeld met een zelf ge誰mproviseerde lier, aangedreven door een Lada, misschien wel hilarisch lijkt, maar ook de schrijnende werkelijkheid is. De ontzag inboezemende Oekra誰ense fatale vrouw en haar in onze ogen volkomen absurde redeneringen en logica is naar het leven getekend en geeft ook een eerlijk en doorvoeld beeld van haar beweegredenen. Als je je niet op het verkeerde been laat zetten door The Times en Daily Telegraph dan is dit een prachtig boek, met een indrukwekkend en gevoelig familieverhaal, op knappe en uiterst humoristische wijze geschreven. En ja, ook over de geschiedenis van de tractor kom je veel te weten!