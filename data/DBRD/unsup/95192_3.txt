Een bloedmooie jonge vrouw , gia de leeuw met een verleden waar ze niet graag aan terug denkt.
Toch achtervolgt haar verleden haar nu eenmaal wel en door een toevallige ontmoeting met een hele mooie man veranderd haar leven totaal en zal ze de confrontatie aan moeten gaan. Emoties volgen elkaar op en de dagelijkse worstelingen met haar gevoelens ook.

Mijn verwachtingen vooraf waren gebaseerd op de flaptekst en de voorkant van het boek. Ik had me zo voorgesteld dat het een spannende zomer roman met humor en een vleugje romantiek.zou zijn.
Mijn verwachtingen zijn niet helemaal uitgekomen.
Het boek is zomers..ja! en spannend maar niet op de manier die ik verwacht had. Dat vleugje romantiek was af en toe regelrechte porno en eerlijk gezegd word je daardoor wel verrast in dit boek.

Het heeft daardoor iets weg van een doktersromannetje en het verhaal ontwikkelt zich ook zonder al te veel diepgang. De hoofdstukken zijn vrij simpel opgezet en dat leest snel en makkelijk weg.

Dat het boek vrij eenvoudig voor wat betreft opzet is wil echter niet zeggen dat het geen prettig leesvoer is. In het begin had ik wel het gevoel van: dit boek is helemaal niet mijn genre achteraf gezien , maar uiteindelijk kom je dan toch in het verhaal en betrap ik mezelf erop dat ik graag zwijmelend verder wil lezen.

Naarmate het boek vordert stoort het seksistische gedeelte mij wel enigszins, er gaat geen bladzijde voorbij of het bed word gedeeld. Dat mag wel wat minder van mij. Er is meer te vertellen dan goede sex en na 5 beschreven scenes weet je dat wel. Ook gefrunnik op de werkvloer en in het bijzijn van anderen vind ik niet heel geloofwaardig. Naar mijn mening kan dat echt niet en Gia zou dan ook niet mijn collega moeten zijn.

Al met al is het best een aardig lekker leesboek voor op een strandstoel of ligbank lekker in het zonnetje maar verwacht geen hoogstaande literatuur. Ik vraag me af of het de bedoeling van de schrijver is geweest om bijvoorbeeld een bepaalde trilogie te benaderen zoals wel meer schrijvers de laatste tijd pogen.

Als dat zo is dan moet ik zeggen..op zijn tijd is het inderdaad heerlijk leesvoer in dat genre maar daarvoor mist er net te veel spanning dus is die missie niet helemaal geslaagd.