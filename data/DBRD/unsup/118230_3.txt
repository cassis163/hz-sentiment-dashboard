Door de oppervlakkigheid verloor het boek soms een beetje zijn geloofwaardigheid. Sommige passages waren overbodig, terwijl anderen beter uitgewerkt mochten zijn. Zo gaat het einde redelijk snel en heeft iedereen een ‘happy end’ zoals zo vaak in deze soort verhalen. Het hele boek door kom je meer te weten over Stella’s liefdesverleden en naar het einde toe maakt de schrijfster toch rare kronkels wat dit gegeven betreft. Ik heb het boek uitgelezen, maar het is niet echt een verhaal dat me zal bijblijven.