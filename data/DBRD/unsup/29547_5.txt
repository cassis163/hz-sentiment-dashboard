Bloedlijn is het eerste deel van een nieuwe serie met rechercheur Jessy (Jessica) Haider als centraal personage. Jessy, wiens zoon op een gruwelijke manier werd vermoord door een psychopaat, gaat gebukt onder het verdriet en bulkt van opgekropte woede.
Na een periode van inactiviteit grijpt Jessy haar kans om bij de dood van een meisje opnieuw aan de slag te gaan. Ze maakt van deze zaak handig gebruik om haar doel te bereiken: de moordenaar van haar zoon Nick te pakken krijgen De ontknoping is meesterlijk in elkaar geknutseld. Het verhaal zelf laat ik graag over aan de lezers.

Jessy is geen rechercheur zoals er 13 in een dozijn zijn. Ze gedraagt zich eerder op een onconventionele manier, gebruikt drugs en is niet vies van een ruige stoeipartij. Een brave traditionele rechercheur kan je haar moeilijk noemen. You hate her, or you love herof beide.

De spanning laat even op zich wachten, maar dit heeft me hier niet gestoord. Het uittekenen en beschrijven van het hoofdpersonage was meer dan belangrijk genoeg om de echte spanning nog even in de koelkast te laten Want spannend wordt het!

Nadat ik eerder reeds De ondergang en Stormvloed van Hartman gelezen had, waren mijn verwachtingen zeer hoog. Ik hoopte, dat de auteur me nog eens stevig omver zou blazen.
Ze heeft me omver kunnen blazen, en hoe!
Bloedlijn is een unieke psycho-thriller, die als extraatje nog eens een flinke portie emoties bij je oproept. De manier, waarop Hartman de pijn en gevoelens van de treurende Jessy weergeeft, getuigt van pure topklasse.

Corine heeft me ontroerd, emotioneel geraakt, geschokt, geboeid en me het ganse verhaal in haar ban weten te houden. Dit boek heeft mijn zeer hoge verwachtingen meer dan ingelost.
Bloedlijn is zeer vlot geschreven, afwisselend met een staccato schrijfstijl. Soms echt kort en krachtig.

Met deze psycho-thriller bewijst deze auteur dat ze unieke thrillers kan schrijven.
Ik wacht al vol spanning op het tweede deel van deze nieuwe serie. Corine Hartman heeft echter met Bloedlijn haar eigen lat wel zeer hoog gelegd. Dit zal ongetwijfeld wel voor haar een uitdaging zijn, die ze heus niet uit de weg zal gaan! Veel succes ermee gewenst, Corine!
Ik hoop dat deze serie achteraf zal verfilmd worden.
Bloedlijn: 5 dikke, vette sterren!