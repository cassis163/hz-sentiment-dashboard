Ik had nog nooit een boek van Mees Kees gelezen, maar door de Boekenbingo van Juf Sanne heb ik er eindelijk de tijd voor genomen. Het is terecht dat iedereen fan is van de bekende serie. Het is alleen niet aan te raden om bij een random boek te beginnen. Begin bij het begin! Er zit echt wel een verhaallijn in de serie en ik begreep daardoor sommige dingen niet direct. Vooraan in het boek staat bij elke leerling die in het verhaal voorkomt een beschrijving, dat is wel heel handig!

Het verhaal was grappig en ontroerend tegelijk. Elk kind zou Mees Kees als meester willen hebben en daardoor zullen ze van zijn verhalen smullen!