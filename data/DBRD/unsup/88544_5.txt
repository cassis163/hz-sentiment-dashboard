Rana, het regenboogkind is mede door de prachtige kleurrijke illustraties en het grote lettertype een heel toegankelijk boekje.

Hoogsensitieve mensen, klein en groot, worden vaak niet begrepen door de mensen om hen heen. Er wordt daardoor op een verkeerde manier gereageerd op hun acties en reacties, wat dan weer tot veel verdriet kan leiden. Bovendien weten mensen die HSP zijn vaak niet hoe ze om moeten gaan met dat feit, waardoor het leven niet gemakkelijker voor hen wordt.



In dit boekje wordt een kleine meid die heel blij wakker is geworden meegenomen door een regenboogelfje met de naam Fay. Rana is zo blij omdat ze geniet omdat de zon schijnt en omdat het regent.

Fay leert Rana hoe ze om kan gaan met haar gevoelens, wat energie en aura met elkaar te maken hebben en hoe het een het ander kan be√Ønvloeden.
Belangrijk is de bewustwording. Je bent HSP, maar weet je dat zelf wel?
Je moet je ook bewust zijn wat het betekent om HSP te zijn. Als deze bewustwording er niet is, kunnen niet alle voordelen benut worden en is het vaak alleen maar lastig om hoogsensitief te zijn.

Een duidelijk boekje vol kleur waar kinderen en volwassenen hun voordeel mee kunnen doen.
Het was voor mij heel leerzaam om het verhaal te lezen; bovendien genoot ik van zowel het verhaal als de door de auteur geschilderde afbeeldingen die op hun beurt het verhaal versterken.