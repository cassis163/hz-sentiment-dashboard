Spufford is nauwelijks vernieuwend in dit boek, al heeft hij enkele aardige gedachten op papier gezet. Probleem is dat het allemaal nogal van de hak op de tak gaat, er is niet echt een rode draad te ontdekken.
Bovendien is er van alles mis met de titel van het boek. Allereerst is het wat mij betreft w√©l een verdediging van het Christendom. Op zich niet zo erg, maar start de titel dan niet met 'Dit is geen verdediging'. En vervolgens doet de vertaling geen recht aan het origineel: Why, despite everything, Christianity can still make surprising emotional sense. In die lange zin zou je 'make sense' beter kunnen omschrijven met 'daar zit best wat in' maar het heeft niet echt te maken met 'emotionele diepgang'.
Dat maakt mij sceptisch over de rest van de vertaling.

Behalve het opnieuw en verfrissend geschreven levensverhaal van Jezus (hfst 5)zijn er twee 'aardige gedachten' die mij aanspreken cq waar ik mij in kan vinden. Spufford legt uit dat het Christendom de gelovige meer te brengen heeft dan andere religies omdat het een verhaal te vertellen heeft dat dicht bij de feilbare mens staat. Namelijk dat verhaal van Jezus. En als tweede zijn uitleg over de trage aanpassingen van de kerk aan de moderne tijd. Ik ga dat hier allemaal niet uit de doeken doen: lees het boek zelf, je wordt er weer een beetje wijzer van.