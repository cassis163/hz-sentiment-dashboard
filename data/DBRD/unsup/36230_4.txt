Tegenwoordig heeft men voor alles een vergunning nodig. Vissen worden illegaal gevangen zonder vergunning en edelherten, reeën, damherten, moeflons en wilde zwijnen zijn grof wild waar men zonder vergunning niet op mag jagen. Ergens wel logisch als je niet wilt dat deze dieren zouden uitsterven. Stel je maar eens voor hoe het zou zijn als je wordt achternagezeten door zotten met een mes of een pistool, maar dit is exact wat Pieter Aspe heeft gedaan in zijn thriller ‘Grof wild’.
In 1998 bracht de uitgeverij Manteau het boek ‘grot wild’ van Pieter Aspe uit. In deze thriller wordt het verhaal van Eva en Victor beschreven die hun zilveren huwelijksjubileum gaan vieren in de Ardennen. Dit is een zeer romantische locatie toch? De bomen en planten zorgen voor een veilige en natuurlijke omgeving. Hoewel Eva er erg naar uitkijkt, ziet Victor het niet zitten om zijn bedrijf vlak voor een grote deal met Japan achter te laten.
Maar geen paniek, Oscar Piryns is voor hen beiden de redder in nood. Als directeur van Victorex neemt Oscar het bedrijf in handen, net zoals hun uitstap naar de Ardennen. Eva heeft namelijk een deal gemaakt met Oscar om wat spanning te creëren in de Ardennen opdat haar man weer de oude wordt. De impulsieve reactie van Eva geeft mooi weer hoe alle koppels vandaag de dag zijn. Na 25 jaar getrouwd is het vuur wat gedoofd. Dit wil niet zeggen dat ze elkaar niet meer graag zien, maar Eva doet moeite om het vuur weer aan te wakkeren. Door personificatie met het hoofdpersonage, heeft de lezer medelijden met Eva wanneer niet alles gaat volgens plan.
Je hoopt als lezer dat alles loopt volgens plan, maar weet ergens dat dit niet kan aangezien je een thriller aan het lezen bent. Hopen op het minst erge is het enige je nog kan doen, maar dit is moeilijk als Martin, Marc, Rolf en Kevin op hun beurt het vuur komen aanwakkeren in de Ardennen. Deze vier jongens vormen een bende die uit is op moord en verkrachting. De trip naar de Ardennen van deze bende zorgt voor hen voor een extra punt op hun strafblad, maar bezorgt de lezer extra spanning.
Jeroen, zoon van Victor en Eva, maakt van de gelegenheid gebruik om zijn vriendin Sonja wat beter te leren kennen. Dit personage lijkt onbelangrijk, maar zal niet gemist kunnen worden door de lezer wanneer hij de enige redding lijkt te zijn voor Eva en Victor.
De personages zijn geloofwaardig en herkenbaar, zelfs een beetje stereotiep. Verder vind ik aan dit boek de dubbele ruimte of omgeving goed gekozen namelijk de Ardennen. Dit zorgt voor een romantische omgeving om je huwelijksjubileum door te brengen en biedt de mogelijkheid om je te verstoppen als je wordt achtervolgt door moordenaars. Het thema is tijdloos én vernieuwend, voor zover dat kan.
Als lezer is er nog veel te ontdekken in dit boek!