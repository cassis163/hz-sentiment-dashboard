Gert-Jan van den Bemd is Beeldend Kunstenaar, wetenschapsjournalist en publicist van verhalen, columns, blogs, gedichten en essays. Gert-Jan heeft al diverse prijzen gewonnen en dan is er nu bijna zijn debuutroman.
Een roman over Werner Mans, zijn vrouw Murriel en hun dochter Roos. Een gewoon gezin die een caravan hebben en het gebruik ervan ook goed benutten zo ook in de vakantieperiode. Werner is van beroep fotograaf, eigenlijk middelmatig maar goed hij verdient zijn geld en heeft het redelijk naar zijn zin op het werk. Een gewoon gezin schreef ik al en het leven kabbelt rustig voort. Totdat dochterlief uit gaat met een paar vriendinnen naar een uitgaansgelegenheid.
Herinneringen aan vervlogen tijden voor Werner en dan gebeurt er heel veel in deze roman. Het vriendje van Roos en dan uit het verleden duikt plots Gus op en Gus is een vriend van Werner. Dan is er nog een persoon Victor wat heeft hij te maken met RIco (het vriendje van Roos). De spanning stijgt ten top.
De roman is met veel vaart geschreven en eenmaal begonnen kan je deze roman moeilijk wegleggen. Ik schrijf roman omdat het geen thriller is maar naarmate de Thalys verder raast over het spoor wordt het verhaal spannender en het mooie is naast de spanning is er veel humor in dit debuut.
Naarmate je einde nadert heb je alle personages die zijn opgevoerd in deze roman heel duidelijk weergegeven gekregen. Kan bevestigen dat er niet te veel personages zijn maar die er zijn zijn goed uitgewerkt. Als je deze spannende humoristische roman uit gelezen hebt is alles duidelijk, weet je de verhoudingen maar ook het hoe en waarom en waarom Gert-Jan een prachtig bijzonder vernieuwende humortische spannende roman heeft geschreven. Een echt prachtig debuut kom je niet veel tegen.