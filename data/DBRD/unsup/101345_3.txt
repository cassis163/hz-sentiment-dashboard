Niemand nam de waarschuwing van NASA serieus. Maar het is echt: het einde van de wereld is nabij. Door een verwoestende zonnestorm worden miljoenen levens bedreigd. In de paniek die uitbreekt, zoeken drie klasgenoten naar een manier om de zonnestorm te overleven.
De eigenzinnige Floor is vastbesloten de wereld in haar eentje te redden, maar maakt meer kapot dan haar lief is.Ze is de dochter van de minister-president en denk dat ze daardoor bij haar vader wel een potje kan breken.
De onzekere Aran weet dat zijn veilige computerwereldje zal verdwijnen door de ramp. Nu moet hij de echte wereld trotseren.Zal hij dit wel overleven?
De arrogante Lucas vlucht in zijn muzikale carrière, maar ziet in dat hij moet veranderen als hij niet alleen wil achterblijven.Hij probeert er het beste van te maken door er over te schrijven in zijn songteksten.Een succesje in de laatste weken voor de zonnestorm zou leuk zijn.
Alle drie moeten ze hun grenzen verleggen en die ene vraag beantwoorden: hoever kan en mág je gaan?
Je leest het verhaal vanuit de drie pubers, die elk op hun eigen wijze proberen nog wat te maken van de tijd die ze nog hebben voor de zonnestorm.
De drie hebben in het verhaal ook met elkaar te maken, maar toch volgen ze hun eigen weg. Er zijn behoorlijk spannende en trieste gebeurtenissen in het verhaal,waardoor het zeker niet saai te noemen is. Het leest vlot want je wil weten wat er nu weer gaat gebeuren, ook al weet je dat het allemaal niet kan.Je kan je goed inleven in de hoofdpersonen en hun besognes.
Het eind van het verhaal is onbevredigend en naar mijn idee niet af.