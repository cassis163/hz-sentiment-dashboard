Toen ik begon te lezen in "De koning komt" dacht ik even dat het een seksistisch boek zou worden en dus niets voor mij. ("De rok toont slanke, gladde kuiten, het strak getailleerde hesje accentueert haar boezem en de rijgnaden geven de volle omvang van haar billen prijs. Welke satanszoon heeft dit kostuum ontworpen? Moet ik doen alsof er niets aan de hand is? Slechts enkele centimeters scheidt haar vlees zich van het mijne. Was ik een slang geweest, siste ik mijn tong naar buiten om de temperatuur van haar organen op te snuiven.") Niets is minder waar, het is een fantastisch boek, van een erudiete auteur die platheid kan brengen op een humoristische, verfijnde manier! Ik kende Benzakour al van zijn essayistische werk, maar ben blij dat hij zijn talenten nu ook voor een roman heeft ingezet.