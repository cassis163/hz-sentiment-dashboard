Dit was voor mij dat ik de eerste keer een NA boek heb gelezen. Zelf had ik nog nooit gehoord over de schrijfster Mia Sheridan. Maar nu blijkt dat er in deze serie nog 11 boeken meer zijn. Wat mij betreft ga ik deze boeken nog allemaal lezen.

In het boek stilte zijn er twee hoofdpersonages namelijk Bree en Archer. Archer spreekt niet meer door een gebeurtenis in zijn leven. Het hele dorp kijkt hem daarom ook vreemd aan. Hij leeft zijn eigen leven, alleen en in stilte.

De andere hoofdpersonage Bree wil haar hoofd tijdelijk leegmaken nadat zei ook een gruwelijke gebeurtenis op haar netvlies heeft staan. Ze wil tijdelijk rust. Maar dan op een dag in de supermarkt loopt ze Archer tegen het lijf.

Iedereen heeft een mening over hem, maar Bree die nieuw is in het dorp vind het eigenlijk wel een prima persoon. Ze wil graag meer over hem weten. Ze gaat naar zijn huis en probeert contact met hem te maken.

Gedurende het boek leren Bree en Archer elkaar steeds beter kennen, en ontstaat er een ''stille'' liefde. Bree laat Archer zien hoe mooi de wereld is. Maar misschien nog wel belangrijker, hoe mooi Archer is. Beide personen passen dan ook goed bij elkaar omdat ze elkaar ook goed kunnen begrijpen, aangezien ze allebei traumatische ervaringen hebben meegemaakt. Ze snappen elkaars boosheid en verdriet. Dit is ook iets waarom deze liefde zo sterk is. Ook al wordt er niet gesproken met woorden.

Ik vond stilte een fijn boek om te lezen. Bree leer je in het begin al erg goed kennen. Bree heft ook de meeste hoofdstukken in het boek. Zodra je oer Archer gaat lezen krijg je wat minder achtergrond informatie. Daarnaast heeft Archer ook veel minder hoofdstukken vanuit Archers perspectief. Wel wordt dit erg goed gecompenseerd doordat Archer vrijwel continue voorkomt in het perspectief van Bree. Daarnaast kwam het eind heel erg snel. In het eind gebeuren eigenlijk heel veel dingen maar wordt echt allemaal heel erg vlug vertelt. Waardoor het enigszins verwarrend wordt.

Voor mij krijgt het boek 4 sterren, omdat ik vind dat Archer wel wat meer hoofdstukken zou mogen krijgen, en omdat het eind zo snel was.