Dit boek volgt het dagboek van Oliva (Olijfje) Jacobs, een meisje dat noodgedwongen bij haar vader moet wonen omdat haar moeder in een psychiatrische inrichting terecht is gekomen. Ze vindt het totaal niet leuk bij haar vader, stiefmoeder en stief zus, en daar kom je dan ook wel achter in haar dagboek. Verder stond ik er versteld van dat ik me prima kon inleven bij Olivia en dat ik geregeld me zelf er op betrapte dat ik moest lachen om haar humoristische opmerkingen. Ik genoot hier enorm van. Daarnaast is haar leven wel bijzonder met een vader die beroemd is. Maar hoe bijzonder haar verhaal ook is, je betrapt jezelf erop dat ze door dezelfde dingen heen gaat als elk ander puber meisje. Namelijk examens, beroepskeuze en natuurlijk JONGENS. Daar kun je natuurlijk prima mee inleven als mede puber. Maar naast dat het humoristisch is bespreekt het ook belangrijke punten zoals seksuele geaardheid en psychische problemen. Wat ik verder heel mooi vond is dat je Olivia in het boek ziet groeien en dat je eigenlijk die hele reis met haar meebeleeft omdat je haar dagboek aan het lezen bent en dat groeiproces was heel mooi. Ze was echt volwassen aan het worden op het eind van het boek, vergeleken bij het meisje aan het begin van het boek. Kortom dit was een geslaagd boek om te lezen en ik heb er erg van genoten.