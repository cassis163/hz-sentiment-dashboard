Eigenlijk is dit helemaal geen boek, maar een beleving. Je ziet de beelden, hoort de mensen praten, gedichten tegen jou fluisteren; je proeft hoe het is om jouw levensverhaal in een boek om te toveren.

Met behulp van verschillende soorten teksten – zoals gedichten, verhalen, columns en een rubriek met tekeningen van Christa Mulder – laat Daniëla zien hoeveel verschillende aanleidingen er kunnen zijn om je levensverhaal te schrijven en hoe iedereen een andere insteek kiest om zijn of haar verhaal te vertellen. Ook zet de auteur je bij ieder hoofdstuk zelf aan het werk.

‘Jouw Levensverhaal hoort in mooi een boek thuis’ raakt je. Haast spelenderwijs ontdek je al lezend ook nog heel veel tips. Aan zo’n fijn boek leverde ik uiteraard graag een bijdrage. Achterin tref je mijn verhaal aan hoe jij je boek kunt promoten, als je jouw verhaal graag onder de aandacht van een groter publiek wilt brengen!
Laat je inspireren en schrijf je levensverhaal.
Wil je ook je levensverhaal in een boek uitbrengen? Dan is dit boek een aanrader.