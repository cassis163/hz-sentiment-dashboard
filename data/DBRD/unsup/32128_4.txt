Op de campus van de universiteit van Grant County wordt het levenloze lichaam van een jongen gevonden. Een student, die zelfmoord heeft gepleegd. Dat is in ieder geval de eerste conclusie die Sara Linton, de forensisch arts, op kan maken. Niet veel later wordt er opnieuw een lichaam gevonden. En ook weer heeft het er alle schijn van dat het om zelfmoord gaat.

Na onderzoek wordt de twijfel of het wel om zelfmoord gaat steeds sterker. Jeffrey Tolliver, die het onderzoek leidt, ontdekt steeds meer nieuwe aanwijzingen die op moord wijzen en ook Sara komt tot de conclusie dat de dood van beide studenten wel heel erg mysterieus is.

Het onderzoek speelt zich in een tijdsbestek van maar zeven dagen af. Samen met de vlotte schrijfstijl van Karin Slaughter zorgt dit ervoor dat er vaart in het boek zit. Dit komt de spanning zeker ten goede. Want die spanning is absoluut aanwezig. Van begin tot eind. Daardoor is het moeilijk het boek weg te leggen. Hoewel dat soms echt wel eens nodig was. Kortom, een lichte koude huivering is een echte aanrader die ook nog eens voor huiveringwekkende situaties zorgt.