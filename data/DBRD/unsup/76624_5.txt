Het verhaal is een zogenaamde faction thriller, dit betekent dat het wel een fictief verhaal is dat gebaseerd is op ware gebeurtenissen. Het wordt ook wel een atmosferische of ambitieuze thriller genoemd.

Het gaat over de journalist Aart Verschueren, die een relatie begint met een Oost-Europese vrouw van joodse origine. Hij raakt ook bevriend met een jonge Palestijnse vluchteling. Deze twee vrienden niks met elkaar te maken maar ze blijken een afkeer van elkaar te hebben. Alleen omdat zij Joods is en hij Palestijns…Janka, zijn vriendin, vraagt of Aart naar Israël wil reizen om haar familie een gunst te bewijzen. Als zijn Palestijnse vriend dit hoort, geeft hij Aart ook een opdracht mee voor zijn familie in Oost-Jerusalem. (Ramallah) Aart gaat naar Tel Aviv en ontmoet de beide families, waardoor hij van beide dingen te horen krijgt over hun leven. Alles lijkt goed te verlopen, totdat er iets dramatisch gebeurt en Aart van het toneel verdwijnt..

Het karakter van Aart komt goed naar voren, waardoor je je makkelijk in hem kan inleven. Je begrijpt hem als hij zijn beide vrienden een gunst wil verlenen, maar je beseft tegelijkertijd wat de risico’s hiervan zijn. Je zou hem willen waarschuwen om goed uit te kijken.

Golem is een allegorie voor wat er zich allemaal kan afspelen in de genadeloze strijd tussen Israël en Palestina. ( volgens Ludo Abicht, Midden-Oosten kenner en professor aan de Universiteit van Antwerpen)
De titel wordt op meerdere momenten in het boek verklaard.

Het verhaal leest vlot, je wilt weten of het allemaal goed gaat. Er is een soort van spanning die je hele tijd voelt, ondanks dat geen doden vallen…
Er is een tweede verhaallijn, in eerste instantie heb je niet door dat dit met elkaar te maken hebt maar later in het boek wordt dit duidelijk. Dit vind ik goed gedaan.
Een thriller die het waard is gelezen te worden en voor mij de volle vijf sterren verdiend.