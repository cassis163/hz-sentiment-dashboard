Alleen King kan een verhaal zo schrijven.

Verlichting- Stephen King

Scott valt af. Hij is er niet treurig om, want hij is veel te zwaar. Alleen is het heel raar dat het niet uitmaakt of hij wel of niet zijn kleren aan heeft bij het wegen. Ook al heeft hij 2 kilo aan kleingeld of stenen in zijn jaszakken, de cijfers op de weegschaal geven precies hetzelfde aan. Met kleren en zonder kleren.

In het begin deed het me een beetje aan zijn andere boek denken, De Vervloeking. Ook een verhaal over een man die heel veel afvalt, maar dit is zonder de ruzie en de zwaartekracht.

Toch werd ik weer volledig verrast. Alleen King kan een verhaal zo schrijven. Spanning, lol, vriendschap, vijandigheid en aan het einde van het verhaal vond ik ontroerend.

Het boek was me echt te kort. Ik hou van zijn boeken die 1000 blz lang zijn. Waar ik een hele week in kan duiken. Dit was een mooi verhaal, maar echt te kort.

Leuke details in het boek:
Het plaatselijk garagebandje wat tijdens Halloween speelt heeft zich voor de gelegenheid Pennywise and the clowns omgedoopt. Een verwijzing naar ‘It’.
Ook komt de Suicide Stairs voor in het verhaal. Een verwijzing naar ‘Gwendy’s knoppenkist’.
En natuurlijk het eeuwige stadje Castle Rock.