Gevoelsmatig zou de titel van deze recensie andersom moeten zijn, zoiets als "leuk, maar toch tegenvallend". Het is namelijk echt een leuk boek, maar het valt tegen als je "De 100-jarige man die uit het raam klom en verdween" en/of "De zonderlinge avonturen van het geniale bommenmeisje" van dezelfde auteur al gelezen hebt. Het is nog steeds een leuk verhaal, maar daar waar de eerdere twee titels me de tranen van het lachen over de wangen hebben doen biggelen, daar heeft dit boek me slechts af en toe een glimlach ontlokt. En dat is jammer.
Daarom dus enigszins een tegenvaller, maar nog steeds geen afrader.