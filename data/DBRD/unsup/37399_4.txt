Het jachtseizoen. Een titel die je op verschillende manieren in kunt vullen en op de achterkant stonden mooie aanbevelingen van andere beroemde auteurs. Logisch dus dat het boek gelezen moest worden. Er waren hoge verwachtingen. Van mij en van de rest van de lezers die werden geselecteerd uit de LS sterrenclub lezers.
De proloog heb ik twee keer gelezen, daar moet je echt even inkomen maar daarna word je in het verhaal gezogen. Een gevangenistransport wordt overvallen En er ontsnapt een gevangene die maar een doel voor ogen heeft. Zoveel mogelijk mensen vermoorden, mensen waar hij boos op is maar ook mensen die gewoon over straat lopen en fietsen.
Deze momenten, dat hij op een dak van een gebouw met een wapen in zijn hand zijn slachtoffers uitkiest zijn bloedstollend. Dan volgt er een klopjacht. Banner, een vrouwelijke FBI agent moet er samen met haar collega Castle achter komen wat de volgende stap van deze seriemoordenaar zal zijn. Ze krijgen hulp van Carter Blake die ingehuurd wordt door de FBI.
Het jachtseizoen is geopend, nou dat klopt. In een adembenemende snelheid leidt Mason Cross je door het verhaal. Compleet met mooie beschrijvingen van de spannende en soms bloederige scenes. Je ziet het gewoon voor je. Ook de reacties van de FBI agenten wordt niet vergeten.

Elk hoofdstuk wordt geschreven vanuit een ander perspectief, het is aan de lezer om erachter te komen welk perspectief en bij wie je over de schouder mee mag kijken.
Deze manier van schrijven maakt dat er duidelijk meerdere lagen en meningen meespelen met dit verhaal.

Dan komt de vraag naar voren hoe Wardell heeft kunnen ontsnappen. De oplossing ligt niet voor de hand maar stelt de lezer voor vragen. Het zou zomaar echt gebeurd kunnen zijn. Ik hou niet van complottheorieÃ«n, ze zijn vaak te ver gezocht naar mijn idee. Dit boek is daar een uitzondering op.

Het jachtseizoen is een mooie start van een nieuwe serie met een man in de hoofdrol die ook na het lezen van dit boek de lezer met zoveel vragen achterlaat zodat je niet anders kunt dan ongeduldig afwachten op het volgende deel. Ik ben om, Dit wordt mijn serie.