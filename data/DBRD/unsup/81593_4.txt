De leerling valt onder de categorie: erotische boeken slash liefdesroman. Ik had verschillende recensies op het internet gelezen, niet altijd meest positief maar toch had het wel mijn aandacht te pakken en kon niet wachten erin te beginnen. Wat ik ervan vond?

Sophia Rose heeft op aanraden van beste vriendin Jenn en familie auditie gedaan bij het Ivy drama College, tot haar grote verbazing wordt ze aangenomen. Het college is opgericht door Marc Blackwell een zeer beroemd acteur in Engeland en er buiten. Al snel bestaat er (seksuele) spanning onder beide, het liefst rent Marc ervoor weg maar er is iets anders aan Sophia wat hem aantrekt maar hij kan de zere vinger niet op de juiste plek leggen, hij voelt meer voor haar dan dat ie ooit voor een andere vrouw gevoelt heeft. Maar het kan eigenlijk niet, ook al is Sophia maar een aantal jaren jonger dan Marc toch is zij de leerling en hij de docent (hij verzorgt een aantal lessen op zijn school). Toch lukt het ze niet elkaar los te laten en er ontstaat een geheime liefdesverhouding tussen beide. Allebei verleggen ze hun grenzen maar is dat altijd wel een goede keus?

Het boek kan vergeleken worden met de 50 tinten reeks, maar dit boek leest makkelijker weg en vervalt niet steeds in herhalingen. Het boek was binnen een dag uit, het leest vlot, heeft fijne korte hoofdstukken. Worden geen overbodige en langdradige beschrijvingen gegeven maar kort en bondig genoeg om de aandacht erbij te houden. Zowel de karakter van Sophia als van Marc zijn goed uit gewerkt en komen goed uit de verf. Ben jij een liefhebber van erotische romans? Dan is dit een echte aanrader,het zal je zeker niet vervelen, leest als een trein, heerlijk boek waarbij je je gedachten op nul kunt zetten. Het is het eerste deel van een trilogie hierna volgt deel 2 De debutante en deel 3 De oogappel, boeken welke ik graag zou lezen, een boek om van te smullen.