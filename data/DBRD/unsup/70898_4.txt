PAS OP, SPOILERS:

Ik hou ontzettend van Camilla LÃ¤ckberg, laten we dat voorop zetten. Ze schrijft schitterende karakters waar ik echt mee meeleef en haar verhalen vervelen eigenlijk nooit. In Heks was het meest verassende aspect de historische fragmenten over de vrouw die uiteindelijk de 'heks' uit de titel zou blijken. Ik heb me in drie dagen door de 688 pagina's heengelezen, dus dat wil wat zeggen. Een kort overzichtje van mijn favoriete en minder favoriete aspecten:

Positief:

- Ondanks de vele karakters blijft het duidelijk wie wie is, en leef je eigenlijk met iedereen mee;
- Actuele thematiek, waar wij ook in Nederland mee te maken hebben (houding tegenover vluchtelingen) wordt van een andere kant belicht;
- Spannende plotwendingen, ik had het uiteindelijk pas richting het einde van het boek door terwijl ik meestal al veel eerder begrijp wie het gedaan heeft.

Negatief:

- De vele karakters waren niet allemaal evengoed uitgewerkt waardoor ik soms het gevoel had dat ik informatie miste;
- Ondanks het feit dat ik nooit zal zaniken over LGBT-relaties in thrillers vond ik het wat ongeloofwaardig hoe de uiteindelijke lesbische en homoseksuele relatie gebruikt werken in het plot, zeker omdat het nogal afgeraffeld werd. Een beetje van 'ja ze waren ook nog homo, dus dat was het' terwijl de 'foreshadowing' daar naar mijn idee een beetje miste;
- Ook het verhaal van de heks vond ik achteraf wat afgeraffeld. Het was niet duidelijk dat de mensen die wat met de moorden te maken hadden afstamden van de heks tot er op het einde ineens een heel kort bericht over een scholieren-essay in de strijd werd gegooid;
- Het aantal lijken ging echt van 1 naar 100, en dat was naar mijn idee niet nodig. Had liever een overlevende gezien om het schuldgevoel wat meer door te laten dringen.

Al met al een hele fijne thriller die jammer genoeg richting het einde wat mij betreft een beetje leed onder afraffelen.