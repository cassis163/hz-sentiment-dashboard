'Drie dagen en levenslang' vertelt het verhaal van Antoine, een 12-jarige jongen die een onvergeeflijke misdaad begaat.
Dit boek is zeker geen thriller, zelfs geen spannende roman. Je maakt de misdaad vanop de 1ste rij mee, over onderzoek is er weinig sprake.
Soms zijn er lange periodes met bitter weinig dialogen, wat het geheel langdradig maakt. Ik vond het ook niet altijd geloofwaardig.
De roman speelt zich af in 1999 (jaar van de misdaad), 2011 en 2015. Telkens op het einde van zo'n periode dacht ik toe te zijn aan de ontknoping, maar juist dan gaat het verhaal enkele jaren later verder.
De trilogie Alex, Camille en Irene blijft voor mij nog altijd het beste van deze auteur.