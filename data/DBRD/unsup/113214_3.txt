Uitgever Robbert gaat met vrouw Barbara en zoontje Rens een paar dagen op vakantie naar de Ardennen, ze verblijven hier in een huisje wat ze hebben kunnen huren met behulp van een schrijver die zijn boeken uitgeeft via de uitgeverij van Robbert.
De schrijver verblijft zelf ook al lange tijd in de Ardennen, hier doet hij verwoede pogingen om zijn tweede boek te schijven, dit wil echter niet goed lukken.

Voor Robbert is de vakantie een mooie gelegenheid om zich door de berg manuscripten die nog ongelezen op hem liggen te wachten heen te werken. Voor zoontje Rens lijkt het een saaie vakantie te worden, vooral wanneer de oplader van zijn tablet verdwenen is.
Moeder Barbara wil vooral genieten van de vakantie en dat lukt niet met een mokkende Rens, daarom doet ze er alles aan om de vakantie voor hem toch nog leuk te maken.

Zij verzint met behulp van de schrijver en zijn hond Clint, waar Rens meteen dol op is, een spannende speurtocht voor Rens, gebasseert op het vastgelopen politieonderzoek naar de jaren geleden verdwenen Emma.
Emma is een jonge verstandelijk gehandicapte vrouw die plotseling verdwenen is en nooit meer terug gevonden is, elk spoor ontbreekt.
Met gegevens uit het politieonderzoek weet Barbara een spoor te creÃ«ren wat Rens samen met haar, de schrijver en hond Clint gaat volgen.
Wat begint als een onschuldig spel ter vermaak van Rens veranderd langzaam in een beangstigende zoektocht naar de waarheid omtrent de verdwijning van Emma.

Tijdens het lezen van het boek kijk je als het ware mee over de schouders van Rens, Barbara en de schrijver.
Het verhaal wordt sfeervol verteld, indringend en beeldend, zodat de spanning bijna tastbaar is.
Verwacht echter geen standaard thriller, het boek is eerder een spannende roman met bijna onmerkbare twist's die leiden naar een bijzonder plot.