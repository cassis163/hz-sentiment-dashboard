Breekijzer was voor mij een aangename kennismaking met de boeken van Milou. Milou weet in simpel taalgebruik een aardig verhaal te vertellen. Een verhaal dat volgens mij dan ook geschikt is voor de young adult lezers. Hoewel het een aangenaam boek was miste ik toch wel wat spanning in het verhaal. De plot zit goed in elkaar en houdt het tot het einde toe vol. De schrijfstijl is wel prettig, maar voor de iets doorgewinterde thrillerlezer al snel te simpel. Kortom, zeker een auteur om in de gaten te houden, want schrijven kan Milou zeker. Ik zie haar dan ook nog wel groeien als auteur.