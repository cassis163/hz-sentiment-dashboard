Ik had dit boek al even in mijn bezit, maar ik wilde het pas lezen als ik op vakantie zou zijn. Moeilijk hoor, maar ik heb mezelf kunnen bedwingen en ik werd niet teleurgesteld. Prachtig boek! In het begin vond ik wel dat er snel geswitcht werd. Zat ik net in het verhaal anno 1980, moest ik weer overschakelen naar het moderne verhaal wat zich in het hier en nu afspeelt. Wat mij betreft hadden die hoofdstukjes wat langer mogen duren. Ik vond het ontzettend leuk hoe de jeugdjaren van Claudia en de bijbehorende sfeer van de jaren 80 omschreven werden. Het verhaal ontplooide zich lekker traag. Steeds werd het een beetje duidelijker hoe het levenspad van Claudia eruit had gezien en welke keuzes ze had moeten maken om haar droom te realiseren. Heerlijk dik boek, ik heb er met volle teugen van genoten. Het was voor mij hÃ©t zomerboek van 2017.