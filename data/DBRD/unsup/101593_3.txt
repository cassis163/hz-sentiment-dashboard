literair agent Peter Katz ontvangt een manuscript dat niet af is. Hij is meteen ge√Ønteresseerd in de rest van het verhaal en ook om de feiten die in het boek staan, te staven. Het gaat over bestaande personen en hij wil uiteraard na verschijning niet aangeklaagd worden.
Het boek gaat over de moord op professor Joseph Wieder zo'n twintig jaar geleden. De schrijver van het boek, Richard Flynn, was op dat moment student aan de universiteit en werkte bij Joseph Wieder aan de herorganisatie van zijn bibliotheek. Hij werd even verdacht van de moord. Uiteindelijk is nooit iemand voor de moord gearresteerd.
Peter Katz wil toch wel graag weten hoe het boek en dus de afwikkeling van de moord verder gaat. Hij huurt daarvoor iemand in die moet gaan uitzoeken wat er precies gebeurd is.

Het boek werd nogal stevig gehypt en ik dacht dat het een heel spannend boek zou zijn, maar dat viel me wel wat tegen. Op een gegeven moment vroeg ik me zelfs af of dit boek wel valt in de categorie thriller of mysterie. Dat is het uiteindelijk wel, maar het is toch vooral een traag boek, met veel leugenaars want zelfs na twintig jaar wil iedereen zijn reputatie en naam beschermen.
Het boek wordt vanuit verschillende personages verteld in verschillende delen.