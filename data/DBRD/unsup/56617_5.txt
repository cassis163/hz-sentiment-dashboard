Het is een heel origineel en spannend verhaal over een ongewoon gezin dat een jongetje dat te vondeling was gelegd heeft opgenomen en dat het niet gek vindt als er rare dingen gebeuren. Ze zijn zelf ook een beetje raar. Niet alledaags dus. Er zijn leuke verwijzingen naar andere boeken van Paul van Loon en humoristische verwijzingen als meneer van Dale wacht op antwoord. Ook de boodschap dat niemand de enige is met sproeten, een beugel, een rolstoel of de enige weerwolf. Er zijn altijd wel anderen die dat ook hebben is goed. De bekende dingen over weerwolven zijn op dusdanige manier verwerkt dat ze voor kinderen logisch zijn, zoals het gevaar met zilveren voorwerpen en de gedaanteverwisseling bij volle maan.