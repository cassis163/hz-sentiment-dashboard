Het boek laat het verhaal zien van de tweeling Perle en Stacha in Auschwitz. Zij worden blootgesteld aan de experimenten van Mengele. In het eerste deel van het boek worden deze experimenten niet expliciet beschreven en dat hoeft ook helemaal niet. Het gaat meer om de band die de tweeling met elkaar heeft en hoe zij het leven in het kamp zien en beleven en elkaar er doorheen proberen te slepen. Perle en Stacha hebben een hele speciale band. Als Perle op een dag verdwijnt is Stacha radeloos. Ze denkt meteen dat Perle dood is en wil zelf eigenlijk ook niet meer leven.

In het tweede deel gaat Stacha op zoek naar Perle. Leeft ze nog en zo ja, waar is ze dan? Auschwitz word bevrijd en Stacha gaat op dodenmars. Zal zij dit overleven en haar tweelingzus ooit weer zien?

Het boek is prachtig geschreven. Deel twee vond ik heel emotioneel. Ik ben heel erg blij met hoe het boek eindigt ook al is het fictie. Je gaat heel erg meeleven met Perle en Stacha. Het zou zo echt gebeurd kunnen zijn. Het geheel is heel indrukwekkend.