‘Hof van doorns en rozen is een boek dat me benieuwd heeft gemaakt naar de andere boeken van Sarah J. Maas. Ik wist niet wat ik van haar schrijfstijl moest verwachten, maar ik was al langer van plan om een ander boek van haar te lezen. Deze moderne versie van Beauty and The Beast was perfect voor mij. Dit boek heeft het originele verhaal zeker eer aan gedaan.

Dit is een boek dat erg langzaam begint, maar later goed op gang komt. De stijl waarin het verhaal geschreven is, is even wennen. Ik had zeker in het begin een aantal momenten waarbij ik bijna opgaf omdat er niet zo veel gebeurt, maar als je door de eerste pagina's heen raakt, krijg je het verhaal waarnaar je echt verlangt. De beschrijvingen zijn heel erg beeldend. Ik kon me alles heel goed voorstellen. De woordkeuze is soms een beetje moeilijk, daardoor moest ik een zin soms vaker lezen om het te kunnen begrijpen. Toch heeft verhaal me erg vermaakt en ik zou het zeker aanraden aan andere mensen. De karakters zijn goed uitgewerkt en ik kan me goed verplaatsen in sommige situaties waarin Feyre zich bevindt. Ik kan niet wachten tot ik verder kan met andere verhalen van Sarah J. Maas.

Ik vind dit boek zeker Hot en ik wil andere mensen aansporen om het ook te lezen. Ik weet niet of dit het boek van het jaar is, maar het staat zeker erg hoog op mijn lijstje.’