Dit is het verhaal van een bijzondere hond: Judy. Je volgt haar leven vanaf haar puppytijd. Ze is een puppy die er op wil. Maar ze komt er al snel achter dat mensen gevaarlijk kunnen zijn. Op Sumatra mishandelen ze haar, maar dit hondje overleeft het. Ze wordt geadopteerd door de marine. Ze groeit op, tussen de bemanning van een marineschip. Ze sluit vriendschappen met mensen, wat bijna onbegrijpelijk is, als je ziet wat sommige mensen haar aan hebben gedaan of aan willen doen. Ze verliest het vertrouwen in de mensheid nooit. Ze was uitermate geschikt om gevaar te voorspellen, voordat een mensenoog of oor het zag of hoorde. Ze gaf een gevoel van veiligheid. Haar schip gaat naar de kelder door Japanse bommen. Ze overleeft meerdere schipbreuken, oneindige tochten door de jungle en ze brengt mensen in veiligheid. Julie was de beste vriend(in) van veel krijgsgevangenen. Ze gaf hoop en ontkwam steeds weer aan de dood. Dit gaf de mannen altijd een beetje hoop. En die hoop hadden ze nodig toen ze vanuit een kamp (waar ze het heel goed hadden) werden overgeplaatst, naar de beruchte Jappenkampen. Deze kampen waren gemaakt voor gevangenen, die verplicht moesten werken. Vaak was het aan de spoorlijn op Sumatra. Waar echt ontelbaar veel mensen bij om het leven gekomen zijn. Ze kregen te kampen met ondervoeding, vlooien, bedwansen en enorm veel gevaarlijke dieren. Maar er heersen ook vreselijke ziektes.

Deze hond is een overlever. Het verhaal ontroerd je echt. Tissues bij de hand houden!

Er is ook veel informatie eromheen. Dat is soms teveel van het goede. Het gaat over marinemensen en niet over de hond zelf. Het is heel informatief om het uit meerdere oogpunten te beleven. Maar eigenlijk wil je gewoon weten, hoe het haar vergaat. Dus deze stukken halen de vaart er uit. Maar zijn wel erg leerzaam.

Er staan ook veel fotoâ€™s in, zo is het verhaal meteen een stuk echter. Want deze hond heeft veel meer levens dan een kat! Je zou bijna vergeten dat het echt Waargebeurd is. Ze maakt zoveel mee, het is bijna niet te geloven.

Ik geef het boek een cijfer :7 dat zijn 3,5***