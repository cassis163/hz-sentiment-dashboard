“In mijn bloed” is de derde thriller van auteur Milou van der Will. Na haar debuut thriller “Rood licht” en thriller “Breekijzer” komt zij nu met haar eerste “Bente Berg” thriller.

Bente Berg is misdaad journaliste en woont samen met haar man Raoul en dochtertje Céline in het nabij Amsterdam gelegen dorpje Ringerdam. Voor haar werk interviewt zij ‘Het monster van Voorburg’ en raakt ongewild steeds meer bij zijn “zieke spelletjes” betrokken. Tegelijker tijd wordt bekend dat in het dorpje Ringerdam een pedofiel actief bezig is geweest en ook in deze zaak duikt Bente, als journaliste, meteen diep in. Als al snel duidelijk wordt dat een van de slachtoffertjes van pedofiel Rick V, haar eigen dochtertje is, is Bente vast besloten om de onderste steen boven te krijgen en dat Rick V de straf krijgt die hij verdiend. Bente wordt in haar strijd tegengewerkt door dorpsgenoten en ouders van mede slachtoffers, als daardoor Rick V met een minimale veroordeling er vanaf blijkt te komen, is Bente vast besloten om het recht in eigen handen te nemen.

Vanaf het begin wordt je als lezer meegenomen in een opeenstapeling van gebeurtenissen. Diverse verhaallijnen lopen door elkaar heen en de spanning is vanaf de eerste bladzijde om te snijden. Je wordt als lezer het verhaal ingezogen en voelt al snel een band met Bente Berg. Op het laatst komen alle verhaal lijnen samen en volgen de gebeurtenissen elkaar in een snel vaart op. Er gebeurt erg veel, iets te veel, waardoor het verhaal aan geloofwaardigheid verliest en het een en ander wat slordig overkomt. Jammer voor deze thriller die ijzersterk wordt opgebouwd alleen het net niet tot het einde weet vast te houden. Daarom krijgt “In mijn bloed” net geen 5 sterren, maar beoordeel ik het boek met een dikke 4****.

De toevoeging op de cover “Een Bente Berg thriller” wekt bij mij de verwachting dat er nog meer thrillers gaan komen met Bente Berg in de hoofdrol en daar kijk ik nu al naar uit!!!