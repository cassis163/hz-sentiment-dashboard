Het boek speelt zich af in de jaren '70 in Jamaica. Er komen veel karakters in dit boek voor, een lijst staat aan het begin en het zijn er zoveel dat je je aan het begin afvraagt of je iedereen wel uit elkaar gaat kunnen houden. Het begin is dan ook overweldigend. Daar komt nog bij dat ik het boek in het Engels gelezen heb en het is geen proper Engels maar het lokale dialect, het Patois en de scheldwoorden en seksueel getinte woorden vliegen je om de oren. Er komen vooral mensen uit de sloppenwijken aan bod en die spreken nu eenmaal een andere taal dan het establishment.

Het verhaal is eigenlijk opgebouwd rond de geruchten die er bestaan rond Bob Marley. Is hij nu wel of niet een CIA infiltrant? Heeft de CIA ooit een moordpoging ondernomen op Bob Marley?
In 1976 stonden er belangrijke verkiezingen voor de deur in Jamaica. Zowel de zittende president als de uitdager waren niet vies van het inzetten van geweld. Bob Marley wilde via het concert de vrede herstellen. De toenmalige president wilde daarop de verkiezingen vervroegen of The Singer vermoorden.

Cruciale dagen worden in het boek verschillende keren verteld, iedere keer vanuit een ander karakter.
Er komt veel gangstergeweld in dit boek voor, een mensenleven stelt echt niet veel voor.
Ik heb geen idee hoeveel historische waarde aan dit boek toegekend moet worden.
Het is moeilijk om dit boek samen te vatten en ik weet niet of ik wel een heel goed oordeel kan vellen omdat ik zo geworsteld heb met de slang taal in het Engels. Een boek waar ik meer dan een maand over doe is op zich al vreemd.

Dit boek heb ik gebruik om reading challenge 39 af te vinken: Lees een boek waarin muziek een rol speelt