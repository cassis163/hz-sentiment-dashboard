Het verhaal van het mysterie van de poldergruwel is een een spannend verhaal dat zich afspeelt in een fantasiewereld Poleeria waar de vier vriendinnen terechtkomen.
Inge , Zoë en haar tweelingzus Esmee blijven slapen bij Kim op de boerderij. Ze besluiten een tent op te zetten in de tuin maar dit lukt niet zoals ze gepland hebben. Kim gaat haar broer Erik halen en die komt helpen de tent op te zetten als hij daarna een spannend verhaal mag vertellen. In 1622 tijdens een zware storm ten hoogte van Katwijk blijkt er een schip te vergaan . De Katwijkers gaan er op af maar als ze dichtbij komen blijkt er de pest op het schip te heersen en keren direct om. Wat blijkt de boerderij staat op de plek van waar de drenkelingen besmet met de pest begraven liggen . ‘S nachts als ze een geluid bij de tent horen en er een dichte mist hangt zien ze een lichtje branden en dit lichtje brengt ze naar Poleeria en dan begint het spannende avontuur ....
De spanning wordt goed opgebouwd en je heb het gevoel dat je met de vier vriendinnen mee op pad bent dit mysterie op te lossen. Tijdens de spannende zoektocht heeft Mark ook een dosis humor verwerkt die het verhaal even weer wat luchtiger maakt. De tekeningen die gebruikt zijn in het verhaal zijn erg kleurrijk en geven het verhaal extra pit doordat het een stuk levendiger wordt en hierdoor het gevoel heb dat je met de vier vriendinnen op reis bent in Poleeria. Dit boek leent zich ook prima om voorgelezen te worden aan de iets jongere kinderen .
Mark heeft met dit jeugdboek een prachtig fantasieverhaal neergezet .