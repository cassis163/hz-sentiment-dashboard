Dit boek geeft een unieke kijk in het leven van een scheidsrechter. Met leuke verhalen over bekende voetballers en grappige situaties. Ik heb genoten van de verhalen over Van Bommel, De Jong, Ronaldo, Van Hanegem en anderen. Ook de verhalen over zijn assistenten, begintijd en zijn eigen bedrijf zijn zeker de moeite waard. Al begon ik ze naarmate het boek vorderde wel iets te flauw worden. Zeker zijn de situaties grappig maar zijn ze ook de moeite om in een boek te vertellen?... Die afweging had iets vaker gemaakt moeten worden. Zeker als ik lees dat er misschien een 2e deel komt in de toekomst. Dat koop ik zeker maar dan hoop ik wel dat er iets beter gekeken wordt naar de verhalen afzonderlijk. Ik heb door het lezen van dit boek wel meer respect en begrip gekregen voor de scheids in het algemeen en Bas in het bijzonder. Ik hoop ook dat er iets meer in zijn lijn wordt gefloten door zn collega's in de toekomst. Dan kunnen we in Europa misschien ook eens mee in het meer fysieke voetbal. Want door het continue alles affluiten maken we van onze voetballers toch echt een stel softies. Ik bedoel ze maken ook theater op het veld vaak maar als we daar in blijven trappen gaan ze ook als een stel musicalspelers voortaan voetballen...met alle gevolgen van dien. Maar voetballers: blijf aub zeiken, dit zorgt voor vermakelijke verhalen. Zo lang er maar scheidsrechters zijn zoals Nijhuis die dan roepen: Niet zeiken, voetballen!