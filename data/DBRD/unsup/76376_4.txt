Daar gaat de bruid gaat over Eef die haar vrijgezellenweekend viert op een festival. Ze is verloofd met Robbe, haar jeugdliefde waarmee ze al heel haar leven samen mee is. Wanneer ze Ben tegenkomt tijdens een storm en met hem in zijn tent belandt, begint Eef te twijfelen over haar relatie. Vanaf dan waagt Eef zich aan een zoektocht om te achterhalen wat zij wilt in de liefde.

Het is boek is goed geschreven en leest vlot, maar ik miste meer diepgang in het verhaal van Eef en Robbe. Veel over hun verleden werd er in dit boek niet verteld en ik denk dat dit wel een meerwaarde kan geven aan het boek. Daarnaast is het een feelgood boek dus ik verwachtte uiteraard een zeer positief einde, wat Kaat De Kock ons ook gaf. De ommekeer van de moeder vond ik dan heel plotseling. Al heel haar leven vecht Eef voor de liefde van haar moeder die ze niet krijgt. Op het einde valt zomaar alles opeens in de plooi en ziet haar moeder haar opeens staan. Uiteraard was ik heel blij voor Eef, maar het was iets te mooi om waar te zijn. Er mocht dus van mij iets meer diepgang zitten in de relaties van Eef en Robbe en Eef en haar moeder, al stoorde dit niet voor de rest van het verhaal.

Het verhaal zat heel goed in elkaar en het was vlot geschreven. Ik kon me terugvinden in de strijd die Eef leverde met zichzelf en het idee dat je meer wilt ontdekken dan wat je gewoon bent. De relatie van Eef en Robbe was een gewoonte geworden, iets normaal in haar leven. Maar Eef wou spanning, avontuur en echte verliefdheid en dit kwam goed tot zijn recht in het boek.
Het personage Eef sprak me ook enorm aan. Ze is een doodnormale vrouw, die toegeeft dat ze niet perfect is. Ze is niet mega knap of mega slank, maar ze hield van eten en was niet super rijk. Ik kon me vinden in Eef en vond haar manier van doen zeer herkenbaar.
Het boek heeft me doen lachen en durft het taboe te doorbreken dat het ok√© is als je niet wilt trouwen met iemand waar je niet echt van houdt. Er komen veel intriges in voor waardoor er spanning in het verhaal gehouden wordt. Je wilt blijven doorlezen.

Ik geef het boek vier sterren. Het is een feelgood boek waarin vele vrouwen zich zouden herkennen, inclusief mezelf.