Een prachtig boek met harde kaft een IJsblauw hart op de voorkant en een geweldig ijsblauw leeslint. Voor de uitstraling krijgt IJS al een dikke tien. Wauw. Bedankt Sandra en Theo van uitgeverij LetterRijn dat we dit boek mogen lezen.
Dat je gelijk gepakt wordt door de schrijfstijl van Koen D`haene is een feit, een enorm spannend proloog zuigt je letterlijk mee de afgrond in. Je reist mee met Sarah in het heden en verleden, je gaat mee met het verhaal op de flank van de Dent Blanche en de onverwachte ontmoeting met Mats in het heden. Eerlijk gezegd heb ik gelijk bij Mats een gruwel over mijn rug lopen wat een irritante gast is dat zeg! Het maakt me erg nieuwsgierig naar het hele verhaal en ik merk dat ik door het boek vlieg. Dat D`haene over een goede pakkende schrijfstijl bezit wordt mij al vrij snel duidelijk. Menigmaal laat de schrijver je verbazen en menigmaal word je als lezer op het verkeerde been gezet, als dit een debuut is ben ik erg nieuwsgierig naar zijn volgende misdaad roman.
De karakters in het boek worden goed neergezet, niemand is te vertrouwen en niemand is wie die zegt te zijn…. Hierdoor leest dit verhaal als een trein je wordt letterlijk meegezogen in de vaart en de spanning en door de meerder verrassingen is weg leggen van het boek bijna geen optie.
Tot het einde aan toe ben je als lezer geboeid, en wacht je gespannen af wat Koen D`haene nog meer voor je in petto heeft. Want al gauw merk je dat deze schrijver je van alles wIJS kan maken maar dat niets is wat het lijkt.
Dit debuut smaakt naar meer, is IJSingwekkend geschreven en laat je meerdere malen verbazen. Ik heb er enorm van genoten en Koen D`haene de Vlaamse schrijver staat vanaf nu op mijn lijstje van schrijvers waar ik meer over wil weten.

“ Hij wil van me af. Deze gedachte slaat in als een bom.”

• Plot 4****
• Spanning 4****
• Schrijfstijl 4****
• Psychologie 5*****
• Leesplezier 4****
Dikke vier **** sterren voor IJS dit smaakt naar meer…
Lieve Leesgroet Moon