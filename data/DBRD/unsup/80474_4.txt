Mijn debuut met Simone van der Vlugt. Met haar debuut. Smaakt naar meer!
Het boek is heel eigentijds. Realistische karakters, lekkere dialogen. Het boek is spannend: je wilt echt weten wie het gedaan heeft. En Van der Vlugt zorgt ervoor dat er meerdere gegadigden zijn. De schrijfstijl is - voor mij - zo goed, dat ik echt de emoties voelde: ik werd boos op de pesters (in het verleden en heden) en verdrietig over hetgeen Sabine meemaakt en heeft meegemaakt.
Ik vind het prettig dat er niet teveel details beschreven worden.
(En wat het voor mij extra leuk maakte, is dat mijn man op dezelfde school heeft gezeten, en in dezelfde omgeving heeft gewoond)