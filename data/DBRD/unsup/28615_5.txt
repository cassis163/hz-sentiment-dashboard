Let op: ik las de Engelse versie - die (nog) niet opgenomen is in Hebban!

Elk stadje heeft zijn geheimen. Dit is de Engelse subtitel van "Local Girl Missing" (vertaald als "De Pier), een thriller geschreven door Claire Douglas. Inmiddels heeft Douglas meer psychologische thrillers op haar naam staan en Hebban kondigde haar meest recente aan.

"Local Girl Missing - every town has its secrets" verscheen in 2016. Douglas heeft jarenlange ervaring als journaliste. Ze debuteerde met "The Sisters" en won daarmee de Marie Claire Debut Novel prijs.

Klinkt allemaal veelbelovend, maar maakt "Local Girl Missing" de hoge verwachtingen waar?

Het verhaal speelt in een oubollig Engels badplaats met pier. Absoluut geen Scheveningen en buiten het seizoen een saaie bedoening. Toch keert Frankie Howe er in februari 2016 terug. Waarom?

Op een donderdag in februari wordt Frankie gebeld. Het is Daniel Collier, de oudere broer van haar hartsvriendin. Er is een stoffelijk overschot aangespoeld. Daniel denkt dat het gaat om zijn zusje Sophie. Sophie verdween bijna twintig jaar eerder, spoorloos uit OldCliffe-on-Sea.

Daniel weet Frankie te overtuigen een paar dagen naar OldCliffe terug te keren. Het komt slecht uit. Frankies vader ligt in het ziekenhuis na een zware beroerte. Frankie moet de hotel-keten draaiende houden, inclusief de nieuwste aanwinst die binnenkort geopend wordt.

Frankie denkt terug aan de eerste keer dat ze Soph zag, in 1983. Sophie, haar moeder en broer waren net verhuisd van Ierland naar OldCliffe. De meisjes leren elkaar kennen op de lagere school en werden dikke vriendinnen.

Het eerste hoofdstuk introduceert Frankie, Daniel en ligt een tipje van de sluiter op rond de verdwijning van Sophie. Het speelt zich af in het recent verleden. De lezer ervaart gebeurtenissen en emoties vanuit het perspectief van Frankie.

Hoofdstuk twee beschrijft een andere donderdag: het is 26 juni 1997. Sophie schrijft in haar dagboek dat Frankie, Sophies beste vriendin, terug is. Haar rijke ouders hebben haar een aantal jaren naar een internaat gestuurd. De vriendinnen zien elkaar weer in de plaatselijke disco.

Ook Sophie heeft het stadje een aantal jaren verlaten. Ze heeft gestudeerd in Warwick. Ze beschrijft hoe erg ze haar vriendin gemist heeft. Er zijn zoveel gedeelde goede herinneringen; maar ook erg nare.

De rest van het boek wisselen vertellers Frankie en Sophie elkaar af. Door gebruik van flashbacks, worden andere karakters geïntroduceerd en gebeurtenissen onthult.

De lezer komt er langzaam achter dat het niet alleen gaat om een moord. Er zijn veel meer geheimen. Langzaam maar zeker wordt duidelijk wat er is gebeurd; maar het hele plaatje is pas duidelijk aan het eind van dit waanzinnig spannend verhaal.

Wat is er echt gebeurt? Waarom komt Frankie terug? Wie belaagt Frankie? Wat is er in haar familie aan de hand? Wie is te vertrouwen? Een paar van de vragen, waar de lezer over gaat nadenken. En reken maar dat een lezer wordt meegesleept door de hoofdrolspelers in deze uitstekend geconstrueerde thriller.

Door gebruik te maken van twee vertellers, creeert Douglas een wisselend perspectief op gebeurtenissen en andere personages. Door te spelen met heden en verleden en geloofwaardige "twists and turns", weet Douglas tot de allerlaatste pagina te boeien.

Op een schaal van 1 - 5, scoort dit boek ergens tussen de 4,5 en 5. Een absolute aanrader! Dankzij haar journalistieke ervaring, heeft Claire Douglas een boeiende psychologische thriller geschreven. Afgaand op recensies van haar andere detectives, zijn ook die de moeite waard.

Lang weekend? Ruimte in de koffer? Pak dit of een van haar andere boeken; maar houdt rekening met de neiging dit verhaal van zo'n 375 pagina's (Engelse Penguin versie) in één ruk uit te willen lezen.

Andere boeken van Claire Douglas:
Do not disturb (2018 - net verschenen)
Last seen alive (2017)
The sisters (2016)