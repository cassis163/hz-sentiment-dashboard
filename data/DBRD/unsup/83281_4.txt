Dit boek was heerlijk om te lezen. Een hele fijne schrijfstijl en bovenal een fijn en betoverend jeugdverhaal. Het boek bevat humor, spanning, leuke en goed uitgewerkte personages en de illustraties zijn mooi en van toegevoegde waarde. Het boek bevat een vleugje magie en zelfs ik voelde af en toe die spanning.
De woordladders in het boek vind ik een erg leuk spelletje, maar ook is een goede vertaling gevonden voor deze woorden.

Het is een verhaal vanaf ongeveer 10 jaar en daar ben ik het mee eens. Van een aantal woorden in het boek vraag ik mij alleen af of een kind weet wat het is (gaanderij, cilinderbureau), een uitleg hierover is in het boek niet echt te vinden.
De andere boektitels die in het boek voorkomen klinken mij bekend in de oren. Het herkennen van de titels vind ik als boekliefhebber en veellezer leuk, maar is het niet leuker als een kind deze ook herkent? Persoonlijk denk ik dat hierdoor het boek ook voor volwassenen leuk en goed te lezen is.

Ik heb heerlijk gelezen en ik dacht dat het bij dit verrassend leuke jeugdverhaal bleef. Nee, er komt nog een tweede deel eind 2019. (Stiekem denk ik dat ik deze toch ook wil lezen)