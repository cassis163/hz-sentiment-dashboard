Het verhaal van Nina en Jameelah, twee tieners, die met een aantal vrienden in Duitsland in een concentratiewijk van Bosniërs, Serviërs, Afghanen enz. wonen. Het leven is reeds hard geweest voor ze uit hun thuisland vluchtten, maar waar ze dachten dat ze nu veilig waren, ondervinden ze snel dat ze toch nog aan hun verleden vasthangen.
Het is een rauw boek, waar ik als volwassene soms problemen had me in te leven in hun doen en laten. Maar waar ik ook begrijp dat ze alleen proberen te overleven op hun eigen manier. Goedkeuren kan je het niet omdat ze zoveel dingen fout doen.
Een coming-of-age verhaal dat bij tieners vanaf 15-16 jaar wel in de smaak zal vallen door alle contradicties, maar ik hoop dat de jonge lezers ook wel begrijpen dat het helemaal niet cool is hetgeen de twee meisjes beleven.
Het is zeker geen slecht boek, want ik moet het 3/5 geven, maar het valt zwaar omdat je met een wereld geconfronteerd wordt die in concentratiewijken wel degelijk zo is. Sommigen ontspringen aan de dans, maar dat zijn er ook maar weinig. Een aanrader voor lezers vanaf 16 jaar, maar er zou een waarschuwing op de cover moeten gezet worden om het zeker niet na te doen.