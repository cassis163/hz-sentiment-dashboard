Verknipte tegenstander het vijfde deel in de vt-reeks. De cover van dit boek past volledig bij het plaatje van deel vier.
Verknipte tegenstander start vier jaar na de gebeurtenissen van deel vijf.
Sanne heeft een sabbatjaar genomen om de banden met haar moeder opnieuw op te halen.
Wanneer ze uiteindelijk terug aan het werk gaat, komt Luca met een zaak aangezet omdat zijn broer zijn hulp ingeroepen heeft omdat een vriend van hem zijn vrouw en dochter vermist worden.
Hoe meer ze zich verdiepen in de zaak hoe meer blijkt dat het iets met de ontvoerder van Sanne haar moeder lijkt te maken te hebben, ze ontvangt immers brieven van hem uit de gevangenis.
Haar persoonlijke relatie met Will en Luca krijgen in dit deel een heel andere dimensie.

We kijken ook mee in het hoofd van Thys een man die een woelige jeugd achter de rug heeft door mishandelingen van zijn vader, geen echte liefdevolle moeder, we worden volledig meegenomen in zijn verleden, maar wat heeft Thys te maken met de zaak waar Sanna en Luca bij betrokken zijn?

Dit deel sluit mooi aan bij deel vier, het is dan ook een must om het vorig deel gelezen te hebben om volledig mee te zijn met de verhaallijnen.
Skaye zorgt er opnieuw voor dat de lezer onmiddellijk gegrepen wordt door het verhaal door te starten met een heftige proloog.
De spanning weet ze zo op te bouwen dat je steeds meer naar het puntje van je stoel verschuift om te weten hoe het eindigt. In dit deel leren we wel een andere Sanne kennen, je merkt dat de gebeurtenissen van met haar moeder haar veranderd hebben, haar gevoeliger gemaakt hebben, misschien wel zelfs menselijker. Als je nog niet van haar hield doe je dat na dit deel zeker en vast. Ook Luca en Will spelen in dit verhaal weer een belangrijke rol. De twee belangrijkste mannen in Sanne haar leven.
Het sterke aan deze thriller is dan ook hoe de verschillende verhaallijnen zo in elkaar over vloeien waardoor de puzzelstukjes op het juiste moment op zijn plaats vallen. Je wilt het boek niet vlug uit hebben omdat je weet dat het lang wachten is op het volgende deel maar toch kan je het ook niet wegleggen het boek neemt je volledig in beslag door de opbouwende spanning.
Dit blijft voor mij één van me favoriete thrillerreeksen, ik kan dan ook niet wachten op deel zes die volgend jaar in oktober uit komt. Een must read serie voor iedere thriller liefhebber.