Eerder al las ik het boek Superchef van Anne West, ik vond dit een heerlijk boek om te lezen en was daarom erg nieuwsgierig of ik van Lekker is dat! ook zo zou genieten. Het antwoord is JA, ook dit boek vond ik weer geweldig, een echte chicklit met de daarbij behorende ingrediÃ«nten, humor en liefde! Er waren momenten tijdens het lezen dat ik echt even hardop zat te lachen, gelukkig lees ik meestal alleen in een ruimte anders zouden mensen nog gaan denken...

Beide hoofdpersonen vond ik sympathiek en ik kon me in beiden goed verplaatsen. De schrijfstijl van Anne West is precies zoals ik het fijn vind, lekker vlotjes zonder poespas. Het verhaal is te luchtig om lang te blijven hangen maar daarom lees ik zo graag een chicklit tussendoor, gewoon lekker lezen en genieten van het verhaal zonder dat je teveel hoeft na te denken. Wat mij betreft een aanrader als je van dit genre houd.