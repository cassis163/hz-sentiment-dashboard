Voor de boeken van Ian Laverman geldt: dat wie er in begint te lezen, er pas mee zal stoppen als het boek uit is. Dit geldt ook voor ‘Godenwereld’, het laatste deel van ‘De kronieken van magie’-trilogie, en deze ochtend heb ik de laatste pagina’s van het boek gelezen en het was geweldig: veel magische actie, gevarieerde humor, geweldige helden en fantastische schurken in een fantasierijke wereld.

De combinatie van de actie met humor maken de gevechtsscènes heel meeslepend om te lezen. De magische gevechten worden met veel creativiteit beschreven: transformaties, verstening, explosies, tsunami’s etc. etc. En de opmerkingen van de magiërs tijdens deze gevechten hebben me laten grinniken tijdens het lezen.

Verder blijft de drakenmagiër Guyon een intrigerend personage. Aan de ene kant is hij een bloeddorstige, gestoorde gek die alleen denkt aan moorden en veel verschrikkelijke dingen gedaan heeft en toch is hij ook een held die vecht voor het goede en vrienden heeft die echt om hem geven.
Ian Laverman laat de lezer deels in het ongewisse over Guyon en dat maakt dit personage voor de lezer bijzonder intrigerend.

Kortom, voor de lezer die op zoek is naar een geweldig, fantastisch, ontspannend boek met veel magische actie geweldige helden en schurken is ‘De Godenwereld’ een uitstekende keus.