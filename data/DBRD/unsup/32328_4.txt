Ik heb heel erg genoten van dit boek. Laat je niet afschrikken door het woord spionagethriller, het boek is gewoon heel erg goed en spannend! De Britten in conflict met de Zweden en dat alles in Brussel, qua originaliteit kan het tellen! Een uitstapje naar Syrië is ook voorzien, 'Stille oorlog' is echt wel een bijzonder boek. Het gaat niet alleen over spionageactivieiten, ook de weerslag ervan op het privéleven van hoofdpersonage Bente komt ruimschoots aan bod.

Vlot geschreven, goede plot, karakters die tot de verbeelding spreken. Realistisch, intrigerend, origineel en spannend, het zijn woorden die stuk voor stuk passen bij deze thriller van de Zweed Andreas Norman. 'Stille oorlog' heeft een einde dat de mogelijkheid voor een nieuw boek rond Bente Jensen openlaat.