Recensie Hydrhaga, Kim ten Tusscher

Hydrhaga is het debuut van Kim ten Tusscher.
In deze maand, januari 2018, is Kim al 10 jaar schrijfster en heeft ze meerdere boeken geschreven, waaronder de lillith trilogie (gebonden in duister, verbroken in schemer en geboren in licht), daarnaast de tweeluik (jager en prooi), en inmiddels is ook haar boek: vertellingen van de ondergang â€“ bloed, verschenen. Naast al deze boeken zijn er inmiddels ook al boeken vertaald in Engels voor verkoop in het buitenland. Kim ten Tusser heeft dus echt bekendheid gemaakt als fantasyauteur van Nederlandse bodem.
Kim is geboren in 1979 in Twente en daar woont ze nog steeds in een huis uit 1902. Naast schrijven houdt Kim van geschiedenis, reizen en avontuur. Zowel fietsend als wandelend.
Afgelopen oktober heb ik het boek Hydrahaga gekocht en heeft Kim, deze voor mij gesigneerd. Super leuk dus. Jammer genoeg was ik daar zelf niet bij, maar ik heb wel een hele leuke foto. Ik ben ervan overtuigd dat we elkaar in de toekomst wel een keer zullen tegenkomen.
Hydraga is de stad van dromen en de stad van nachtmerries.
Iedereen heeft zijn eigen redenen om naar Hydrahaga te gaan. De stad waar dromen werkelijkheid worden, maar niet iedereen welkom is. De jonge en rebelse Lumea probeert de beperkingen die haar thuisland haar oplegt te ontvluchten door in te gaan op een uitnodiging om de legendarische stad Hydrahaga te bezoeken. De stugge elf Elion verwacht geen paradijs te vinden en wil uitzoeken wat er werkelijk aan de hand is. Zijn wantrouwen wordt gedeeld door zijn vriend Siard, die desondanks de hoop koestert om achter de stadsmuren herenigd te worden met zijn verdwenen broer. De zoektochten van deze personen raken verstrengeld en gezamenlijk ontrafelen ze het geheim van deze mysterieuze stad. En komen Lumea en haar vrienden in een ware nachtmerrie.

Mijn mening over dit boek:
Kijk naar deze cover, het blauwe boek met een mysterieuze beeldschone, maar tegelijkertijd stoere vrouw, trekt direct de aandacht. De cover is echt schitterend, een van de mooiste in mijn boekenkast. Dus daarmee scoren Kim ten Tusscher, samen met de uitgeverij zilverbron al echte punten.
Dit boek is letterlijk een boek dat veel te dun is. Naar mijn idee had er nog veel meer in dit verhaal kunnen gebeuren, en dat is jammer, maar geeft wel aan hoe ontzettend leuk ik dit boek vind. En hoe jammer ik het ook vind dat Kim besloten heeft dat dit boek een stand alone blijft. Ik heb heel erg genoten van dit boek, van het verhaal en kon mij heel goed inleven in de hoofdpersonen van het verhaal, de karakters zijn heel goed uitgewerkt en zeker de stugge elf Elion vond ik een echte aanvulling binnen dit boek.
Het boek is makkelijk te lezen en vanaf de eerste pagina heeft het de aandacht, het is een boek dat vaart heeft, en geen seconde verveeld. Goed gedaan.
Ik geen het boek 4.5 *