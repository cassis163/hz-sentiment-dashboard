Andrej is postbode in een klein Kroatisch dorpje. Hij heeft de slechte gewoonte brieven open te stomen en als er geld in zit, houdt hij dat voor zichzelf. Daarnaast is Andrej ook amateurfotograaf. Wanneer hij op een dag compromitterende foto's van Josip kan maken, gaat hij over tot het afpersen van de man. Josip is gepensioneerd, ex-leger en bedient de plaatselijke kabelbaan. Hij heeft een slecht huwelijk met een vrouw die niet helemaal spoort en een geestelijk gehandicapte dochter. Hij heeft ook een minnares. Wanneer Josip achter het openen van de brieven door Andrej komt, gaat hij op zijn beurt de man chanteren en afpersen. Het geld gaat beide kanten op.
Wanneer de oorlog in JoegoslaviÃ« en het uiteenvallen van het land dichterbij komt, stijgt de spanning in het slapende dorpje. Vroegere vrienden worden vijanden. Het beleg van het dorpje duurt niet lang, maar veel schiet er niet van over.

Het idee van twee mannen die elkaar wederzijds afpersen is goed gevonden. Waar ik het wel wat moeilijk mee had, was het feit dat de postbode ook brieven die verstuurd worden, openstoomt en dat klopt gewoon niet met de manier waarop een postbode werkt. Die brengt brieven rond, die gaat niet over de brieven die nog verstuurd moeten worden.
Wel goed weergegeven is de manier waarop de twee elkaar chanteren maar dan vrienden worden en toch nog wel een tijdje doorgaan met de chantage.