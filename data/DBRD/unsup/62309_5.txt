Hoe hij de spanning in dit boek heeft weten op te bouwen is echt heel erg knap gedaan. Je komt eerst van alles te weten over het moeilijke leven dat de dorpelingen toch wel hebben die in Beek wonen. Het lijkt op het eerste gezicht een normaal dorp, maar als bewoners bijvoorbeeld langer dan een week van huis zijn krijgen ze zelfmoordneigingen. Je leert diverse personages goed kennen en het is gemakkelijk mee te leven.
De pubers uit het dorp hebben een stiekeme website en willen de openbaarheid in. Ze
pesten de heksÂ—die een gemakkelijk doelwit is door de vaste routine die ze heeft voor de plaatsen waar ze verschijnt. Ze filmen dat en halen grappige stunts met haar uit, waarbij je als lezer ook echt in de lach schiet. Een losse sfeer die te vergelijken is met een touw dat langzaam strakker wordt getrokken. Eentje gaat te ver met heksje pesten, prompt valt er een (demente) bejaarde dood neer. De angst onder de inwoners neemt toe, en ondertussen zit je zelf al een stuk harder in het boek te knijpen terwijl je doorleest.
Stoppen met lezen wil je niet; je wilt niet
weten hoe dit verder gaat, je moet het weten, anders kun je niet eens slapen! Dit is een boek dat je helemaal onder de huid gaat zitten. Want je krijgt het gevoel dat je de heks, die je voor naar je eigen idee al die tijd op een afstand en in het boek hebt kunnen houden, op een gegeven moment gewoon achter je naar je staat te kijken. Er gebeurd niets voorspelbaars. Het is origineel en je geloofd alles wat het je verteld. Van de afstand die je denkt te hebben blijft niets over; je hebt medelijden met de heks, begrijpt waarom ze doet wat ze doet. Maar ook waarom de bewoners van Beek zo zijn. Knap!
Ik wil verder niet te veel verklappen, maar dit is een boek dat je gelezen MOET hebben. Hier gaan we nog veel over horen; dat moet wel!
Gewoon omdat het een verschrikkelijk goed verhaal is. Goede opbouw, goede spanning en super kippenvel, dichtbij de lezer en ook
schrikbarend lekker om te lezen!