Er valt veel prijzenswaardig te vertellen over Aantekeningen over het verplaatsen van die zware stenen van Arjen van Veelen, en dat doen veel van de lezers die hier een recensie hebben geplaatst. Volkomen terecht, want het is een fantastisch boek waarmee van Veelen precies dat opricht, in boekvorm, wat hij wilde oprichten: een monument voor zijn overleden vriend Tomas.

Nee, niet alles is gebeurd zoals beschreven, lang niet alles. Het een is verzonnen, het andere aangedikt, en van weer iets anders is slechts een detail beschreven, maar - en dat blijkt uit alles - dit was de Thomas Blondeau van Arjen van Veelen. En van niemand anders.

Net zo geweldig als het boek, was de leesclub waaraan we al in oktober 2017 met dit boek mochten meedoen. Lang voordat het boek op de shortlist van de Libris Literatuurprijs werd opgenomen en dus ook lang voordat die speciale Libris leesclub werd georganiseerd. Om de enthousiaste deelname van al die oktoberdeelnemers niet in het niets te laten verdwijnen neem ik de link naar die - ozo speciale - leesclub op in mijn recensie. Ter nagedachtenis ;)

Klik hier voor de oktoberiaanse leesclubdeelnemers.