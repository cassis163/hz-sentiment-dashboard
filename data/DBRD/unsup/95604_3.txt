Wat voor invloed heeft de media op het verloop van een bepaalde casus?

Dat is deels waar dit boek om draait.
Drie personen ontvangen een email met daarin de vraag "hoe kan de EU het verloren vertrouwen van haar kiezers terugwinnen? " In diezelfde mail wordt tevens een datum gesteld; voor die datum dienen zij publiekelijk op deze vraag gereageerd te hebben. Doen zij dat niet, dan worden zij medeplichtig gemaakt aan de gevolgen.

Als dan blijkt dat er zes euro commissarissen ontvoerd zijn, beseffen Thomas van Den Broek (president van de EU), Marie Vaerewyck (journaliste)en professor David Fox Cabane (onderhandelaar) dat zij de handen ineen dienen te slaan. Maar hoe?Wat is de bedoeling?
De tijd dringt en intussen wordt het volgende ultimatum al weer gesteld.

De media wordt erbij betrokken en het blijkt dat de ontvoerde euro commissarissen allen een wat duister verleden hebben. Is dat werkelijk zo of wordt de boel gemanipuleerd?

Hoe de media de mening van velen kan beïnvloeden wordt eigenlijk al duidelijk gemaakt in de proloog van het boek, waarin we kennis maken met De Leider, een weinig empatisch persoon "Als je kritische zin verzwakt, vergeet je dat niets is wat het lijkt. De dag dat je die waarheid over het hoofd ziet, is je lot aan de top bezegeld."
Gaandeweg het boek wordt meer en meer duidelijk hoe hij dit bedoelt.

De ontvoerders lijken te willen tonen hoe naïef goedgelovige Europese burgers zijn.

Het boek is geschreven vanuit meerdere perspectieven, waaronder die van Thomas, Maria, David en een van de ontvoerden, Anna Weten, euro commissaris van Duitsland.

Het uitgangspunt in dit boek is top; actueel, spannend...
Helaas komt het niet goed uit de verf. Ik miste de vaart, de spanning. Het sleepte zich te veel voort.
Jammer!