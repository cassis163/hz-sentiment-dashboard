Om heel eerlijk te zijn had ik niet zo heel veel zin om dit deel op te pakken want dit is het verhaal van Chaol en Nessryn. Ik zat net zo lekker in het wereldje van Aelin en Rowan en wilde eigenlijk niet ‘terug’, zeker niet met die cliffhanger van het voorgaande deel. Uiteindelijk ben ik toch blij dat ik dit deel gelezen heb want hetgeen hier gebeurt is wel van groot belang voor het verdere verloop. En wat weet de auteur toch weer een heel nieuwe wereld te creeëren met weer nieuwe personages en gebruiken. Haar fantasie kent volgens mij geen einde, echt super!