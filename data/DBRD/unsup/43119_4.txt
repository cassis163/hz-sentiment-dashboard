De versie waarin ik las over de avonturen van Alice stamt af van 2016. Het is zeer goed vertaald uit het Engels door Nicolaas Matsier en ik heb genoten van de illustraties van Mervyn Peak. De oorspronkelijke delen werden in 1865 en 1871 uitgegeven lees ik op de achterkant van de voorkant-hoes. In beide verhalen droomt Alice, een meisje van 7 1/2 jaar oud. En net als in echte dromen is er sprake van een absurde logica. Alles is nonsens vanuit de ogen van een volwassene, maar het grappige is dat de realiteit weerspiegelt door volwassenen juist vaak weer zo onlogisch is voor kinderen. Kinderlogica benadert droomlogica. Althans, dat kan ik mij zelf herinneren van mijn eigen jeugd. Ook hoe lastig het vaak is om als kind te communiceren met volwassenen. De veelvuldige gesprekken in dit boek vol misverstanden en langs elkaar heen gepraat weerspiegelen vast de kinderlogica om hout te snijden van wat volwassenen nu van kinderen verwachten. Al met al is het een heerlijk boek om eens je denken stop te zetten