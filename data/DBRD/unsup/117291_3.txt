Victor en Aurora waren geliefden, maar opeens verdwijnt Aurora zonder een woord te zeggen uit Victor zijn leven. 50 jaar later keert Aurora na het overlijden van haar moeder terug naar haar geboorteplaats in het mooie Galicië. Al gaande weg in het boek kom je erachter dat Aurora en Victor al vroeg in hun jeugd een innige band ontwikkeld hebben, het is niet zomaar even een bevlieging, want 50 jaar later vinden zij elkaar weer en besluiten zij om hun relatie opnieuw een kans te geven.
Tegen de achtergrond van het mooie Galicië wordt het steeds meer en meer duidelijker dat Aurora een geheim met zich mee draagt die zij niet prijs durft te geven. Victor zelf heeft ook een roerig verleden achter de rug met vele vrouwen en drank, in de vergeefse hoop zijn geliefde Aurora te kunnen vergeten.

Ik heb ontzettend genoten van het boek en van Cynthia haar schrijfstijl, zeer poëtisch geschreven voert zij je mee door de idyllische straatjes en omgeving van Aurora en Victors geboortedorp.