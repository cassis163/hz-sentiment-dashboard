Het uur van Zimmerman gaat over Loet Zimmerman, die 40 jaar als roostermaker op een middelbare school heeft gewerkt. Als hij na afloop van zijn afscheidsfeestje wordt beroofd van zijn horloge, is hij in één klap alle structuur in zijn leven kwijt. Is het een trauma als gevolg van de beroving, het onverwerkte verlies van zijn vrouw Lucy, een vorm van autisme of een samenhang van al het bovenstaande? Feit is dat Loet zijn grip op de werkelijkheid volledig kwijtraakt. Zijn zoon Daniël, met wie hij een moeizame relatie heeft, probeert hem te helpen, onder andere door professionele hulp voor hem te regelen, maar het lijkt erop dat voor Loet alle hulp te laat komt. Ondanks de zware thema’s is het boek luchtig geschreven en bevat het de nodige humor.