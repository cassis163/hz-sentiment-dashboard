Sabel, Suzanne Wouda.
Hoe houdt een kind zich staande in een niet te begrijpen wereld?
•
Een bijzonder mooi en knap geschreven verhaal door de ogen van Max. Zijn trouwe vriend de rode kat Sabel is een bepalende factor in deze schrijnende periode van beperkingen, onderduiken, kamp en transport. •
Bijzonder: 'het stapeltje valt in gele sterren uiteen. etc.' Of: 'Maar wat een concentratiekamp is...' zelf lezen hoe de gedachtengang van Max gaat.
•
Er worden vele aspecten aangehaald in dit relatief dunne boek, maar er staat geen woord teveel of te weinig in. Het is naar mijn idee een prijs waard.
•
Erg goed is de complete verklarende woordenlijst achterin. Passend bij verschillende deelonderwerpen van een WOII-project en m.n. bij kampen in Nederland. Voor de goede lezer en zeker als voorleesboek op te pakken om passages te bespreken.