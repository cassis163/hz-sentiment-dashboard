Jan Van der Cruysse slaagt er toch steeds maar in om atypische (actie)thrillers te schrijven, van het soort waarbij je je geen moment moet vervelen. In dit derde deel van de Bling Bling-trilogie krijgen we, zoals je van een trilogie kan verwachten of course, eindelijk de finale te lezen van de beide diamontroven. Slagen de politie en de Georgische gangsters er eindelijk in om de diamantrovers te vinden en de buit? Daar kunnen we uiteraard niets van verklappen maar we kunnen wel zeggen dat het verrassende ontwikkelingen zijn.
Het humoristische deel heb ik enigszins gemist. Van der Cruysse schrijft nog altijd even vlot en ook vermakelijk maar het hardop lachen was er ditmaal niet bij.
Ook dit boek is geschreven volgens het concept van vorige twee delen: veel actie, onverwachte plotwendingen, knappe plotconstructie in de zoektocht naar de diamantrovers, bloederige en wrede moordscènes en je leeft ook nu weer mee met de realistisch neergezette en boeiende personages.
Wat de reden ervan is weet ik niet maar de drie delen van de trilogie zijn elk uitgegeven door een andere uitgeverij.
Jan Van der Cruysse heeft met de Bling Bling-trilogie een heel erg goede thrillerreeks geschreven met een zeer hoog leespleziergehalte, en dat is uiteindelijk toch de bedoeling van (de meeste) auteurs. De serie zie je onmiddellijk ook als televisieserie voor je, niet voor watjes, dat wel, tenminste als je dichtbij het boek wil blijven. En het is een no-nonsense verhaal zonder literaire kunstgrepen of trucs en dat kunnen we alleen maar toejuichen. Geen diepzinnige gedachten of ideeën maar wel veel entertainment.