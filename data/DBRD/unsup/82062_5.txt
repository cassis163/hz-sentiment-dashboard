Opnieuw doet Stuart Kaminsky het hard-boiled genre alle eer aan met een boek over de niet bijster glamoureuze detective Toby Peters.
Het beproefde recept van Hollywood glitter en mensen met hun kleine en gevaarlijke kantjes staat weer garant voor een hoop knokpartijen, achtervolgingen en satirische dialogen en gedachtenkronkels.
Lijken, misverstanden, actie en mysterie tegen de vooravond van de Amerikaanse deelname aan WOII.
Een geweldige schrijver die het decor van Hollywood gebruikt om een originele reeks verhalen met filmische plots te ontwikkelen en op de nietsvermoedende mensheid los te laten.