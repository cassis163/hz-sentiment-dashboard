Schaduwen is de vierde thriller van Yvonne Franssen.
Voor mij de eerste die ik van haar las. De cover van het boek valt op door de oude sleutel op de cover en de titel die duidelijk geschreven staat. Enkel de kleur spreekt me minder aan.

Het verhaal gaat over Ellen Groenenboom zij is op veertienjarige leeftijd verkracht geweest door een onbekende man.
Zoveel jaar later woont ze samen met haar drie honden op een boerderij waar ze een rustig leven leidt.
Tot ze plots dreigende mails ontvangt, in eerste instantie denkt ze dat het een flauwe grap of spam is. Maar wanneer één van haar honden door een onbekende man doodgeschoten wordt denkt ze dat er een link tussen de twee moet zijn.
Wanneer een paar dagen later de onbekende man dan ook nog eens vermist blijkt te zijn begint Ellen bang te worden.
Is er een verband tussen al deze gebeurtenissen en wat of wie is de oorzaak van dit alles?
Ellen gaat op zoektocht en ontdekt heel wat over haar eigen verleden.
Ze twijfelt steeds meer wie ze in haar omgeving kan vertrouwen.  Waarom en wie is kan ze nog vertrouwen?

Schaduwen leest vlot door zijn korte hoofdstukken en door dat er constant gewisseld wordt tussen de verschillende personages.
Het is leuk om het boek op deze manier te lezen, je leert ieder belangrijk personage individueel kennen, je komt te weten wat er in hun hoofd omgaat.
Je begint al in het begin van het boek als lezer te speculeren hoe alles precies in elkaar zit. Zelf had ik een thriller verwacht waarbij ik op het puntje van me stoel zou zitten, een boek die niet weg te leggen was en inderdaad het boek was heel moeilijk weg te leggen eens je er inzit wil je de ontknoping weten.

De spanning is gans het boek door dan ook voelbaar. Franssen heeft met schaduwen een spannend thriller neergezet die afwijkt van het klassieke thriller patroon, door heel wat verhaallijnen door elkaar te gebruiken, waardoor de lezer constant nadenkt over het motief en de effectieve dader, we worden hierdoor als lezer ook dikwijls op het verkeerde been gezet. Dit is een aanrader voor iedereen die van een spannende thriller houdt.

Ik geeft het boek vier sterren