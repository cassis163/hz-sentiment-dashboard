Kwelling van Tamara Geraeds is absoluut geen kwelling om te lezen. In vlotte stijl geschreven psychologische thriller die je in een keer wilt uitlezen.

Christina werkt bij de politie als analist. Dit om iets goed te maken nadat haar broertje Colin 6 jaar eerder is ontvoert. Echt happy is ze niet met haar baan en net als haar vader en moeder gaat ze op een heel andere manier met het verlies om. Onderhuidse spanningen in het gezin, haar saaie baan en haar schuldgevoel drijven haar richting een fikse drugs verslaving. Haar vader verstopt zich in zijn werk en haar moeder ligt veel in bed met migraine. Ze probeert alle ballen hoog te houden en wil er zijn voor haar moeder. Tot ze ontdekt dat haar moeder een geheim heeft en haar wereld op zâ€™n kop gezet wordt.

Tamara Geraeds heeft voor deze thriller gedegen onderzoek gedaan en dat lees je er ook aan af. Het gedrag van een verslaafde en de paranoia die dat veroorzaakt zijn zeer goed beschreven. Doordat het verhaal vanuit Christina geschreven is, blijf je in spanning, want hoe betrouwbaar is het verslag van een verslaafde?

De moeder kampt zo met haar eigen problemen en die kom je niet gauw tegen in andere thrillers. Een bijzonder onderwerp, dat zeker wel tot de verbeelding spreekt en waarmee het verhaal meerdere wendingen kan nemen.

De spanningsopbouw mag wat mij betreft iets verder opgevoerd worden en Christina mag iets volwassener neergezet worden, maar dat doet niets af aan dit heerlijke boek.

Wat voor de hoofdpersoon een kwelling is, is voor de lezer absoluut een heerlijke middag (ont)spanning.