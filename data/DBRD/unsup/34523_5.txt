Als je een sloof bent, heb je geen gemakkelijk leven. Dag in dag uit heb je om de 10 uur dienst. In de keuken, schoonmaakdienst en nog veel meer slovenbaantjes.
Je moet ook niet in opstand komen tegen de Opper Cops. Dus niet opvallen en gehoorzamen is een must! Als je hun tegen de haren instrijkt dan word je aan stukken gehakt in de gehaktmolen. Dat is de grootste angst van iedere sloof. Ze durven niet in opstand te komen, maar verraden elkaar in een ademhaling. Zeker als ze dan een betere positie kunnen krijgen!
Trella is een sloof. Ze maakt de buizen schoon in Binnen. De mensen in Binnen vragen zich steeds meer af wat Buiten is. Niemand lijkt het te weten. Trella’s beste vriend stelt haar voor aan Gebroken man. Hij weet niets van Buiten af, maar weet wel dat er een Poort bestaat. Daarna gaat het verhaal echt in een snel tempo verder. Heel erg spannend. Tot het einde blijf je wachten, je wilt weten waar de Poort naartoe leidt! Trella belandt van het ene spannende moment in het andere! Ze is echt een hele sterke jonge meid. Het is het verhaal over mensen die een beter leven willen. Die eerlijk behandelt willen worden en gelijk aan elkaar willen zijn. Alle hoop is gevestigd op Trella. Kan zij dit waarmaken? Het is niet zomaar een beetje druk. Duizenden sloven vertrouwen op de Koningin van de buizen. Het plot is echt heel erg goed. Ik had dit niet verwacht. Dit boek was een echte verrassing en uniek in zijn soort! Ik kan het niet echt in een genre hokje plaatsen….Dus ik hou het op SuperSpannend! 5 sterren! *****
De titel is in het engels, maar het boek is nederlands;-)