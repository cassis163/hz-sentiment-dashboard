De debuutroman van Auður Ava Ólafsdóttir beschrijft een bijzondere relatie tussen de vertelster en het zoontje van een vriendin. De vertelster van het verhaal is door haar man verlaten en wint kort daarna in een loterij een zomerhuis in het oosten van IJsland. Ze besluit alles wat ze bezit achter zich te laten en gaat met het jongetje, Tumi, met de auto op reis naar het zomerhuis. Tumi is een bijzonder jongetje en af en toe wat wijs voor zijn leeftijd.
Onderweg laat Tumi de vertelster de wereld zien zoals hij hem ervaart. Tumi is bijna doof en zeer slechtziend en zij kent de gebarentaal niet. Toch vinden ze samen hun weg en leren ze met elkaar te communiceren.
De schrijfster verteld hier met humor over.

De relatie tussen de vertelster en Tumi en de ontwikkeling die de vertelster doormaakt, maakten me nieuwsgierig waardoor ik het boek moeilijk weg kon leggen. Het boek zet aan het denken over de wereld zoals Tumi hem moet ervaren. Aan het einde van het verhaal zijn er nog wel wat losse eindjes, waardoor je toch met vraagtekens blijft zitten. Dat is jammer. Het verhaal was te snel afgelopen. Het is een goed boek en ik zou graag meer van deze schrijfster willen lezen.