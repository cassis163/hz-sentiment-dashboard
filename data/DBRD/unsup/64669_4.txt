Een bureau met veel laden, waarvan 1 gesloten blijft vormt de rode draad in dit boek van Kraus. En die rode draad maakt het verhaal wat gekunsteld. Na "De geschiedenis van de liefde" waren mijn verwachtingen misschien te hoog gespannen. Er worden een groot aantal levens beschreven op een liefdevolle en mooie "Kraussiaanse" manier. Hun liefdes, hun verlies, hun werelden. Prachtige verhalen, die door dat bureau aan elkaar geknoopt werden door de schrijfster en die samenhang ontrafelen kost je als lezer best wel wat moeite. Jammer. Want de losse levens zijn prachtig om te lezen en van hoe Nicole Krauss schrijft kan de gemiddelde Nederlandse schrijver nog een hoop leren.