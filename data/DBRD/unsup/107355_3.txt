Het verhaal gaat over Jana, ze helpt mee met het onderzoek naar een moord. Het hoofd van de Zweedse immigratie dienst wordt dood gevonden. Naarmate het onderzoek verder gaat, vallen er meer slachtoffers. Jana is een vrouw met ballen. Maar ze heeft zo haar eigen verleden. Alleen kan ze zich er weinig over herinneren. Maar dat komt in vlagen bij haar terug. En wat ze ziet terugkomen, bevalt haar voor geen meter. Lijkt me ook erg moeilijk om niet te weten wie je bent en waar je vandaan komt. Ze is toch een hele sterke vrouw geworden.
Het cursief gedrukte stuk, dat steeds tussendoor komt gaat over een meisje die als vluchteling naar Zweden komt. Wat zij allemaal meemaakt is niet mis! Hoe zij haar leven invult, met wie en waar is echt bikkelhard. Je voelt heel erg mee met dat meisje, jammer genoeg had ik al vrijwel meteen door wie het was. En dat had ik liever anders gezien.
Dit boek is zeker actueel nu door de vluchtelingenkwestie. Dit verhaal gaat over Chileense vluchtelingen die in containers naar Europa komen en in Zweden aan land komen. Daar worden de kinderen uit de containers gevist en deze misdadigers hebben zo hun plannen met de kinderen.
De schrijfstijl leest vlot, geen moeilijke woorden en afkortingen. Het is een leuk debuut, voldoende genoeg om tussendoor te lezen. Maar zeker niet de beste die ik gelezen heb dit jaar. Ook komt het boek echt langzaam op gang. De schrijfster geeft (te) veel informatie waardoor de vaart er niet in komt. Dat had minder gemogen. Pas ver over de helft komt er vaart in en het einde is dan juist weer te snel voorbij. Ik denk wel dat er een vervolg gaat komen. Ga ik het kopen? Nee. Een thriller moet voor mij vol met actie zitten. Dit is heel persoonlijk, besef dat wel. Op sommige momenten echt langdradig en ik kon me er niet toe aan zetten om verder te lezen. Dat was pas tegen de laatste 100 blz. dat ik er echt van ging genieten. Toen kreeg ik wat ik verwacht had van deze thriller, waar ik veel meer van had verwacht.
3***