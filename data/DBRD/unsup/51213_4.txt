Een plekje voor Koetje is een leuk en vlot te lezen jeugdboek over een jongen van 8 jaar oud. De vriendelijke jongen heet Lucas en woont samen met zijn babybroertje en zijn ouders in een rijtjeshuis. Wanneer Lucas een jong poesje ontdekt in zijn tuin wil hij met alle liefde voor het beestje zorgen. Hij noemt haar Koetje, vanwege haar witte vacht met zwarte vlekken. Jammer genoeg willen zijn ouders niets van een poes in huis weten. Na het verlies van hun vorige kat en nu ze een baby hebben, willen ze voorlopig geen nieuw poesje in huis halen. Lucas haalt haar stiekem toch in huis en noemt haar Koetje, vanwege haar witte vacht met zwarte vlekken. Lucas buurmeisje Floor blijkt net zo gek te zijn op Koetje (Sissi, zoals zij het poesje noemt) en zij is ervan overtuigd dat het haar kitten is. Maar als blijkt dat het jonge poesje spoorloos is ontdekken ze al snel dat er nog iemand verzot is op het jonge beestjeâ€¦
.
Het hardcover leesboek Een plekje voor Koetje is een verrassend leuk verhaal voor kinderen vanaf ongeveer zeven jaar. Vooral dierenliefhebbers zullen het verhaal over een schattig lief poesje, dat snel vrienden blijkt te maken, zeer waarschijnlijk kunnen waarderen. Leuk en herkenbaar, zowel voor jongens als voor meisjes. De mooie zwart-wit illustraties zijn bovendien een fijne aanvulling op het verhaal, ze brengen de personages tot leven. De harde cover zorgt ervoor dat het boek tegen een stootje kan en dat is maar goed ook want dit boek nodigt uit om hem herhaaldelijk te lezen.