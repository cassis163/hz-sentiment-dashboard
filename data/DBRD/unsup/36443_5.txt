Volledige recensie is te lezen op bookstruck.nl
Deze beauty heeft geen makkelijke inhoud, maar wordt geprezen door Sarah J. Maas de master herself. Er komen mooie jongens in voor en in de kern van het verhaal ligt een intens mooi dilemma. De opzet van het boek kan me dan ook alleen maar verrukken. Ten is een pittige dame met veel kracht in haarzelf. De wijze waarop ze denkt, is origineel en erg rustgevend doorheen het boek. Haar gedachtelijnen zijn zeg maar de rode draad waaraan je het boek kan ophangen en dat is heel fijn. Want het boek is verre van eenvoudig. Ik heb nogal wat moeite gehad om de twee verschillende zijden en hun visies uiteen te houden. Dat komt ook omdat de propaganda in het boek nogal snel losgaat. Gelukkig wordt er genoeg aandacht aan besteed, zodat je uiteindelijk wel door hebt wat de mening van elke kant nou werkelijk is en vervolgens ook zelf een mening kan gaan vormen. Dat vind ik dan weer leuk, want ik houd wel van meedenken in een boek!

Personages
Ook de andere personages zijn leuk! Eigenlijk steekt Showalter een beetje de draak met ons lezers. Zo beschrijft ze de twee Arbeiders met veel humor als super sexy boys, waar eenieder van smelt. Dat je tijdens het lezen dan ook een beetje zwijmelig wordt is dan ook helemaal niet erg. Door hier de nadruk op te leggen en ook Ten er kritisch over te laten denken, zorgt Showalter ervoor dat ze niet in clich√©s vervalt maar dat we toch kunnen genieten van mooie beschrijving. Daarnaast petje af voor de beschrijving van Bow/Archer. Dit personage is een man in een vrouwenlichaam en Showalter heeft dit zo prachtig door elkaar verweven dat je wel af en toe in lachen moet uitbarsten. Het testosteron gehalte in het boek is zeer hoog, maar door de mooie samenzang van de personages is dit niet hinderlijke en juist wel erg leuk!