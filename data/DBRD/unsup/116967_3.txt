In de Stouter-serie was deel 4 het eerste dat ik las. En dat had mij aangenaam verrast. Dus toen deel 5 kwam wilde ik het boek ook best recenseren.
Het boek bestaat uit 2 delen: Ongedwongen en Ongezien. De onderverdeling van de twee boeken is mij niet helemaal duidelijk. Het verhaal gaat op dezelfde manier verder.
In vergelijking met Stouter 4 heb ik het idee dat in het nu veel meer om de echte hardcore seks gaat. Terwijl in deel 4 het meer om de onderhuidse spanning gaat. En persoonlijk spreekt dat mij meer aan.
Het verhaal is dunnetjes en draait vooral om Max en Bennet die hun best doen om er steeds tussenuit te knijpen om geile seks met hun dames te hebben. Op zich wel geinig hoe ze zich in bochten wringen om dat voor elkaar te krijgen. Dat wel.
Wat ik wel heel leuk vind aan deze serie is dat de personages steeds weer terugkomen. Je leert ze als het ware steeds beter kennen. Het zijn wel op zichzelf staande verhalen, maar als je de hele serie leest, krijg je wel een completer beeld.
Omdat ik deel 4 echt veel leuker vond krijgt Stouter 5 van mij 3 sterren.