De zestienjarige Monique Uytenbroek krijgt van haar dementerende oma een negentiende-eeuwse robe en een tasje met bijbehorende sieraden van zwart obsidiaan. Het past precies bij haar nieuwe gothic-image en ze slaat de warrige waarschuwing van haar oma in de wind, dat niemand de robe mag gebruiken. Vanaf het moment dat ze de sieraden gaat dragen, lijkt het leven van Monique drastisch te veranderen en beschikt ze plotseling over ongekende krachten.
Monique is een dwarse puber en kan niet verkroppen dat haar moeder een relatie heeft met Theo, ze is hem liever kwijt dan rijk. Als haar moeder na een auto-ongeluk in het ziekenhuis belandt, ondergaat Monique een ware transformatie en komt er een duivelse geschiedenis aan het licht.Ze komt meer te weten over Eloise Uytenbroek, een ver familielid van wie deze mooie robe geweest is.Door omstandigheden zit ze nu juist met Theo opgescheept. Samen met hem herleeft ze de hele geschiedenis van Eloise en wordt de rol van Monique duidelijk .
Hoewel het een YA boek is , is het voor volwassenen zeker de moeite waard om te lezen.Het is een fantasy met veel horror invloeden. Daar hou ik van. Het verhaal is zeer levendig en op sommige moment gruwelijk realistisch geschreven.
De terugkerende thema's zijn geloof,haat, goed en kwaad.
Het verhaal speelt zich in het heden en het verleden af. De karakters van Monique/Eloise en die van haar moeder vind ik het best uit de verf komen. Je kan je helemaal inleven in Monique als warse puber, bij Eloise wil je gewoon ingrijpen.
Het plot is verrassend,hoewel je in eerste instantie denkt te weten hoe het zal aflopen zet de schrijfster je toch nog op het verkeerde been.
Het leest vlot en is voor mij zeer geslaagd. 4 sterren.