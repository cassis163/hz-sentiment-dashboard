Bij het zien van de schitterende cover zie je meteen waar het boek over gaat.
Vanaf de eerste zin zit je in het boek, weet het boek je aandacht vast te houden en nog voor je de bladzijde hebt omgeslagen, moet je al lachen om een opmerking van de auteur.
Het boek is op een vlotte, beeldende manier geschreven, waardoor het boek vlot wegleest. Het boek is geschreven vanuit de auteur, het is geschreven zoals zij het beleefd en ervaren heeft. Elk hoofdstuk heeft zijn eigen passende titel waardoor je meteen weet waar het betreffende hoofdstuk over gaat. Aan het begin van elk hoofdstuk staat een foto van Lennaert met een van zijn katten op de kop van de kotter.
Het verhaal verteld hoe Lennaert & Astrid aan de kotter zijn gekomen, van wie die was, waar de eerste reis heen ging, een aantal van de volgende reizen die ze samen hebben gemaakt en hoe de kotter uiteindelijk weer terug naar huis is gekeerd. Je komt erachter wat de bijnamen waren van Astrid & Lennaert. Het is een mooie blik in de tijd terug, waarbij je bepaalde dingen in de tijdsgeest moet bekijken. Bepaalde dingen die heden ten dage not done zijn zoals bijvoorbeeld drinken achter het roer aan boord, daar werd in die tijd minder streng naar gekeken.
Voor een ieder die gevaren heeft of nog steeds vaart, zullen de vaarroutes herkenbaar zijn. Voor de (ex-)schippers zal het heel herkenbaar zijn dat Astrid kon genieten van de geur van teer, verfgeur en diesellucht, omdat zij daar ook zo van kunnen genieten.
De Urkers zullen bepaalde stukjes herkennen zoals bijvoorbeeld het stukje over de sigarenboer, Sonnema en de Weduwe van Joustra. Kan niet meer vertellen, want dan verraad ik teveel.
Het einde is triest, je voelt het verdriet van Astrid, maar tegelijkertijd past het ook bij het verhaal. Is het een bijzonder eind, ook al had je liever gelezen dat er nog een deel komt met nieuwe avonturen op de Jonge Jacob.
EÃ©n minpuntje: het begon goed toen de auteur vertelde dat ze 'op' Urk was, maar later werd dat 'in' Urk. Dat laatste is niet goed, het moet 'op' Urk zijn. Urk was vroeger een eiland, men was vroeger op het eiland en ondanks dat Urk al jaren geen eiland meer is, zegt men nog steeds dat men 'op' Urk is in plaats van 'in' Urk.
Kortom; dit boek is een echte aanrader voor de Astrid & Lennaert Nijgh fans.

Lees verder op https://surfingann.blogspot.nl/2017/12/varen-met-de-jonge-jacob-astrid-nijgh.html.