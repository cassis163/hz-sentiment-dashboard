Het is klote.
Op het moment dat Blenda wakker wordt, weet ze weer waar ze is. Een gevoel van onrust speelt op, het veroorzaakt een lichte misselijkheid, die ze snel wegslikt.
Alles is klote.
Ze draait zich om en voelt hoe iets kouds in haar huid prikt. Het is de vleugel van een vliegtuig. De scherpe stalen rand drukt tegen haar onderarm en laat een bloedrode streep achter. Met een geïrriteerd gebaar duwt ze het modelvliegtuigje uit haar bed en ze hoort het harde metaalachtige geluid wanneer het op de grond neerkomt. Misschien is het nu kapot. Als dat zo is, dan is dat niet meer dan terecht, want waarom moet Bastians speelgoed in haar bed liggen? Waarom moet ze haar kamer met hem delen? (blz. 5)

Blenda is net met haar moeder en broertje verhuisd. Ze moet midden in het schooljaar op een nieuwe school beginnen. Dat is lastig. Ze merkt als snel dat er iets vreemds aan de hand is in deze klas.
Hedvig is het meest populaire meisje van de hele school. Het lijkt wel alsof zelfs de leraren onder de indruk van haar zijn. Blenda hoopt dat Hedvig haar op wil nemen in haar vriendenclub. Maar dat gebeurt niet. Ze wordt volledig genegeerd. En daar wil Blenda wat tegen doen. Voor school moeten ze in groepjes een opdracht maken over een belangrijke gebeurtenis in de geschiedenis. Blenda doet de opdracht samen met LSD (Lena-Stina Dahl) en Penny en hun onderwerp is “Hitler”. Blenda lijkt het wel een leuk idee om zijn manier van communiceren over te nemen en te proberen om populair te worden op school.
Zal het hun lukken om op deze manier populair te worden?

Lees de rest van mijn recensie op Ikvindlezenleuk