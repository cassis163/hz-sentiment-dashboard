Vrouw en dochter waren laaiend enthousiast, dus ik ben met datzelfde enthousiasme begonnen aan dit boek.
En dat smaken verschillen, blijkt wel weer.
Positief: het boek schetst een mooi tijdsbeeld, met name de onderwereld van New York wordt mooi beschreven en ook de wijze waarop Amerika haar oorlogsindustrie en dan met name de marine opbouwde en vormgaf is interessant.
Minder geslaagd vind ik het toch het bijzondere plot en dan met name de relatie tussen Anna en de ' schurk' in het boek. Wellicht moet je 'vrouw' zijn om die relatie en die aantrekkingskracht te kunnen begrijpen, maar voor mij was het ongeloofwaardig. De diepere lagen en onderstroom die blijkbaar ten grondslag liggen aan die aantrekkingskracht worden in het boek ook niet uitgewerkt. Daarentegen is het boek in sommige andere opzichten wel wat 'wijdlopig', zeker als het gaat om bepaalde dialogen.
Ik vind het zeker geen slecht boek, maar wel een boek dat mij bij vlagen niet pakte. En soms dan ook weer wel. Met name in de beschrijving van de relatie met het gehandicapte zusje, de wijze waarop het duiken wordt beschreven en de beschrijvingen van de ' avonturen' op het vlot.