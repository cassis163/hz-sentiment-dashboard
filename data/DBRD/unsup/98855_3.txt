Het boek neigt naar een New Adult, al is de seks minder prominent. Het gaat vooral om de worsteling van Annie en Jack om bij elkaar te kunnen zijn. Want dat gaat niet over rozen.
De momenten dat ze samen zijn is het genieten voor beiden en ook wel voor mij als lezer. Het geluk spat er vanaf. Maar zodra er een kink in de kabel komt, en dat zijn er nogal wat, vind ik het al minder interessant om te lezen.
Een deel van het verhaal is natuurlijk het gevecht dat Annie en Jack moeten voeren om eventueel samen gelukkig te worden. Maar de ellende op hun pad is wel heel extreem en vooral veel. Het had wat mij betreft stukken minder gekund. Aan het einde is het bijna een thriller. Nou hou ik wel van een goede thriller, maar niet in een liefdesverhaal.
Less is more. Misschien was het boek dan wel dunner geworden, maar voor mij ook geloofwaardiger. En zeer waarschijnlijk beter.
Het is voor mij het eerste boek dat ik van deze schrijfster lees, maar ze heeft mij niet helemaal weten te overtuigen. Toch wilde ik wel weten hoe het zou aflopen en in die zin wist ze me wel vast te houdenâ€¦.