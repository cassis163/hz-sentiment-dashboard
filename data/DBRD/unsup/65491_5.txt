De epiloog zuigt gelijk je in het boek, een moeder verliest haar 5-jarige zoontje als hij plotseling de weg oversteekt en de bestuurder van de auto doorrijdt. Een recherche team, met Ray en Kate, gaan met de zaak aan de slag maar er zijn helaas te weinig aanknopingspunten om de dader te achterhalen.

Het boek bestaat uit twee delen. Je leest vlotte en korte hoofdstukken en afwisselend volg je het verhaal vanuit Ray, de rechercheur bij de politie over de ontwikkelingen in de zaak en zijn prive leven, en Jenna, een jonge vrouw die gevlucht is naar Penfach, Wales om een nieuw bestaan op te bouwen.

Nooit eerder ben ik zo op het verkeerde been gezet in een boek, je wilt echt doorlezen om te weten hoe het nou precies zit! In deel 2 vallen de puzzelstukjes langzaam op hun plaats.

Ook mooi en chique dat de letters van de titel en naam van de schrijfster op de kaft en op de zijkant "voelbaar" zijn als een soort braille.

Op de kaft zit nog een sticker met een actie van Uitgeverij De Fontein met niet goed, ruil om! maar dat is bij deze thriller echt niet nodig.

Ik hoop dat de schrijfster het niet bij een debuut boek houdt en het is ook een mooi script voor een film!