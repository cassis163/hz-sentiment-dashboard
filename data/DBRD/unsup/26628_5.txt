Een aangrijpende en tegelijk ook schitterende roman over een pasgetrouwd stel. Ze zijn op huwelijksreis naar New York, waar zij haar schoonfamilie voor het eerst zal ontmoeten. Maar wanneer ze schipbreuk lijden en alleen de vrouwen en kinderen gered worden, komt de vrouw alleen aan in New York. Daar ontdekt ze dat haar schoonfamilie niets van haar bestaan weet.
Het is een goed geschreven verhaal dat moeilijk weg te leggen is. De schrijver heeft zich duidelijk verdiept in de periode waarin het verhaal zich afspeelt. Ook de scheepstermen komen realistisch over. Ondanks dat een deel van het verhaal zich op een schip afspeelt, wordt het nergens saai. Ook door de perspectiefwisselingen blijft de vaart er goed inzitten. Het is een afgerond einde, hoewel de vraag blijft hoe het verder is gegaan met de personages.