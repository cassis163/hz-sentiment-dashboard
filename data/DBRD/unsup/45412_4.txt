Samantha trapt af met een pakkend proloog. Het is direct duidelijk dat er actuele thema’s aangehaald gaan worden; “Allahu akbar!”, een aanslag it is. Nu is dit niet direct mijn favoriete thema om over te lezen, maar het wordt als rode draad prima verweven in dit gevarieerde verhaal, zoals zal blijken.

Vanaf nu gaat het verhaal verder met in de hoofdrollen Hanna en Léon. De onderlinge band is sterk en wordt op een mooie manier gebracht. Deze karakters worden prima uitgediept, achter een ieder van hun steekt een extra en ook indrukwekkend verhaal, en uiteraard houden zij zich bezig met een eigen onderzoek naar de gruwelijke dood van de journalist, Jeffrey Holt. Jeffrey…door middel van flashbacks word je zelf ook De witte kamer ingetrokken en mennnn dat is gruwel.

In een prettige en filmische schrijfstijl worden de meerdere en knap verzonnen lagen neergezet en er is daarnaast voldoende spanning met piekende gedeeltes. Richting einde ben ik iets minder onder de indruk. Waar de ene gebeurtenis aanvoelt als de voorspelbare inkopper, is het verrassende element naar mijn smaak dan net te vergezocht. Dit deed niks af aan het leesplezier verder en petje af. Wat een prima thrillerdebuut!

Conclusie:

Drie en halve sterren voor De witte kamer.

Karin Meinen - Samenlezenisleuker