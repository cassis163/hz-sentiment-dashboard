Belofte maakt schuld; niet alleen de titel van het boek, maar op de voorkant staat een citaat van Harlan Coben 'Dit boek wordt jouw nieuwe obsessie' en dat klopt! Ik heb het boek in één dag uitgelezen.

Je word vanaf bladzijde één in het verhaal gezogen. Het verhaal wordt verteld vanuit drie personages; Lisa, haar dochter en stuurse puber Ava en Lisa's vriendin Marilyn. Alle drie de vrouwen hebben een geheim, maar het geheim van Lisa bepaalt wel het verhaal in het boek. De hoofdstukken wisselen steeds af, waarmee het verhaal vanuit een ander personage wordt verteld. Doordat de hoofdstukken steeds een cliffhanger hebben, blijf je doorlezen omdat je wilt weten hoe het afloopt. Hoewel ik halverwege het boek even het idee had te weten hoe het ging eindigen, werd ik toch nog verrast door de schrijfster.

Hoewel ik deel 2 en deel 3 net iets minder vlot geschreven vond als deel 1 van het boek, blijft het boeien. Het is een heerlijk boek vol spanning, leugens en geheimen. Ik kan het zeker aanbevelen!