Auteur : Mel Wallis de Vries
Titel : Shock
Pagina’s : 239
Uitgever : De Fontein


Het verhaal;
Het boek draait om vijf vriendinnen. Emma, Lilly, Mabel, Bo en Anouk. Emma verdwijnt na een schoolfeest in december 2013. De impact die dit heeft op de overige meiden wordt duidelijk als ze in juli 2014 op vakantie gaan naar Frankrijk. De reis was oorspronkelijk geboekt door alle vijf de vriendinnen, maar Emma is nooit gevonden. Ze besluiten om toch de vakantie door te laten gaan. Tijdens deze vakantie is de onderlinge spanning heel erg voelbaar. Wat is de rol geweest van de meiden bij de verdwijning van Emma? Heeft dit invloed op de vriendschap? Kunnen ze elkaar wel vertrouwen?
Mijn mening;
Mel Wallis de Vries weet je op de eerste pagina te pakken met haar schrijfstijl. Vlot geschreven en de intrige spat van het papier. Door elke keer korte hoofdstukken te schrijven vanuit telkens wisselend perspectief van de vijf vriendinnen, ontvouwt zich een meeslepend en spannend verhaal. Ze laat je kennismaken met de gedachtewereld van de vijf meiden en schept zo zeer levendige personages. De onderlinge verschillen worden op deze manier ook heel geloofwaardig neergezet. Fascinerend zijn de krantenknipsels m.b.t. Emma’s verdwijning, die door het verhaal heen getoond worden. Ze zijn voorzien van persoonlijke commentaren, die alleen maar van de dader afkomstig kunnen zijn, maar wie is dat toch? Tot op het laatst weet ze je in het ongewisse te laten. Ik heb als volwassene genoten van deze jeugdthriller. Mel Wallis de Vries heeft met Shock een niet weg te leggen spannend, onder je huid kruipend psychologische jeugdthriller geschreven.
Het boek krijgt van mij dan ook een dik verdiende 5 sterren beoordeling, omdat het op elk moment geloofwaardig is. De vriendinnengroep zie je zo voor. Kan zo de vriendinnengroep van je tienerdochter zijn.