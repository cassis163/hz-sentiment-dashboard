“Schaduwkant”
Deze aangrijpende roman wordt afwisselend verteld vanuit drie personages, van Maddy, Ben en hun vijftienjarige dochter Emma.
Het verhaal lijkt in de eerste instantie over een gewoon gezin te gaan. Als je verder in het verhaal komt, blijkt dat de kinderen het zwaar te verduren hebben. Vooral Emma, die na het auto- ongeluk van haar ouders, de moederrol probeert over te nemen en zorgt voor haar zusje en broertje.
Maddy komt in het ziekenhuis terecht met hersenletsel en ligt 4 weken in coma. Ben komt er goed vanaf en bezoekt haar alle dagen, hij gaat kapot aan schuldgevoelens. Hij reed roekeloos en agressief, is zich bewust van zijn schuld en hoopt dat dit niet zijn goede imago kost als advocaat.

Als Maddy ontslagen wordt uit het ziekenhuis heeft ze een lange weg te gaan met het opnieuw leren te communiceren. Het spreken gaat haar moeilijk af en lichamelijk heeft ze ook de tijd nodig om aan te sterken. Als Maddy de ware toedracht hoort van het auto-ongeluk vraag je je af of het turbulente huwelijk hiertegen bestand is.. Tot op het laatst blijf je je afvragen of het gezin deze crisis zal overleven…
Het is een aangrijpend verhaal en ik heb dit boek in een paar dagen verslonden. Aanrader 5*