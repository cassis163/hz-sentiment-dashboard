Het verhaal begint rustig waarin alle personages en hun verbanden duidelijk worden neergezet. De omgeving waar het verhaal zich afspeelt (dorpje in Portugal) is vrij klein, maar er gebeurt genoeg om daar geen enkele hinder te ondervinden.
In ieder personage is iets herkenbaars te vinden, met name de hoofdpersonage, Caro. De fase waar zij (en de 2 broers) doorheen gaan heeft iedereen meegemaakt. Daardoor kan de lezer makkelijk inleven en springen de gevoelens (met name de sensuele) van de personages naar buiten.
Hoe verder je in het verhaal raakt, hoe meer het genre van een YA-roman naar een heuse plottwist thriller omslaat, maar toch die ondertoon van romantiek en verlangens behoudt. Daardoor word je als lezer erg verrast naarmate Caro, de broers (Nick en Noah) en alle 4 ouders tijdens hun rustige vakantie ernstig op de proef worden gesteld.