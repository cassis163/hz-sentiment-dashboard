De cover is lekker opvallend. Er zit verschil van materiaal in en dat geeft net dat beetje meer. Ik wil zo’n cover altijd even aanraken.
De proloog maakt dat je op het puntje van je stoel zit. Dat is echt superspannend en net je mee naar de Amazone. De spanning zakt daarna wel wat weg, maar het verhaal blijft wel staan. De perspectiefwisselingen tussen Paul en Neil vond ik erg prettig. Het maakte het verhaal levendig en snel. Het is een makkelijk te lezen verhaal. Als er dieper op de materie wordt ingegaan worden er vaktermen gebruikt. Door mijn achtergrond begreep ik er een aantal wel, maar anderen weer niet. Ik heb de woorden niet opgezocht en dat was ook niet nodig om te begrijpen wat er werd bedoeld.

De twee hoofdpersonen zijn een beetje stereotype neergezet vind ik. Hun karakters worden niet echt heel erg uitgediept. Dat had wat mij betreft meer gemogen. Neil komt soms wat naïef overkomt. Je zou verwachten dat hij meer vragen zou stellen en voorzichtiger zou zijn in bepaalde situaties. De vader van de broers heft Alzheimer, dit komt realistisch genoeg over en dat geeft juist wat verdieping in het verhaal.
De Amazone is prachtig beschreven, maar komt wat mij betreft te weinig terug in het verhaal. Het grote gebeuren vindt met name plaats in Amerika. De setting past bij het verhaal. Niet alles is even realistisch en geloofwaardig beschreven. Bij bepaalde gebeurtenissen had ik echt mijn vraagtekens en één was echt ongeloofwaardig. Dat was jammer, maar niet onoverkomelijk.
Na de proloog die echt binnenkwam was ik meer dan nieuwsgierig naar de rest van het verhaal. Dat zakte iets in, maar bleef wel overeind. Dat twee broers zo lijnrecht tegenover elkaar staan in een zaak die zo belangrijk is, is boeiend. Hoe gaan de ouders ermee om? Wie heeft er nu eigenlijk gelijk?

Zoals het licht van de sporen wordt beschreven doet het fantasyachtig aan, maar niets is minder waar. het is gewoon realiteit. Het verhaal op zich zou science fictie kunnen zijn, maar wat als er een kern van waarheid in zit? Dat maakt dit verhaal behoorlijk interessant.
Het is een verhaal dat echt de moeite waard is. Het had nog wat verder mogen worden uitgediept, maar blijft toch boeien.