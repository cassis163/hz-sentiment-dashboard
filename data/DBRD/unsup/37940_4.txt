Zonder Harry Hole geen topper voor Jo Nesbø

Na de arrestatie van de sneeuwman is Harry Hole naar Hong Kong gevlucht. Hoofdinspecteur Gunnar Hagen neemt contact met hem op en haalt Hole over naar Oslo terug te keren. Het probleem zijn verdwenen vrouwen waaronder het parlementslid Marit Olsen.
Zij is met een touw om haar nek van een duikplank gesprongen waardoor het hoofd van haar nek werd gerukt. Andere vrouwen zijn gestorven door de Leopoldsappel, een martelwerktuig dat de dood tot gevolg heeft.
Harry krijgt tegenwerking van Mikael Bellman van de nationale recherche die meent dat moordzaken niet door de politie van Oslo opgelost kunnen worden. Harry gaat desondanks toch aan de gang en zoekt Katrine Bratt op die, na de sneeuwmanzaak, vrijwillig in een kliniek woont. Zij kan als geen ander verbanden leggen tussen mensen, voorwerpen of situaties.
Harry gaat samen met Kaya Solness en Björn Holm de strijd aan tegen deze sadistische moordenaar.

Het pantserhart toont overduidelijk aan dat Jo Nesbø niet zonder Harry Hole kan. Diverse boeken waarin geen rol voor Harry was weggelegd kwamen niet verder dan de kwalificatie aardig, wat voor Nesbø ook een duidelijke aanwijzing moet zijn.
Maar het lijkt er op dat Harry in Pantserhart voor deze zaak eenmalig is teruggekeerd.
En dat zou heel jammer zijn, want een winnaar zet je niet op een zijspoor!