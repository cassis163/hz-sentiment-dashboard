Een verhaal waarin je gelijk wordt meegezogen. In de jaren na de tweede oorlog komt moeder Mavis voor een onmogelijke keuze te staan. Haar 2 dochters van 5 en 9 jaar gaan denkt zij (tijdelijk) naar een kindertehuis. Pas later blijkt dat ze al haar rechten als moeder kwijt is. Haar dochters worden met een aantal andere kinderen verscheept naar Australië. De kinderen hebben een hard leven in het kindertehuis in Australië. Bijzonder dat er na een lange tijd toch weer contact ontstaat met familie in Engeland. Indrukwekkend en hartverscheurend dat er in de jaren na de oorlog zoveel kinderen hebben moeten leven in dit soort omstandigheden, ver weg van hun familie en geboorteland.