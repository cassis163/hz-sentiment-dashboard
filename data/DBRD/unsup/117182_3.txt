”Grote kleine leugens” wordt verteld vanuit het oogpunt van drie vrouwen.
Madeline, Jane en Celeste.
De 3 vrouwen ontmoetten elkaar op de dag van de orientatiedag voor kleuters op de Pirriwee basisschool.
Alle 3 zo hun eigen problemen en geheimen!
Madeline’s dochter uit een vorig huwelijk lijkt het, erg goed te vinden met de nieuwe vrouw van haar ex man.
Alleenstaande moeder Jane is treurig en zoekende.
Maar waarnaar?
Celeste’s huwelijk is niet zo rooskleurig als het lijkt.
Madeline en Celeste nemen de jonge Jane onder hun hoede!

In het begin van het boek komt je door de dorps roddels te weten dat er iemand overleden is, alleen de wie en waarom niet.
Deze dorps roddels worden verteld door mensen waarvan de namen zwart gedrukt zijn.
Dat zijn veel namen door het boek heen en erg lastig om allemaal te onthouden of uit elkaar te houden!
Het duurde een hele tijd voordat ik in het verhaal kwam.
Dat kwam mede doordat ik geen binding kon krijgen met de hoofdpersonen, ze leken allemaal erg op elkaar, verder in het boek kregen de personages meer vorm en meer een eigen identiteit!

De ontknoping is spannend en verrassend, maar de weg ernaar toe had van mij korter gemogen dan de 448 pagina’s die dit boek telt.
De cover is schitterend, nodigt uit tot lezen en lijkt wel een symboliek voor hoe leugens de levens van de personages ontwrichten.
Voor mij is ”Grote kleine leugens” helaas geen echte pageturner, maar toch leuk om gelezen te hebben!