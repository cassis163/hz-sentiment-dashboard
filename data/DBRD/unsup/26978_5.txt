Het verhaal gaat over een meisje Ember, wat eigenlijk een draak is. Ze moet zich zo goed mogelijk aanpassen, om in de 'mensenwereld' te kunnen overleven. Ik had nog nooit een boek gelezen over draken, maar ook nog geen boek gelezen van Julie Kagawa. De andere serie van haar heb ik wel in mijn kast staan, maar was vooral benieuwd of dit boek mij wel zou aanspreken. Normaal gesproken ben ik niet zo van de draken, maar was toch nieuwsgierig naar het boek geworden. WAUW dat is het enigste wat ik hierover kan zeggen. Wat een GEWELDIG! boek is dit zeg. Het neemt je echt mee naar Crescent Beach, waar de hoofdpersonages verblijven. Na het lezen van de eerste bladzijde zat ik er meteen helemaal in. Je wordt gewoon meegesleurd naar die wereld en het is ook lastig om er weer uit te komen. Elke keer als ik hem weg moest leggen, wilde ik dolgraag weer verder lezen. Het boek leest lekker makkelijk weg, als je er goed voor kan gaan zitten heb je hem dan ook zo uit.

Het boek is geschreven uit het opzicht van verschillende hoofdpersonages. Dat is echt super fijn, zo lees je niet maar één kant van het verhaal maar zie je het ook van een ander oogpunt. Dat maakt het boek vooral ook geweldig, je gaat helemaal meeleven met alle hoofdpersonages.
Dit boek is echt een dikke vette aanrader en kan niet wachten om te beginnen in het tweede deel: Rebel.