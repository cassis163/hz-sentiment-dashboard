Hoewel ik even nodig had om in het boek te komen, kon ik het vervolgens bijna niet meer wegleggen. Eens wat anders dan een thriller in detective-vorm. De gevoelens van de hoofdpersoon zijn levensecht beschreven en de spanning loopt tegen het einde hoog op. Kan ze zichzelf en haar zusje redden van deze psychopaat? Van de voorspelbaarheid die ontstond door het switchen tussen verleden en heden had ik niet zoveel last, slechts op één punt was het overduidelijk wat er te gebeuren stond. Persoonlijk vond ik dat niet zo'n probleem. Het volgende boek heb ik direct besteld en ik ben benieuwd of het ook zo goed wordt!