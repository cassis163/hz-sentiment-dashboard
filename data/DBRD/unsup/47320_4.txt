Ben je ge√Ønteresseerd in meditatie?
Opzoek naar meer rust om daarmee meer uit jezelf te kunnen halen?
Dan is Transcendente Meditatie volgens dit boek een absolute aanrader.

Bij het lezen van de inleiding werd ik direct dol-enthousiast.
Een prachtige vergelijking met andere vormen van meditatie lieten mij zien hoe Transcendente Meditatie tot zijn positieve effecten komt.
Ik kon bijna niet wachten om het zelf uit te proberen! Ware het niet dat ik een kleine teleurstelling moest onderdrukken toen mij duidelijk werd dat dit boek niet bedoeld is om mij de beginselen van TM bij te brengen.
GEEN praktische handleiding om het zelf te ervaren. WEL een boek vol onderzoeksresultaten en ontroerende ervaringsverhalen.
Wees niet bang, het blijft boeiend en leest soepel weg. Juist door de pakkende verhalen en quotes.

Roth weet je aandacht vast te houden door de perspectieven van zeer uiteenlopende mensen en kinderen aan het licht te brengen. Hij beschrijft vervolgens de manier waarop TM hierop van invloed is (geweest).
Ook krijg je een goed beeld van hoe TM gepraktiseerd wordt, zowel tijdens lessen als daarna in je eigen omgeving.

Het boek is logisch opgedeeld en maakt je nieuwsgierig. Blij verrast was ik toen ik aan het einde las over de TM-centra in de buurt.

Al met al een boek die mij nieuwe inzichten en mogelijkheden heeft getoond ten aanzien van lichamelijke en mentale gezondheid.
Voor iemand die twijfelt iets met meditatie te willen doen OF ter voorbereiding op een al gemaakte beslissing.

Marja Hoekstra