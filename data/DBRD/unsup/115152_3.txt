Jax Miller is een nieuwe naam in thrillerland. Met haar debuut wist ze in de Amerikaanse media al lovende recensies te scoren. Mijn naam is vrijheid werd daar al bejubeld en een van de beste debuten van jet jaar genoemd. Het boek gaat over Freedom Oliver die is opgenomen in een getuigenbeschermingsprogramma. Twintig jaar geleden heeft ze haar man vermoord en ze sloot een deal met justitie maar verloor daarbij het contact met haar kinderen. Wanneer haar dochter vermist en haar dat bericht bereikt komt ze in actie om haar dochter te vinden.
Haar kinderen zijn twintig jaar geleden geadopteerd door een dominee en zijn vrouw. Zij staan aan het hoofd van een sekte die op het punt staan massaal zelfmoord te plegen als het zover is. Rebekah, haar dochter, wordt gebruikt om wapens te smokkelen om dit allemaal mogelijk te maken. Als haar dochter verdwijnt gaat zij op zoek. Met hulp van haar zoon die de sekte al eerder verlaten heeft en een politieagent uit haar huidige woonplaats weet zij de sekte vlak voor de zelfmoord binnen te komen. Ondertussen krijgt ze ook nog te maken met de broer van van man die zijn dood wil wreken.
Mijn naam is vrijheid is een met vaart geschreven thriller. Spannend vanaf het begin wordt je meegenomen in het verhaal en je leeft mee met Freedom die vecht met haar verleden en daarbij veel moet doorstaan. Tijdens het verhaal komen veel verschillende mensen voorbij maar ondersteunen zeker het verhaal dat boeit en doet verlangen naar meer thrillers van Jax Miller.