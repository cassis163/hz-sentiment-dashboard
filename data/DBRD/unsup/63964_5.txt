Cas Lester scenario- en kinderboekenschrijver heeft hier met “spreek je chocola?” een hartverwarmend verhaal neergeschreven over grenzeloze vriendschap, een actueel thema in onze multiculturele samenleving.

*Als er bij de 12-jarige Jazz een nieuwe leerling Nadima in de klas komt, heeft ze direct het gevoel dat hier een nieuwe vriendschap gaat ontstaan. Nadima vluchteling uit Syrië spreekt geen Nederlands toch een reep chocolade lost veel op, Jazz opent direct haar hart voor Nadima, dat ze elkaar niet begrijpen, er een cultuurverschil is, is voor Jazz en Nadima geen probleem.

Wat een mooi verhaal, een verhaal om even stil te staan en het dichtbij te laten komen. We zien zoveel beelden op televisie uit Syrië, van vluchtelingen, toch kan de auteur met simplistische woorden je ogen openen. Je geraakt op een gegeven moment in het hoofd van Nadima en merkt welk trauma ze heeft opgelopen, als lezer kan dit je niet kou laten. Soms heeft een verhaal geen prachtige citaten of woorden nodig om het aan je lijf te laten kleven en dit bewijst Cas Lester. Het hoofdpersonage Jazz had ik direct in mijn hart gesloten, haar rechtvaardigheidsgevoel, moed en ja haar eerst doen dan denken persoonlijkheid dat kan je als lezer niet van je wegduwen. Dat de gedachten van Jazz telkens tussen leestekens staat maakt heel het geheel luchtig en humoristisch. Een boek dat op de schoollijsten terecht zou moeten komen, hier pleit ik voor!