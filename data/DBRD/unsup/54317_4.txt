"2017" was voor mij een kennismaking met de schrijver Rudy Soetewey. Toen ik de omslag zag, kreeg ik wel bepaalde verwachtingen, een geldbundel dat brandt en een sjerp met de Belgische kleuren. Dat voorspelt wel spanning. En de schrijver heeft dat ook waar gemaakt. Vanaf het begin word je het verhaal ingetrokken en je blijft doorlezen.
De vermeende aanslagen tussen de Walen en Vlamingen worden levensecht beschreven. De relatie tussen vader en dochter is slecht en je hoopt dan ook dat het verbetert. De verhaallijn is sterk neergezet zodat je steeds op het verkeerde been gezet wordt. De vaart waarin de gebeurtenissen plaatsvinden, komt het boek ook ten goede. Geen langdradige verhaallijnen maar wel volop spanning en wendingen.
Het lezen van het boek was wel even wennen vanwege het taalgebruik dat net iets anders is dan het Nederlands, maar eenmaal gewend, kon ik me prima redden, zelfs met de stukjes Franse tekst.
"2017" zal ik zeker bij mensen aanbevelen.