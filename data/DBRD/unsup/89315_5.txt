Recensie” Dode mannen moorden niet”van Roos Boum 13-06-2014
(gekocht via Roos vanuit Frankrijk geleverd)
BESCHRIJVING
1. De cover vind ik niet echt aantrekkelijk met alle tekst erop ik geef een 6,5
2. De Hoofdpersonen Er komen nog al wat hoofdpersonen voor in het boek, maar de verhaal lijnen lopen vloeiend over, het is dus niet moeilijk te volgen.
De hoofdpersonen zijn: Henk, Ria en zoon Rico die hun dochtertje Margot hebben verloren door moord.
Nelson een zwarte man, die zich voordoet als zwerver maar eigenlijk een beroemd schrijver is.
Bram, Annelies en hun getinte, geadopteerde dochtertje Fay. Het boek speelt zich af in 2010/2011.
3. Het boek gaat over 9 moorden die samen de pentagrammoorden worden genoemd. Drie ervan worden in het boek beschreven.
Rico is na de breuk met zijn ouders in Australië gaan wonen. Zijn zusje Margot is op 9 jaige leeftijd vermoord en zijn ouders hebben hem daarvan de schuld gegeven. Ria zijn moeder belt hem op een gegeven moment op met de mededeling dat zijn vader Henk spoorloos is verdwenen na een wandeling in de bergen van Zwitserland. Henk is verdwenen op de 2de, alle moorden hebben iets met de datum 2 te maken. Rico besluit naar Nederland te vliegen en komt naast Nelson te zitten die hij het verhaal van Margot zijn zusje vertelt. Ook Nelson vertelt Rico over zijn werk als schrijver en zwerver.
Wanneer Rico in zijn ouderlijk komt wordt hij begroet door de zijn hond Fearghus. Zijn moeder Ria is tijdens haar zwangerschap van Margot anorexia patiënt geworden en zij heeft ook een smetvrees ontwikkeld. Die is zo erg dat Rico plastic hoesjes om zijn schoenen moet doen als hij thuis komt, dit doet hij niet, en dat ze wanneer ze de trap op lopen zij achter hem aan komt met een schoonmaakmiddel en de leuning afneemt. Het vreemde is dat wanneer Rico zijn eigen kamer probeert open te doen er vliegen uit komen en de kamer vol blijkt te liggen met plastic zakken afval. Zijn moeder wil geld hebben van Rico om alles te betalen, want zij denkt dat Henk zelfmoord heeft gepleegd maar het wel laten lijken op een ongeluk zodat zijn na een jaar Henk kan laten dood verklaren en geld kan innen van de verzekering.
Ria werkt in een opvang huis voor daklozen samen met Annelies. Annelies is getrouwd met Bram en samen hebben ze een zoon Daan. Omdat Annelies nog graag een kind wilde hebben en dat niet lukte heeft ze in het geheim een adoptie procedure gestart en net voordat ze het kind mocht ophalen heeft ze de adoptiepapieren door Bram laten tekenen, die erg verrast was, maar heet leuk vond. Annelies is naar Suriname afgereisd om de adoptiemoeder bij te staan in haar laatste maanden en kwam na de geboorte met het meisje Fay naar huis.
Wanneer de vader van Annelies in een tehuis opgenomen moet worden en zei met Bram druk bezig is met opa, verdwijnt Fay. Annelies neemt Bram dit heel erg kwalijk en zij groeien uit elkaar. Door dit voorval komen ze in aanraking met Rico die nog steeds aan het zoeken is naar de moordenaar van zijn zusje. Rico denkt dat de verdwijning van Fay hier ook mee te maken heeft. Wanneer Bram op een van zijn hardloop rondjes tegen het vermoorde lichaam van Nelson stuit en Rico dat ter oren komt wordt het helemaal een puzzel. Wat hebben de moord op Margot en Nelson en de verdwijning van Fay met elkaar te maken. En waarom raakt Ria zo overstuur wanneer er 2 daklozen, genaamd Klaas en Piet, in de opvang komen?

BEREDENERING
Ik heb dit boek gekozen omdat er gevraagd werd wie er mee wilde recenseren en toen heb ik me aan gemeld en het boek gekocht.
Wat me vooral intrigeerde was dat mensen zo geïndoctrineerd kunnen worden door iemand dat ze zelfs een moord kunnen plegen om zo in het reine met zichzelf te komen. Je weet dat er sektes zijn die dit kunnen bewerkstelligen, je kunt het je alleen niet voorstellen.
Het boek leest makkelijk maar is ook zo geschreven dat het bijna niet weg te leggen is. Op een gegeven moment dacht ik dat ik wel wist wie de dader was, maar toch nam dit een andere wending.
Ik vind het heel moeilijk om een goede recensie over dit boek te schrijven, want je geeft al gauw dingen prijs en dat zou jammer zijn. Ook het einde is subliem neer geschreven en ik zou het zo kunnen vertellen, maar wil het voor de lezer geheim houden.
Ik heb het boek gekocht van Roos Boum zelf en heb even met haar geschreven pb via facebook. Wat een super aardig mens is dit en zo geïnteresseerd in de ander. Ook het woordje binnen in het boek vind ik erg lief. Ik hoop dat ze nog eens zo’n geweldige thriller gaat schrijven, maar het zal moeilijk worden om dit boek te evenaren.

OORDEEL
Ik vond het boek geweldig en geef hieraan ook de volle 5 sterren. Ook al vond ik de cover niet geweldig het boek raad ik iedereen die van dit genre houd aan.

Met heel veel plezier gelezen
Caroline Kuiper