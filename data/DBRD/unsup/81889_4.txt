Uitgave: 2002

ISBN: 9032508946

Uitgeverij: De kern

Pagina’s: 303

Sarah-Kate Lynch

Er is weinig over Sarah-Kate te vinden, maar ze heeft de opleiding tot journalistiek afgerond, maar nadat ze alleen werd aangenomen om grapjes te rapporteren ging ze zoeken naar een andere manier van schrijven. Twintig jaar later kwam haar eerste roman uit, haar debuut: zalig zijn de kaasmaker.

Inmiddels heeft ze 12 romans geschreven (nog niet alles is vertaald) en schrijft ze elke week twee columns voor de New-Zealand Woman’s Day. Een column over niks, en de andere over reizen.

Sarah-Kate woont in Nieuw Zeeland, maar reist heel veel en heel graag, om onderzoek te doen voor haar boeken en werk voor het tijdschrift. Af en toe gaat haar man Ted (verder is daar niks over bekend), met haar mee. Haar geliefde hond blijft altijd thuis.

Waar gaat het boek over?

Kaas is de nieuwe Chocolat!

De oude Ierse kaasmakers Joseph Corrigan en Joseph Feehan (Corrie en Fee) maken de lekkerste blauwschimmelkazen van de wereld, en hun roem reikt even ver als hun kaas riekt. Maar Corrie mist zijn kleindochter Abbey. Ze is nu bijna dertig, maar heeft haar niet meer gezien sinds ze een klein meisje was en werd meegenomen door haar losbandige moeder.

Corrie moest eens weten dat zijn geliefde Abbey op een eiland in de Stille Zuidzee op het punt staat haar trouweloze echtgenoot te verlaten. Aanvankelijk probeert ze haar toevlucht te nemen tot haar moeder, maar uiteindelijk keert ze terug naar Ierland, naar de kaasboerderij waar Corrie en Fee de mooiste kazen van de wereld maken met behulp van koeien die gemolken worden door vegetarische, zwangere melkmeisjes met zuivere zangstemmen… Het is in deze magische wereld dat Abbey weer tot zichzelf komt, en zij is niet de enige. Ook Kit, een New Yorkse beurshandelaar met een gebroken hart komt terecht in Coolarney House, en leert de finesses van het kaasmaken.

Wat vond ik van dit boek?

Het is inderdaad een verleidelijke romantische roman, vol met kleurrijke personages die heel goed zijn uitgewerkt, op zo een manier dat je meevoelt met de gevoelens en verlangens, de hoop en dromen van deze personen. Je leert ze kennen.

Dit boek wordt vergeleken met het boek Chocolat van Joanna Harris, en dat klopt. Ook van dat boek was ik fan en van deze ook.

Naar aanleiding van dit boek heb ik besloten op zoek te gaan naar andere romans geschreven door deze auteur.

In de toekomst zullen jullie dus ook andere recensies van mij over haar boeken lezen.

Aangezien het verhaal zelf wel wat simpel was, geef ik voor dit boek 4* en dat is voor een debuut heel goed.