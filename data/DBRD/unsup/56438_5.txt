“Rise Red as the dawn.”

Red Queen is het debuut van jonge schrijfster Victoria Aveyard. En dit is hoe je zo’n debuut schrijft. Dit boek ligt sinds mei in de kast en ik dacht, omdat het vakantie was, dat het maar eens tijd werd om dit boek te lezen. Goede keuze. Dit is misschien wel één van de beste boeken die ik in 2015 heb gelezen. (Maar het jaar is nog lang niet afgelopen..)

Samenvatting
Mare Barrow is een meisje van zeventien die samen met haar vader, moeder en zusje in een krot van een huis woont. Haar drie broers zitten in het leger. Vechtend tegen de Lakelanders. Het is bijna tijd voor Mare om ook het leger in te gaan, ze is namelijk bijna jarig. In deze wereld waar Mare leeft heb je twee verschillen. Rood en Zilver bloed. Het rode bloed is eigenlijk wat iedereen heeft, niks bijzonders. Deze mensen hebben kleine baantjes en stellen niets voor in de samenleving. De Zilvers hebben alles. Ongelovelijke krachten, zoals de macht over metaal of water. Ze wonen in grote kastelen en niets is eerlijk verdeeld. De Zilvers zijn egoïstisch en naïef. Mare heeft Rood bloed, net zoals iedereen. Totdat ze voor de koning komt te staan en ze eigenlijk wel een hele bijzondere kracht heeft. Iets wat nog nooit bij iemand met Rood bloed is ontdekt. De koning laat Mare de rol van een vermiste prinses spelen, zodat het lijkt alsof ze Zilver bloed heeft, hoe kan je anders die magische kracht verklaren? Ze probeert The Scarlet Guard te helpen, een groep rebellen die tegen de Zilvers zijn en hoe die regeren. Als spion in een Zilvere familie. Één verkeerde beweging en ze wordt vermoord en misschien verliest ze haar hart ook nog wel in het proces..

Dit boek was goed. Nee, meer dan goed. Ik heb nog nooit zoiets gelezen. Het idee is origineel. Verdeeld door bloed. Ik las het boek en dacht na, is er iets in dit boek wat verbeterd kan worden, iets wat niet leuk is. Ik wist het niet, het is een boek dat je leest en waar je heel erg verrast door wordt. Ik vond wel dat het bij sommige stukjes wel wat op The Hungergames leek. Mare Barrow, haar naam is al geweldig, zo wil iedereen toch heten? Is het perfecte hoofdpersoon. Ze is net zoals de Zilvers ook naïef, maar ze probeert voor iedereen te zorgen. Zoals haar vriend Kilorn die zichzelf eigenlijk ook wel alleen kan redden. Cal en Maven de twee prinsen zijn ook super schattig en het einde laat je niet meer los. Ik vind het verschrikkelijk om nu een jaar, moet wachten op het tweede boek. De prequel komt dit jaar nog wel uit, maar dat is niet hetzelfde.