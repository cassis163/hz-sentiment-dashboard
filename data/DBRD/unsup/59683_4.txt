Ik dacht dat dit deel drie uit Arnaldur Indridasons serie was, rond gebeurtenissen op IJsland tijdens de Tweede Wereld Oorlog. Niet dus: geen duo Flóvent en Thorson. Het boek is in het Nederlands en Engels al een tijdje beschikbaar op de markt.

Deze keer volgt de lezer ee moderne, hedendaagse heldin. Rond het millenium, probeert zij te achterhalen wat er met haar broer is gebeurt. De oorzaak ligt in het verleden.

Een vliegtuig stort aan het eind van de Tweede Wereldoorlog neer op een gletscher in IJsland, midden in een sneeuwstorm. Alle overlevenden, minus 1, besluiten in het wrak te blijven, hopend dat ze gered worden. De ene van wie zoveel af hangt, loopt de sneeuwstorm in om te proberen hulp te halen.

De Amerikanen gelegerd op IJsland, weten niet waar het vliegtuig is gebleven. Tot twee broers van een afgelegen boerderij nadat de storm is gaan liggen, eindelijk de bewoonde wereld bereiken om te melden dat het is neergestort op een gletscher.

De Amerikanen, die IJsland bezet houden, organiseren een zoektocht. Een stuk van het wrak wordt gevonden. Het lijkt erop dat het om een Duits vliegtuig gaat, maar wie en wat waren er aan boord?

Tussen 1945 en het millenium, starten de Amerikanen opnieuw een zoektocht, als ze denken het wrak te hebben gelokaliseerd. Waarom zijn ze zo gebrand op het bergen van het wrak? Wat verbergen ze?

Dankzij de klimaatsverandering en smeltende, zich terug trekkende gletschers, wordt rond 2000 het wrak op satelliet fotos gelokaliseerd. Een geheime operatie wordt op touw gezet. Het lijkt eerder op een illegale, uncercover actie met allerlei duistere figuren die allemaal naar IJsland vertrekken voor de berging.

Tegelijkertijd raakt advocate Kristin betrokken bij een zaak van de IJslandse KvK. Ze wordt bedreigd. Haar jongere broer belt haar en meldt, dat hij met een team van de IJslandse reddingsbrigade gaat oefenen in de buurt van de gletscher.

Een noodlottige samenloop van omstandigheden zorgt er natuurlijk voor dat de diverse betrokkenen elkaar voor de voeten gaan lopen. Er vallen doden en de situatie loopt volledig uit de hand. Kristin krijgt eerst te horen dat haar broer is omgekomen bij een ongeval. Dan wordt hij zwaar gewond gevonden.

Maar dan wordt Kristin al verdacht van moord en is ze op de vlucht. Waar kan ze naartoe? Wie is bereid haar te helpen?

Spannend van begin tot eind, maar wel met een flinke dosis geweld. Beetje ver gezocht, maar wel in één ruk uit te lezen. Dit is een lichtgewicht thriller; geen psycologische of literaire. De ontknoping eist ook van de lezer, dat die bereid is voor de duur van dit boek even te geloven in "alternative facts".