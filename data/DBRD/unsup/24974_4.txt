Korte inhoud

Heb je wel eens aan een zondagse brunch gezeten terwijl je nog rook naar zaterdagnacht? Regelmatig je bed, Netfix en pizza verkozen boven menselijk contact? Of nog steeds de huur van je muffe appartement niet opgezegd omdat het zo lekker goedkoop is?

Ontmoet je soulmate, Ellie Knight.

Haar leven... loopt niet bepaald zoals gepland. Ze haat haar baan, haar vrienden beginnen allemaal te settelen en zich voort te planten, en haar huisgenoten zijn ronduit bizar. Sommigen zullen Ellie omschrijven als een 'Hot Mess'. Maar wie heeft wel alles perfect voor elkaar? Hot Mess is een schaamteloos grappig verhaal met een heldin in wie velen zich zullen herkennen. Ellie - een moderne Carrie Bradshaw meets Bridget Jones.

Auteur

Lucy Vine werkt als freelance journalist in Londen. Ze schrijft regelmatig voor Grazia, Heat, Cosmo, Stylist en Marie Claire, en heeft een wekelijkse column op Grazia Dailey. Omdat ze knettergek werd van alle mierzoete 'ze leefden nog lang en gelukkig'- romcoms, besloot ze om zelf iets te schrijven. Hot Mess is het resultaat.

Mijn mening

Allereerst wil ik uitgeverij A.W. Bruna bedanken voor het recensie-exemplaar van dit boek.

In dit boek volgen we Ellie, een bijna dertiger die haar leven alles behalve op orde heeft. Terwijl al haar vrienden met een ellebogen in de liefde zitten, zit zij in haar huispak in haar niet al te schone, gedeelde woning met verschrikkelijke huisgenoten. Tot overmaat van ramp wordt ze semi-gedwongen lid te worden van Tinder om zo mister right te vinden.

Ik word geacht volwassen te zijn. Over een paar weken word ik dertig. Dan zou je je leven op de rit moeten hebben, en niet moeten hoeven toekijken hoe het allemaal misloopt.

Zodra ik de aankondiging van dit boek had gelezen, wist ik dat ik dit boek moest lezen. Ik snap de mening van de auteur heel goed. Alle romcoms eindigen altijd perfect. Iedereen is gelukkig, verloofd etc. Maar echt realistisch is dit natuurlijk niet altijd.

Ellie is een persoon, you gotta love her. Wat een geweldige wijfie is dit. Recht door zee, vol met zelfspot en goud eerlijk op de meest gecompliceerde momenten. Ik zag direct een vergelijking met Bridget Jones. Love it!

Elk hoofdstuk begint met een omschrijving van de locatie waar Ellie zich bevindt. En die beginnen elke keer gelijk goed. Vol hatelijke grappen en steken onder water starten we elk nieuw hoofdstuk. Ellie laat je als het ware mee kijken door haar ogen.

Een minder punt in dit boek vind ik het mailcontact tussen Ellie en haar vader, waarin hij haar en haar zus ook elke keer een scene van zijn zelf geschreven verhaal mee stuurt. Persoonlijk vind ik dit geen doel hebben. Het draagt niets bij aan het verhaal. Dit had de auteur wat mij betreft mogen overslaan of vervangen door wat meer diepgang in de overige personages. Ondanks dat ze die wel elk hun eigen persoonlijkheid meegeeft, blijft het vrij oppervlakkig. Ik had hier graag meer van gelezen.

Een groot pluspunt in dit verhaal vind ik het 'geen clich√©' Het verhaal en het einde zijn een verfrissende verandering binnen het genre.

Ik zou graag meer lezen van Lucy Vine. Zij heeft met Hot Mess een goed verhaal neergezet. Dit smaakt naar meer.