Kortste nacht – René Appel

Rob heeft het prima voor elkaar. Gezinnetje en een baan als bedrijfsmanager in de horecazaak van zijn schoonvader. Tot hij noodgedwongen een afspraak heeft met zijn oude jeugdvriend Edwin. Dan komt zijn leven in een stroomversnelling. Zal zijn leven als een zeepbel uit elkaar spatten als de waarheid boven tafel komt of weet hij de waarheid verborgen te houden. Dat het leven uit keuzes bestaat wordt in deze thriller wel duidelijk.

René Appel (1945) heeft verschillende boeken geschreven en heeft met twee thrillers de Gouden Strop gewonnen. Een vakman die weet wat schrijven is.

De kortste nacht is geschreven in hoofdstukken die de personen in het boek vormen. Je weet dus altijd wiens gedachten en acties je leest. Wat het boek makkelijk te lezen maakt.
Vanaf de eerste bladzijde komt er een soort spanning naar voren die door het gehele boek vrijwel constant aanwezig is, wat maakt dat je door wilt lezen om te weten waar het verhaal heen gaat.
René is erg goed in het beschrijven van deze spanning. Je voelt het zelf ook en daardoor lijkt het alsof je zelf ook in het verhaal zit. Ook komen de gebeurtenissen die aan bod komen reëel over en daar wordt het verhaal compleet van.

Het eind van het boek lijkt wat versneld te zijn doordat het einde wel snel beschreven wordt en abrupt is, maar dit doet weinig af aan de geloofwaardigheid van het verhaal.
Kortom een goede en spannende thriller, die je snel wilt uitlezen tot het eind, wat ook kan omdat het boek 265 pagina’s telt.

Titel: De korste nacht
Auteur: René Appel
Verschenen: November 2014
Uitgeverij: Ambo/Anthos Amsterdam