Dit is het eerste boek in de Tellink-detectiveserie.
Een spannende detective, waarbij de lezer onderdeel wordt van het onderzoeksteam door de speciale manier waarop iedere betrokkene aan het woord komt in zijn/haar eigen hoofdstuk.
Je leert veel over de personages op deze manier.
Lekker korte hoofdstukken en daardoor heel afwisselend. Er gebeurt op deze manier
een heleboel, zo lijkt het. Je bent er bij aanwezig en kijkt mee!
De sterke dialogen zijn ook prettig om te lezen.
Een goede redigent kan voor een volgende druk het leesgenot alleen nog maar vergroten.
Ik was verrast over de ontknoping en waardeer dit boek met 3/5 sterren. Een knap debuut.

Ik kijk uit naar Een bitterzoete afdronk.
Dit tweede boek in de Tellink-detectiveserie wordt in de eerste helft van 2015 verwacht.
Ik verwacht daar meer over rechercheur Twan Tellink in te kunnen lezen en hem beter te leren kennen; een man die het niet altijd eens is met inspecteur Oudam zoals we hebben kunnen lezen in Tussen tien en twaalf.