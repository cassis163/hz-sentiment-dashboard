Denk aan Sarah, geschreven door Chris Mooney, gaat voornamelijk over Mike (Michael) Sullivan. Hij is een groot deel van zijn leven opgegroeid zonder zijn moeder, die wegliep van huis, samen met zijn criminele, agressieve vader, Lou. Zijn dochtertje Sarah was 6 jaar toen ze verdween. Er is maar één verdachte, Francis Jonah, maar aangezien de politie geen bewijzen vindt kunnen ze Jonah niets maken. Sarah wordt niet gevonden... Mikes huwelijk met Jess loopt ook nog eens uit op een echtscheiding. Vijf jaar na haar verdwijning wordt er een spoor van Sarah gevonden, komt Lou terug opdagen en komt hij weer in contact met een oude jeugdliefde, Samantha. Mikes leven staat weer helemaal op zijn kop. Hij koestert de hoop om Sarah te vinden, maar Francis Jonah is ernstig ziek en zal waarschijnlijk niet lang meer leven. Mike ziet zijn laatste hoop om Sarah terug te vinden vervliegen en wordt wanhopig. Zal hij Sarah ooit nog terugzien? En wat doet Lou hier? En wat voelt Mike nu juist voor Samantha? Als je zelf een antwoord op deze vragen wilt krijgen, moet je dit boek zeker lezen.
Denk aan Sarah is een aangenaam boek. Mooney heeft zeker zijn doel bereikt om de lezer mee te laten leven met de personages, vooral met Mike, aangezien je het grootste deel vanuit het boek beleeft vanuit zijn standpunt. Het is aangrijpend hoe hij blijft geloven dat hij Sarah ooit zal terugzien ook al hebben de anderen de hoop al lang opgegeven. Je begrijpt helemaal wat Mike voelt en denkt. De auteur is er zeer goed in geslaagd om de gebeurtenissen en de spanningen weer te geven en de invloed die die hadden op de verschillende relaties. Soms was het boek wel wat langdradig en voorspelbaar. Zo wist je soms al op voorhand wat er ging gebeuren in een bepaald hoofdstuk of wat een bepaald personage ging zeggen. Dat was wel een minpuntje aan het boek. Al bij al was het wel een goed boek om te lezen.
Iedereen die eens een aangenaam boek wil lezen waarin hij/zij helemaal kan opgaan, raad ik dit boek zeker en vast aan.