Ik ontving een tijdje terug een zeer enthousiaste mail van de uitgeverij van Walter Lucius over de ‘Hartland trilogie’, een serie die vergelijkbaar is met de Millennium trilogie van Stieg Larsson. Als je serie vergeleken wordt met die trilogie, dan liggen de verwachtingen hoog.

Walter Lucius maakt die verwachtingen waar. Het verhaal van ‘De vlinder en de storm’ intrigeert vanaf de eerste bladzijde en wordt alleen maar spannender naarmate je verder in het boek komt.

In het begin moest ik wel even wennen aan de grote hoeveelheid personages die in het boek zitten, maar je leert ze wel goed kennen. Daardoor krijg je met allemaal een band en dat maakt uiteindelijk de leeservaring alleen maar beter. Naast de vele personages zitten er ook veel verhaallijnen in, die allemaal heel goed uitgewerkt zijn en die in dit boek niet tot een einde komen.

Bereid je dus maar voor, want ‘De vlinder en de storm’ heeft een open einde en oh wat was ik blij dat ik het volgende deel al in huis had, want ik wilde echt in een ruk verder lezen.

Wat heeft Walter Lucius een absoluut geweldig eerste deel neergezet. Het smaakt echt naar meer en het zal je verbazen dat Walter Lucius een Nederlandse schrijver is! Ik vond het een thriller die on-Nederlands briljant was. Ik heb er echt zo van genoten en is echt een geweldig voorbeeld waarom ik zo van thrillers hou.

‘De vlinder en de storm’ is het eerste deel in de ‘Hartland’ trilogie en met recht wordt deze vergeleken met de Millennium trilogie. Spannend, intrigerend en echt een boek dat je in een ruk uit wilt lezen.