De genius – Ik had niet verwacht dat dit zo’n goed en spannend boek zou zijn. Het heeft mij dan ook erg verrast! Ik heb ook haar debuut gelezen “ Talio” wat ik ook een heel goed boek vond. Ik ga deze schrijfster goed in de gaten houden, want haar boeken smaken naar meer… Ik heb De Genius in één adem uitgelezen en kon hem gewoon niet wegleggen. Vlotte schrijfstijl – in de eerste instantie niet voorspelbaar, maar als het verhaal ver gevorderd is, wordt het eigenlijk wel duidelijk hoe het zit. Knap geschreven boek om vanaf de eerste bladzijde tot de allerlaatste geboeid te lezen. Toch zit er in het verhaal een detail wat ik minder vind en wat pas op het eind openbaar gemaakt wordt. Ik begrijp dat dit helemaal in het verhaal past…maar toch.. Uiteraard kan ik daar verder niks over zeggen – lees voor jezelf! Ik vind het boek een dikke aanrader! Krijgt van mij 4 ½ duimpjes….