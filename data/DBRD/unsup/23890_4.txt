Het boek 'alleen hij' van Andrew Gross. Een keer een andere thriller dan ik gewend ben, aangezien ik vooral thrillers lees over één moordenaar en een recherche-team dat diegene op speurt. Meer de verhalen zoals van James Patterson, waar Andrew Gross mee samen werkt. Toch is dit een totaal ander soort thriller, maar wel een vol historie en bravoure! Een mooi boek met veel details, oog voor de werkelijkheid en verdieping. Het neemt je mee uit het heden door middel van een l vertellend verhaal waarin je helemaal wegzakt. Een boek vol spanning en wat je tegelijk aangrijpt. Het laat je weer even stil staan bij één van de ingrijpende oorlogen in ons verleden, iets wat we niet mogen vergeten. Het verhaal wordt zo beeldend geschreven dat je je echt goed in kunt leven.
Een klein minpuntje, was de trage start. Desalniettemin was deze trage start nodig, omdat het boek daarna wel heel duidelijk is. Al geef ik zelf de voorkeur aan een boek waarin ik bij de eerste vijf á tien pagina's wordt meegesleurd.