Menthol, wat een prachtig verhaal over een ontzettende sterke man! Op jonge leeftijd vanuit Santa Lucia en Amerika terecht gekomen in Nederland en hier verliefd geworden op een vrouw uit Hengelo. In een tijd waarin dat absoluut niet als vanzelfsprekend werd gezien. Een man (en vrouw!) die zich niets aantrokken van de heersende opvattingen en hun leven leidden zoals zij dat wilden. Diep respect! Ook voor het feit dat Menthol iemand was die overal wel een handel in zag. En zich op deze manier van niets wist op te werken. Het is een prettig en vlot geschreven boek met prachtige foto’s waardoor Menthol en Roosje een gezicht kregen en gingen leven. De mooiste quote uit het boek vond ik ‘Ik ben Swart van boeten, maor mooi van binnen’ . Is de binnenkant ook niet het enige dat telt in het leven? Prachtig boek, absoluut een aanrader!