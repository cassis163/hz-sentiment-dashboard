Ik heb dit boek mogen lezen voor de Crimezone buzzz club. Het debuut van Thomas Enger leest vlot weg, maar er had wel iets meer spanning in mogen zitten, dit komt pas vrij laat in het boek op gang. Maar het boek heeft wel een zekere aantrekkingskracht, zodat je door wilt lezen. Je voelt je verbonden met Henning Juul, een man met een verleden, 2 jaar geleden heeft hij zijn zoon verloren tijdens een brand in zijn woning en hierdoor is hij enige tijd uit de running geweest. Als hij weer aan het werk gaat is het lichaam van een vrouw gevonden, ze is gestenigd, Henning Juul stort zich vol overgave op deze zaak om dit tot op de bodem uit te zoeken. Al met al een fijn boek wat iets spannender had mogen wezen, maar na de laatste bladzijde gelezen te hebben kijk ik toch zeker wel uit naar het vervolg.