Een verhaal over een lelijke vechtscheiding waarbij de kinderen het slachtoffer worden. Ik heb alle boeken van deze auteur gelezen en moet zeggen dat deze wel erg traag op gang komt. Ik had moeite om mijn aandacht bij het boek te houden. Ik vind dit ook niet echt een thriller, het dramagehalte is erg hoog en de spanning is ver te zoeken. Het begin is ook erg verwarrend omdat je eerst begint met dag 0, dan met dag 4 en vervolgens terug de tijd in gaat en dan vanaf dag 71 weer aftelt naar dag 0. De hoofdstukken worden afwisselend geschreven vanuit Hij en Zij, zodat je met beide zijden mee kunt kijken. Geen van de personages raakte mij en ik kon maar moeilijk meeleven, dat vind ik altijd jammer. De hoofdstukken zijn kort en lezen fijn dankzij de schrijfstijl van Siska Mulder, geen moeilijke woorden en vlotte dialogen. Voor mij geen toppertje maar wel de moeite van het lezen waard.