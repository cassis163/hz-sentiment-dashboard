PLUSPUNTEN
- De wereld, Otherworld, voelde aan als een role-playing game. Van de geografie, tot aan de wezens voelde het als een magische en surreële game wereld.
- Dit boek toonde de lezer een mogelijke toekomst, waarin de mens zijn perfecte leven kan leven in virtual reality, in plaats van het gewone leven.
- Hoofdpersoon Simon was niet per se origineel, maar wel anders. Simon kwam uit een rijk gezin en was opgevoed door de nanny. Hij was een echte einzelgänger. Een jongen die zich afzette tegen de verwachtingen van zijn ouders. Zijn enige vriend(in) was Kat, aan wie hij extreem loyaal was en voor wie hij alles opofferde. Gedurende het verhaal werd hij niet opeens populair en kreeg hij niet opeens superkrachten. Tegen wil en dank werd hij de persoon die zowel de mens als de bewoners van Otherworld moest redden. Klinkt misschien bekend, en dat is het ook, maar Simon’s persoonlijkheid gaf er net weer een andere draai aan.
- De bijpersonages waren interessant en goed ontwikkeld en gaven duidelijk kleur aan het verhaal.
- Er was genoeg actie om het verhaal interessant te houden.
- Het boek eindigde met een mega cliffhanger, die maakt dat je bijna niet kunt wachten om het volgende deel in handen te krijgen.

MINPUNTEN
- Het duurde lang voordat het verhaal op gang kwam.
- Bepaalde gebeurtenissen waren nogal voorspelbaar. Het leek alsof de auteur gewoon de standaard elementen van een sci-fi thriller in zijn verhaal heeft opgenomen, zonder er een originele draai aan te geven.
- Zo nu en dan werd Simon uit de game wereld getrokken. Hierdoor werden bepaalde plotlijnen letterlijk onderbroken. Dit gaf het verhaal een fragmentarisch gevoel en maakte het doorlezen zo nu en dan onprettig.

AANBEVELING: Otherworld is een perfect boek voor iedereen die scienfiction thriller en role-playing games houdt of hierin geïnteresseerd is.
BEOORDELING: 4/5 sterren