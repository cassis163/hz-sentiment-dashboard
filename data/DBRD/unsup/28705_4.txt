Dubio van Karin de Roos is nét uit: een spannend boek om in één ruk of in éen weekend uit te lezen. Het is een thrillerrig verhaal, met relatief veel onbetrouwbare mannen, vaak uit de kerkelijke wereld. Karin de Roos schrijft helder en blijkt over veel kennis te beschikken van de middeleeuwen en de hedendaagse psychiatrische zorg. Mooi hoe de thrillerachtige proloog (1014) in deel 2 wordt gespiegeld in onze tijd.
De lezer blijft achter vraagtekens en met de hoop dat het met Ger en Bernulf goed gaat in 1018, dat ze inderdaad samen gelukkig oud worden, zoals Germaine voorziet.