Dominic Caruso de neef van president Jack Ryan sr. is op een training in India wanneer zijn trainer Arik Yakoby en gezin worden uitgemoord. Hoe heeft dit in gods naam kunnen gebeuren, wie heeft er gelekt? Dit zijn de vragen waarmee Dominic achterblijft. Caruso is kwaad en zint op wraak... Na hersteld te zijn van zijn verwondingen gaat hij op onderzoek uit. Ethan Ross is werkzaam bij de national security council maar niet tevreden met de functie die hij hier bekleed. Daarom heeft hij besloten inlichtingen door te spelen. Dit blijft echter niet zonder gevolgen want Caruso komt tijdens zijn onderzoek steeds dichterbij.
Verschillende overheidsdiensten bemoeien zich ermee en dit zelfs op internationaal niveau. Zo zijn o.a. de Russen, Al Quaida en Venzolanen op zoek naar de gestolen informatie. Dit zorgt voor de nodige actie en spanning in het boek.

Dit boek is geheel geschreven door Mark Greaney maar al lezende komt toch de geest van Tom Clancy naar voren. Het is een echte actiethriller waarin Dominic Caruso wraakt wil nemen voor de moord op zijn trainer. Al met al vind ik dat Mark Greaney het stokje van Tom Clancy waardig overgenomen heeft. Het boek was een genot om te lezen, een goed verhaal met een spetterend einde!