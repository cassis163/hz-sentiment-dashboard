Ah, Colleen Hoover. In 9 november verteld zij het verhaal van Fallon en Ben. Fallon, het meisje dat een carri√®re als actrice had maar in een brand werd verminkt. Ben, die ineens uit het niets opduikt als een prins op het witte paard.

Instant love, noemt Fallon het. Liefde op het eerste gezicht. Fallon en Ben zijn 18 jaar en ontmoeten elkaar op de dag dag Fallon haar geluk in New York gaat zoeken. Te jong om verliefd te zijn, spreken ze af om vijf jaar lang elk jaar op 9 november af te spreken. Geen telefoonnummers, e-mail of social media. Volgens Fallon weet je op je 23e of je echt verliefd bent of niet en als zij meant to be zijn, dan komt het allemaal vanzelf goed.

In een jaar kan echter veel gebeuren.

Je leest alleen wat Ben en Fallon mee maken op 9 november. Het boek is dus opgedeeld in 6 delen. De eerste keer dat zij elkaar ontmoeten en de vijf 9 novembers die daar op volgen. En Colleen zou Colleen niet zijn als je tijdens het lezen soms niet moet schreeuwen, fronzen, met een open mond zit of je vriend gaat opzoeken om even te klagen over de domme beslissingen die de hoofdpersonen nemen. 9 november is zo een boek.

Je leest dus vanuit het perspectief van Ben en Fallon, afwisselend. In het begin lijkt het allemaal zo mooi, maar al snel kom je er achter wat de realiteit van het leven kan aanrichten als je een afspraak als deze maakt. Wat het leven allemaal kan doen om alles door de war te gooien, met je hart te spelen en hoe het lot je hele pad kan bepalen. Omdat je steeds alleen over de 9 novembers leest, vlieg je ook door het boek heen. Je wilt weten of nog wel alles goed is tussen die twee. Zien ze elkaar weer of haakt er iemand af? Is alles nog zoals een jaar geleden? Zijn er dingen gebeurt? Zo. Spannend.

9 november is een uniek boek dat ik iedereen aan zou raden. Het is niet zomaar een New Adult, Colleen weet alles zo met elkaar te verweven en zo verbazingwekkend te schrijven dat je wel door moet lezen. Een boek als dit heb ik nog nooit gelezen, ik denk dat ik het volgende Colleen Hoover boek maar weer alvast uit de kast pak. Ik ben echt verslaafd.