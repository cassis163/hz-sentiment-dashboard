Het eerste boek van Mark Mills (in het Nederlands uitgebracht onder twee titels, Amangasett en Het boothuis) was absoluut top, en ook deze tweede (die ik in het Engels heb gelezen omdat ik niet kan wachten op de NL vertaling) was weer zeer bijzonder. Mills schrijft schitterend, en zeer bijzondere, spannende romans. Een thriller is De Toscaanse tuin (The Savage Garden) nauwelijks te noemen, maar het bevat elementen van mysterie en klassiek speurderswerk. Ik werd enorm geboeid door de geheimen van de tuin en zijn bezoekers. Het is geen buitengewoon spannend boek, maar literatuur van grote klasse. En passant leer je ook nog wat over de principes van de klassieke renaissancetuinen. De hoofdpersoon is ontroerend in zijn naÃ¯eve, maar hardnekkige speurderszin.