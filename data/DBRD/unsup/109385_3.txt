en dat maakt het anders dan andere boeken.,Met het eerste deel van de Scarlett Wakefield-serie schiet Lauren Henderson, bekend van haar zogeheten tart noirs, meteen in de roos op de Young Adult afdeling, hoewel deze niet bepaald met het etiket thriller te bestempelen valt. Scarlett Wakefield is een typisch 16-jarig schoolmeisje. Verliefd en altijd in strijd met andere meisjes. Als Scarlett op een dag door het populaire kliekje wordt uitgenodigd, waar Dan McAndrews - haar grote liefde, ook bij hoort, neemt Scarlett de uitnodiging gretig aan en laat haar vriendinnen achter. Als ze dan tot haar blijdschap ook nog wordt uitgenodigd voor hét feestje van het jaar, is Scarletts leven compleet. Maar als ze dan eindelijk de langverwachte kus van Dan krijgt verandert haar leven compleet. Dan McAndrews sterft in haar armen, en wat volgt zijn de bijnaam doodskusmeisje en een reeks bedreigingen die er al spoedig toe leiden dat Scarlett van school wisselt en naar de kostschool van haar grootmoeder gaat. Maar ook daar houden de vreemde gebeurtenissen niet op, als Scarlett plotseling anonieme briefjes begint te krijgen
Over het algemeen is het een leuk boek, maar een literair hoogstandje is het niet echt. Het is de juiste mix van chicklit en detective, en dat maakt het anders dan andere boeken. Het boek leest lekker door, door de herkenbare themas en gebeurtenissen die elkaar in hoog tempo opvolgen. Het is een boek waar je niet te veel bij hoeft na te denken en in dit geval is dat best prettig. Op sommige momenten gaat het wel wat vervelen, door de enigszins voorspelbare gebeurtenissen en de zoete karakters. Wat ook jammer is is het open einde. Maar er is goed nieuws voor de Scarlett fans: er komen nog meer boeken!