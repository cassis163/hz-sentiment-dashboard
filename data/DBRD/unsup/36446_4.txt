Als het lichaam van een bekende Zweedse televisieberoemdheid in een verlaten schoolgebouw wordt gevonden is dit het begin van een reeks moorden op bekende mediapersoonlijkheden. De dode was vastgebonden op een stoel en door zijn hoofd geschoten. Hij is de eerste die die het gebrek aan kennis met de dood heeft moeten bekopen.
Nadat de moordenaar contact heeft gelegd met een journalist krijgt deze een exclusief interview over het hoe en waarom van deze moord. Hierin trekt de moordenaar behoorlijk van leer tegen de door hem vermeende onnozelheid van het slachtoffer. Psycholoog Sebastiaan Bergman ziet dit als een uitdaging voor een intellectuele krachtmeting, een uitdaging waarmee hij zijn leven en dat van de leden van zijn Nationale rechercheteam op het spel zet.

Het boek vangt aan met een intrigerende ingezonden brief, waarmee de toon voor een spannend verhaal is gezet. Het recherche team werkt heel professioneel maar onderling zijn de verhoudingen in de priv√©sfeer ingewikkeld en liggen er gevoeligheden op de loer.
Het verhaal wordt naarmate het vordert steeds sterker en spannender. Wel met veel aandacht voor de onderlinge problemen waarvan ik het me afvroeg hoe ze in hemelsnaam tot samenwerken in staat zijn

Je moet er je aandacht bij houden, zeker in het begin, want anders raak je het spoor snel bijster. De personages zijn goed uitgewerkt met ieders persoonlijke bagage die regelmatig met elkaar botsen. De ontwikkelingen volgen zich snel op die je elke keer weer versteld doen staan.

Het verhaal wordt afgesloten met een cliffhanger die volop ruimte biedt voor een vervolg.

De Test is het vijfde deel in de Bergmankronieken en tijdens het lezen van dit boek vond ik het een gemis dat ik de eerder delen van deze serie niet heb gelezen. Toch is De Test een zeer aangename kennismaking geweest. Ik ga zeker de andere vier delen op volgorde lezen en kijk ik uit naar een vervolg in het zesde deel.