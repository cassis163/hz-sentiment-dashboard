Normaal gesproken lees ik Fantasy verhalen als: Hof van Doorns en rozen, de iron fey-serie, de rode koningin e.d.
Echter kreeg ik al om me heen de tip om 13 minuten te lezen, omdat het een verhaal is dat je niet weg kan leggen tot je het uit hebt.

Het begin van het verhaal had mijn interesse in een mum van tijd gewekt. Het verhaal begint met het vinden van het levenloze lichaam van Natascha, gevolgd door mysterieuze berichtjes die tussen Hayley en Jenny plaatsvinden. Door de geheimzinnigheid die tussen deze meiden speelt, in combinatie met het feit dat Natasha na 13 minuten gereanimeerd werd wil je blijven lezen om erachter te komen wat er allemaal is voorgevallen. Naarmate het verhaal vordert leer je de personages vanuit wiens perspectief je leest, samen met hun omgeving, beter kennen. Het zorgt er ook voor dat je gaat nadenken over wat mensen (je familie, vrienden, kennissen, buren) eigenlijk echt over je weten en andersom. Hoe vaak denk je oprecht na over wat je nou eigenlijk weet van anderen?

Halverwege het verhaal kwam ik echter in een dip terecht, waardoor ik moeite had om het boek uit te lezen. Echter raad ik het toch aan om het boek te lezen! Je zal versteld staan van de wending die het verhaal aanneemt. Er zitten namelijk elementen in die je zult herkennen van iets wat je op het nieuws gehoord hebt over waargebeurde misdrijven tot stukken van het verhaal die je misschien zelf in je middelbare schooltijd hebt meegemaakt. Ondanks dat je misschien denkt bekend te zijn met wat je leest, zitten er ook echte verrassende en schokkende wendingen in het verhaal. Je zult versteld blijven staan tot het einde van het verhaal.