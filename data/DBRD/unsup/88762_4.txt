Recensie Waar is Ko?

Namens het blog In de boekenkast mocht ik het boek Waar is Ko? Lezen voor de kinderboekenweek met dank aan De Vier Windstreken.

Het verhaal gaat over Cas die jarig is en een konijn kado krijgt die hij Ko noemt. Hij timmert zelf een heel mooi hok voor Ko. De volgende dag is Ko helaas verdwenen. Door een tunnel bij het hek te grave is Ko het konijn verdwenen. Cas kruipt ook de tunnel in op zoek naar Ko.
Hier komt hij Mol tegen en samen gaan ze op zoek en beleven hele avonturen.

Wat een leuk en vrolijk boek vooral voor de kleuters. Voor de peuters kan het ook maar ik weet niet of hun fantasie al zo ver mee gaan in het verhaal.
De omslag verteld al een beetje waar het verhaal over gaat . Het verhaal is op een leuke manier geschreven. Het eindigt wel anders dan je verwacht want niet Ko gaat weer mee naar huis maar Mol.

Een boek vol prachtige gekleurde tekeningen die paginabreed afgedrukt zijn waarop ook nog eens veel te ontdekken is. Ze hebben mooie kleuren en passen precies bij het stukje tekst dat erbij staat. De kinderen kunnen voldoende hun fantasie laten gaan tijdens het bekijken van de plaatjes. Vooral onder de grond is veel te zien zoals andere dieren.

Een leuk extraatje vind je op de laatste pagina. Hier zie je een doolhof met het hele gangenstelsel die Cas en Ko gegraven hebben. De vraag is hier: Help jij Cas en Mol de weg naar huis te vinden?

Een erg leuk boek om voor te lezen wat ik dan ook heb gedaan bij mijn nichtje van vier. De reacties van haar waren echt heel leuk. Ze wist van wie de keuteltjes waren en ook welke kant Cas steeds op moest gaan. Het doolhof vond ze echt heel erg leuk om te doen en met haar kleine vingertje weest ze Cas en Mol de weg.

Een mooi boek over vriendschap tussen mens en dier en erg geschikt bij het thema vrienden van de kinderboekenweek