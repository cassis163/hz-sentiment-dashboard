Het boek 'De jongen in de koffer' is een thriller geschreven door Lene Kaaberbøl en Agnete Friis.

Lene Kaaberbøl is een Deense schrijfster wiens werk bestaat uit het schrijven van fantasieboeken voor kinderen en crimele fictie voor volwassenen. Ze had haar eerste boek gepubliceerd wanneer ze 15 jaar oud was. Het zou gaan om het eerste boek van de bekende Tina series. Helaas is dit boek nooit vertaald geweest. Later heeft ze op de Aarhus University gestudeerd en heeft daar een diploma van Engels en Dramaturgie gehaald. Ze werkte als lerares in een hogeschool, maar heeft ook andere jobs gehad zoals poetsvrouw. Enkele voorbeelden van haar literaire werken zijn boekenreeksen zoals de Chronieken van de Zieneres, W.I.T.C.H. en Nina borg.

Agnete Friis is ook een Deense schrijfster. Zij heeft enkele literaire werken gemaakt voor kinderen en adolescenten. Van prijzen heeft ze de Harald Mogensen gewonnen voor beste criminele roman. Ze was genomineerd voor de Glass Key Award, een prijs voor de beste misdaadroman van de Scandinavische landen. Zij moest het opnemen tegen andere bekende schrijvers. Een voorbeeld hiervan is Stieg Larsson, de schrijver van 'The Girl with the Dragon Tattoo'. Daarnaast heeft ze ook een job als journaliste.
Het duo heeft drie boeken geschreven die deel uitmaken van de Nina Borg-serie. Het bekendste boek ervan is 'De jongen in de koffer', een internationale bestseller die vertaald is in meer dan 30 talen. Het was ook de eerste thriller die ze samen hadden geschreven.

Het boek 'De jongen in de koffer' gaat over Nina Borg, een verpleegkundige bij het Rode Kruis. Karin, een vriendin van Nina, vraagt haar om haar een dienst te bewijzen. Ze moet een koffer uit een bagagekluis halen en die meenemen. Wat Nina echter niet weet, is dat er een kind in de koffer zit. Het kind is verdoofd en buiten bewustzijn. Ze beseft dat het gaat om kinderhandel en dat ze hier iets moet tegen ondernemen. De politie alarmeren is echter geen optie. Ze besluit op zoek te gaan naar wie achter de kinderhandel zit en wie de moeder en vader zijn van het kind. Dit lijkt geen makkelijke klus omdat het kind uit een ander land komt en een andere taal spreekt. Bovendien weet ze niet dat er mensen achter haar aanzitten om het kind te bemachtigen.

Het verhaal speelt zich af in Lithouwen en Denemarken. De specifieke plaatsen variëren voortdurend tijdens de verhaallijn van het boek. Alle steden, straten en bepaalde plaatsen in het boek bestaan echt! Naar mijn mening is dit een goed concept. Het zorgt ervoor dat je je beter kan inleven in het verhaal. Als je de plaatsen niet kent, zul je je eigen verbeelding moeten gebruiken. Dit was voor mij echter geen probleem.

Het verhaal biedt ook een kijk op andere personages. We bekijken het verhaal niet alleen via de ogen van Nina, maar ook van drie andere personages. Deze personages heten Jan Marquart, Sigita Ramoskiene en Jucas. Ze hebben allemaal iets te maken met de kinderhandel. De link zoeken is dus de boodschap.
Met een combinatie van spannende momenten en een onverwachte plot twist, is het boek van het duo een aan te raden thriller. Ik vind dat het boek origineel is geschreven vanwege de twee talen die men gebruikt in het boek. Er wordt namelijk zowel Deens als Litouws gesproken. In de meeste boeken heb je altijd dezelfde taal, ook al spreken de personages dezelfde taal niet! Hier wordt de diversiteit versterkt door gebruik te maken van Engels. Het is de taal om de barrière tussen de twee verschillende talen te doorbreken.

De verhaallijn is goed opgebouwd en kent variatie. Er wordt bij elk hoofdstuk verwisseld van personage. Op een bepaald moment volg je Nina Borg op haar zoektocht naar de kinderhandelaar. Op een andere moment volg je dan Sigita, wiens zoon Mikas is verdwenen. Ze vermoedt dat hij is ontvoerd en gaat ook op zoek. Jan is bezorgd over de gezondheid van zijn zoon en probeert hem te helpen, ook al kost het hem veel geld. Jucas is een krachtpatser met een grote passie voor sporten. Toch reageert hij agressief tegen diegene die hem in de weg staan.
Door de kennis en de ontwetendheid van de personages te combineren is er een gezonde balans in de thriller. Je weet veel over het boek, maar toch nog niet alles. Dit zorgt voor het typische fenomeen waar ik zo dol op ben: de pageturner. Ik vind dat dit goed gedaan is doordat er twee schrijfsters aan hebben gewerkt. We zijn het vaak gewoon om van een bepaalde schrijver of schrijfster een boek te krijgen. Toch lijkt het me goed dat er twee samen aan werken. De gedeelde kennis zorgt voor een boek waar weinig of geen fouten in voorkomen.

Naar mijn mening is het boek goed geschreven. Dit komt doordat de achtergrond van de personages goed geschetst is. Je krijgt altijd informatie van de nevenpersonages, zowel in het heden als in de flashbacks van enkele personages. Informatie krijgen bij een boek doet mijn honger naar meer informatie toenemen. Om dit te verduidelijken, bedoel ik hiermee dat je veel informatie krijgt. Toch kun je je erbij afvragen of de informatie wel samenhangt. Er komen altijd nieuwe vragen bij, waar dan uiteindelijk antwoorden op komen. Beetje bij beetje kom je meer te weten over het boek. Het is een goed boek dat zeker aan te raden is voor diegene die zich vast willen bijten in een spannend verhaal.