Als Lex, de man van Nelleke wil scheiden, stort haar wereld volledig in. Lex heeft een nieuwe liefde in zijn leven en laat Nelleke achter met hun beide dochertjes..Uit wanhoop en eenzaamheid schrijft ze zich in bij een dating-site en ontmoet dan Steven. Hij pakt Nelleke volkomen in en zij stort zich na 2 maanden al in een huwelijk met deze Steven...een vlucht voor de werkelijkheid, wat haar duur komt te staan.
Ze merkt dat Steven zich anders voordeed voor haar huwelijk en leert nu de ware Steven kennen..
Als hij woedend haar een klap geeft, weet ze dat ze een cruciale fout heeft gemaakt..Hoe kon ze zo stom zijn om te denken dat een nieuw huwelijk met een man die je amper kent een oplossing geeft voor al haar verdriet en frustraties?

Ik heb me wel een aantal keer geërgerd aan haar naïviteit, maar kon evengoed het boek niet wegleggen, omdat ik helemaal in het verhaal opging en benieuwd was hoe het verder zou gaan.

Dan gaat ze op onderzoek uit om Steven's verleden op te sporen...Op een dag, wanneer Steven weg is, gaat ze naar zijn kamer en zoekt daar naar antwoorden op zoveel vragen.. Prachtige roman-aanrader!

Ik ga nu verder met het vervolg: * Golfbrekers *