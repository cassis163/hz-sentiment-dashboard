Ik had een vriend in Gaza Valérie Zenatti Uitg. Callenbach 2010 ISBN 978 90 266 2102 4

Nadat er een bomaanslag vlak bij haar huis is geweest, neemt de Joodse Tal een besluit: ze wil in contact komen met de Palestijnen in Gaza. Ze vraagt zich af waarom er toch steeds van die gewelddadige acties zijn.
Via haar broer die in het Israelische leger dient, krijgt ze het op een originele manier voor elkaar om via e-mail in contact te komen met een Palestijnse jongen die zich ‘Gazaman’ noemt. Maar hij wil niets over zichzelf loslaten. Dat gebeurt uiteindelijk wel. Het contact wordt intensiever.
Na een half jaar schrijft ‘Gazaman’ haar zijn laatste mail omdat hij een besluit heeft genomen.

Dit vlotlezende boek geeft een goed beeld van de situatie in Israel en Gaza. Omdat het vanuit het ik-perspectief is geschreven, kun je je goed identificeren met de hoofdpersonen.