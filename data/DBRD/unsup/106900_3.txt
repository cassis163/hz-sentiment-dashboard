De derde alweer van Alex Kava en tevens de derde met FBI-agent Maggie O'Dell in de hoofdrol. Smullen waren de twee voorgaande boeken en met heel veel verwachtingen begon ik dan ook aan dit werkje. Wederom wordt je het verhaal ingezogen en spetterd de spanning vanaf elke bladzijde. Toch is het niet helemaal wat Duister kwaad en met name De val wel was, absolute top. Vooral het einde vind ik een beetje teleurstellend. Echter ook dit werk is zeer de moeite waard en ik ga dan ook met veel plezier beginnen in Blinde razernij.