Dit boek blikt in het leven van Anouk, die in het voorbije half jaar niets dan tegenslag heeft gekend. Verlies en bedrog zijn woorden die haar niet vreemd zijn. Wil ze in het huisje van haar overleden oma blijven wonen en er financieel weer bovenop geraken dan kan ze maar beter naar haar beste vriend luisteren en iemand zoeken om de kosten mee te delen. Die iemand is snel gevonden, maar of haar leven sinds die dag in een rustig vaarwater is gekomen.

Jack woont al sinds zijn zestiende in België, maar in hart en nieren zal hij altijd een Texaan blijven. Zijn zoektocht naar een eigen stek is gelukt, maar vanaf die dag gebeuren er vreemde zaken. Wil hij de veiligheid van zijn familie, vrienden en zichzelf garanderen, dan zal hij het gevecht met zijn verleden moeten ondergaan. Is hij daar nu, na achttien jaar, sterk genoeg voor?

Wat ben ik blij dat ik dit geweldige boek heb gelezen. Vanaf de eerste bladzijde word de lezer meegezogen in dit 268 pagina’s tellend boek. Dat Pisonier beschikt over een vlotte pen dat merkte ik al aan het begin van het boek. Ik verwachtte een stuk van het boek te lezen en daarna even mijn leespauze te onderbreken om te gaan trainen maar daar kwam niets van in. Het boek was zo boeiend geschreven dat ik niet kon stoppen met lezen. De mannelijke lezers onder ons zullen zeker ook wat passages erg herkenbaar vinden zoals deze:

“Ik denk dat we er beter mee stoppen voor vandaag. Ik moet binnen een uur op de manege zijn en ik wil nog ergens iets te eten halen.’

‘Nee, Jack, wacht! Geef de bal. Zie je die jongedame daar op de bank zitten? Komaan, die is te mooi om zomaar te laten vertrekken? Ik ga eens even goedendag zeggen.’

Hij overhandigde de bal aan Dane, keerde om een stapte op Nathan af. Op weg naar de parking telde hij in stilte tot drie, maar dat cijfer haalde hij niet, aangezien Nathan op nummer twee zijn oordeel al had uitgesproken.

‘Hebben jij en Dane ooit als eens echt lief gehad? Je weet wel, zo eentje die je er ’s morgens bij het ontwaken ook nog is? ‘

‘Nathan, je moet ze versieren, een goede avond mee beleven en dat is het. Je moet er niet mee trouwen hé. ‘

‘De dag dat een van jullie trouwt, betaal ik het feest. Alles erop en eraan, maar ik kan je nu al verklappen dat ik niet veel geld kwijt zijn.

‘Nathan, jongen, zeg nooit nooit. Wie weet…“

Het verhaal is erg boeiend geschreven. Vooral aan het begin van het verhaal zie je dat Anouk geïrriteerd is. Als je verder leest word het je als lezer ook duidelijk waarom. Vaak zie je in boeken de emoties van de (hoofd)personen niet juist zijn weergegeven. Gelukkig was dit hier niet zo. Pisonier had de emoties op de juiste plek weergegeven. Ik moest soms lachen om Jack. Zijn gedachten zijn zo hilarisch ( leuk) af en toe. Om de onderstaande passage moest ik hardop lachen:

“Waarom kwamen die meiden nooit met een handleiding. Kon je bij problemen met papier vanachter je broekzak raadplegen. Dat zou een man helpen, want dan kon je zeggen, ze doet niet normaal, er hapert iets, oh wacht even lezen. Oké, dat stuk gereedschap heb ik nodig en voila, ze werkt terug. Oh super, hij bedacht net iets beters dan een gebruiksaanwijzing. Haar zelfgemaakt leugendector, daar ging hij haar eens aanhangen, kon hij zien in hoeverre ze had gelogen. Test nummer een. Klaar? Start.”

Je leefde echt met de hoofdpersonen mee in dit boek. Alsof je er werkelijk was. Ook zijn er heel wat herkenbare momenten weergegeven in het boek op sommige momenten zullen veel mensen zeker meeknikken dat ze dat ook zo hebben meegemaakt en of ervaren. Ik had nooit het gevoel gehad om dit boek aan de kant te leggen. Dit boek is zeker aanbevelenswaardig voor iedereen. Ook voor mannen. Veel mannen zullen zich vast in Jack’s gedachten herkennen. Het boek is erg boeiend geschreven dat ik zeker erg benieuwd naar deel 2. Wat een prachtig werk Jaimie je bewijst maar eens dat boeken in eigen beheer ook zeer goed kunnen zijn.

Jaimie Pisonier (1978, Wilrijk). Deed een opleiding tot haarzorg. Is getrouwd met haar jeugdliefde en samen zijn ze ouders van een autistische zoon en een dochter. Pisonier bleef thuis om voor het gezin te zorgen. Ondertussen volgde ze verschillende thuiscursussen en behaalde ze haar getuigschrift ‘korte verhalen schrijven’ en een diploma ‘creatief schrijven’. Vriendschap en liefde Jack & Anouk is haar debuutroman dat ze in eigen beheer uitgaf.