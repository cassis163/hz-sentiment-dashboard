Graham William Walker (1963), beter bekend onder zijn artiestennaam Graham Norton, is een Ierse acteur, komiek en televisiepresentator.
Hij werd bekend als programmamaker op het Britse Channel 4 en door zijn rol als priester Noel Furlong in de Ierse televisieserie Father Ted. Hoewel hij in slechts drie afleveringen verscheen, was hij erg populair onder de kijkers. Na Channel 4 heeft Norton veel gewerkt voor de BBC, met programma's op BBC One, BBC Two en BBC Radio 2. Bij het grote publiek is hij bekend als presentator van The Graham Norton Show. Hij is ook mede-eigenaar van SO Television, de productiemaatschappij van zijn televisieprogramma's.
Bewaring is zijn eerste spannende roman. Het is een goed in elkaar zittend verhaal over liefde, verlies en geheimen in de sfeer van Midsomer Murders.

Duneen, een rustig dorp, ver verwijderd van de grote steden geeft zijn geheimen prijs als er een duistere ontdekking wordt gedaan. Wanneer op een bouwplaats bij de oude school beenderen worden opgegraven komt de zwaarmoedige politieagent PJ in actie en probeert te achterhalen van wie deze afkomstig zijn. PJ gaat met de bewoners van Duneen praten, maar zij laten hun geheimen niet zomaar los. Na veel gesprekken komen de tongen los en komen lang verzwegen geheimen boven water. Vanaf dat moment leven oude twisten weer op.

In Bewaring volgen we brigadier PJ Collins die op onderzoek uitgaat na de vondst van beenderen op de bouwplaats van een oude school. Hij wordt hierbij gesteund door zijn collega Linus die uit de nabijgelegen grote stad komt. In één klap veranderd zijn gezapige leventje in een leven vol actie. In Duneen vragen de mensen zich af van wie de beenderen mogelijk afkomstig zouden kunnen zijn, en al snel valt de naam van Tommy Burke. Tommy Burke is de man die vrouwenharten sneller liet slaan en plotseling op een dag verdween. PJ gaat allereerst op bezoek bij de ex-liefjes van Tommy namelijk Evelyn Ross en Brid Riordan. Weten zij meer van de verdwijning, en wat is hun verhaal? Langzamerhand geeft de gemeenschap haar geheimen prijs maar dit gaat niet zonder slag of stoot. Bewaring is een prachtig verhaal over liefde, verlies en vooral geheimen.
Graham Norton hanteert een fijne gemoedelijke schrijfstijl en heeft zijn personages goed en duidelijk uitgewerkt. Bewaring bestaat uit twee delen. In het eerste deel komen we meer over de personages te weten, het tweede deel vlieg je letterlijk doorheen mede door de spanning. Het boek is geschreven in de stijl van Midsomer Murders en meteen al vanaf het begin sleept Norton je mee om je vervolgens niet meer los te laten.
PJ Collins is zo’n man waarvan je gaat houden en meteen een personage die Norton zo weer in een volgend boek zou kunnen gebruiken.