Spannend en vlot boek. Het verhaal zit ook goed in elkaar, maar... helaas rammelt het een beetje aan het stramien van de (com)plot(theorie).
Men vervange respectievelijk de woorden paus, Vaticaan, christendom en religie uit Het Bernini mysterie door president van de Verenigde Staten, Nasa, techniek en wetenschap in dit boek en men heeft al een vrij goed idee over hoe het verhaal in elkaar steekt...
Ik bedoel maar: Brown heeft zijn werkterrein verlegd van religie naar wetenschap, maar vergat enige orginaliteit te steken in de ontmaskering van de slechterik: net als in Het Bernini mysterie, De Da Vinci code wordt je op het verkeerde been gezet wie nu de slechterikken zijn in het verhaal en komt het ook neer op het uitwerken van een vervalsing die leidt tot de redding van een instantie.
O ja, en zelfs de blinde ziet de romance tussen het hoofdpersonage en een ander figuur al van kilometers afkomen, maar ja dat is tegenwoordig in iedere thriller bijna zo.

Dat had toch wel iets orgineler gekund, maar de spanning is er en je wordt verdomd goed op het verkeerde been gezet in de ontmaskering van de slechterikken.