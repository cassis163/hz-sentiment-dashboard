Deze thriller heb ik gewonnen bij een winactie op de website www.hebban.nl tijdens de Thriller Tiendaagse. Dit boek was mijn kennismaking met deze Vlaamse thrillerschrijfster en dat is zeker niet tegengevallen. Boek heeft een actueel onderwerp: de sensatiepers en hoe mensen hiervan het slachtoffer kunnen worden. Wat ook erg origineel was: er komt een dwerg voor in het boek en de hoofdpersoon Kate, lijdt aan de ziekte narcolepsie, die mij onbekend was. Dit zijn geen alledaagse onderwerpen in een thriller. Het is dus een originele en spannende thriller die ik met veel plezier gelezen heb en zeker uitnodigt om meer van deze Vlaamse thrillerschrijfster te lezen. Dit is al haar vijfde thriller (verschenen in 2017) en heeft ook de Hercule Poirotprijs, de prijs voor de beste Vlaamse misdaadroman, gewonnen. Haar zesde thriller verschijnt in mei 2018. In de VN thrillergids van 2017 krijgt dit boek ****, dit is ook mijn waardering.