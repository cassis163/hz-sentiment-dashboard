Well, this was an intensive ride guys.. Voor ik je loslaat begint heel mysterieus. Ik had meteen overal heel veel vraagtekens bij. Want huh, heh wat?! Echt waar, zo begon ik het boek. Je wordt vanaf pagina één het verhaal ingetrokken en komt er niet meer uit tot aan de laatste pagina!

Vlotte schrijfstijl
De hoofdstukken in dit boek zijn lekker kort en bestaan uit 3 tot 5 pagina’s. Ik vind dit persoonlijk altijd erg fijn lezen. Marieke heeft een vlotte en duidelijke schrijfstijl. Daardoor is dit boek denk ik voor vele leeftijden geschikt. Al moet ik zeggen dat ik het verhaal best een beetje creepy vond. Zeker op het begin. Misschien moet je het boek dan maar niet lezen als je op een winterse avond alleen thuis bent.

Leuke setting
Wat ik het allerleukste aan dit boek vond, was de locatie waar het verhaal zich afspeelt. De schrijfster heeft het dorp Lost Creek met haar dorpelingen neergezet op een zeer mysterieuze manier. Dit vond ik zo ontzettend tof en creepy tegelijkertijd!

Hoewel er weinig verrassends gebeurd in het verhaal, heeft het me aandacht toch weten vast te houden. Zo erg zelfs, dat ik hem in een dag heb uitgelezen. Kyra kampt met een bipolaire stoornis. Wat dit precies inhoudt wordt in het boek steeds beter duidelijk. En hoewel het een lastige stoornis is voor jezelf en je omgeving, proberen zowel Kyra als Corey er mee te leven. Het is mooi om te zien hoe hecht hun vriendschap is.

Conclusie
Voor ik je loslaat is een griezelig en psychologisch geschreven boek dat heerlijk leest tijdens de koude winterse dagen. Marieke heeft dit verhaal op een unieke wijze geschreven. De sfeer van het boek en het mysterieuze van het verhaal hebben ervoor gezorgd dat ik dit boek beoordeeld heb met vier sterren!