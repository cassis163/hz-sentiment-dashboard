Dit boek is geschreven door de Ierse Emma Donoghue en was genomineerd voor de Booker Prize 2010.
Het boek is geschreven vanuit het gezichtspunt van de 5-jarige Jack, die verwekt, geboren en opgegroeid is in een kamer waar zijn moeder gevangen is gehouden. Zijn wereld is Kamer. Het boek is goed geschreven, niet overdadig sentimenteel en zelfs met de nodige humor. Je wordt zonder problemen in de wereld van Jack meegenomen. Zijn begrip van zijn beperkte wereld is voor ons zeer invoelbaar, zeker omdat we de grotere wereld als referentie hebben. 
Na hun ontsnapping leert Jack deze grotere wereld kennen. Als lezer krijgen we een beeld van hoe onze beleving wordt bepaald door de wereld zoals we die om ons heen ervaren. Een boeiende beleving.