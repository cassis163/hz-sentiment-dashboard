Een goed geschreven boek, het levensverhaal van Ayaan Hirsi Ali. Ongelooflijk wat zij bereikt heeft en wat een kracht ze heeft. Ze strijdt ergens voor en die strijd maakt het leven voor haar niet makkelijk. Ze vraagt de hulp van de hele wereld om iets aan de vrouwenonderdrukking in de hele wereld te doen. Ze citeert regelmatig stukken uit de Koran die vrouwonvriendelijk zijn. Die citaten waarop zij reageert leveren haar heel wat bedreigingen op. Ze gelooft in de kracht van het vrije denken en haar streven is dat mensen niet alles klakkeloos aannemen wat zij lezen. En dan doelt ze vooral op de Koran. Kinderen die hele Arabische stukken uit hun hoofd moeten leren terwijl ze niet weten wat ze eigenlijk leren. Toch heeft ze ook veel positiefs te melden, ziet ze vooruitgang en meldt ze zaken uit de Koran die zij wel als positief ervaart. Het boek heeft op mij veel indruk gemaakt.