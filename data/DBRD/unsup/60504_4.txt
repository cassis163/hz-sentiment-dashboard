Dit boek is er weer een uit het genre wat ik tegenwoordig graag lees! Dystopisch verhaal!
Lena is een jonge meid van bijna 18 jaar oud. Als je in deze wereld de ziekte Amor Deliria Nervosa krijgt, kun je het wel schudden. Je zult eraan sterven. Er is een Behandeling voor. Als je 18 jaar wordt krijg je die. De ziekte is dus: Verliefdheid.
Er is in deze wereld geen plaats voor liefde. Mensen worden behandelt zodat ze nooit meer verliefd worden en weinig gevoelens meer hebben. Je mag bijvoorbeeld niet genieten van muziek, PoÃ«zie,dansen of gewoon tot over je oren verliefd zijn. Daar staan ernstige straffen voor. Als je toch wordt gesnapt kom je in de Crypten terecht als Sympathisant. Er zijn ook de Onwaardigen: mensen die ervoor kiezen om nooit de Behandeling te ondergaan. Zij leven in de Wildernis, buiten de hekken van Portland. Mensen die worden gesnapt op weg naar de Wildernis, krijgen de doodstraf.
Lena wil dolgraag de Behandeling krijgen, totdat ze verliefd wordt op Alex. Dan verandert de wereld op slag. Zal ze de ziekte overleven? Ze komt er achter dat alles wat haar, haar hele leven verteld is gewoon gelogen is. Wil ze veilig en gevoelloos verder leven of wil ze gelukkig zijn met Alex, voor zolang het nog kan? Het is heel romantisch maar ook echt goed spannend. Leest als een speer! Deze wereld is zo eng. Ik denk niet dat de mensheid beter wordt zonder liefde. Ik weet het wel zeker van niet. Als er daar een kind valt en bloed mag je als moeder zijnde je kind niet troosten. Straks denken ze dat je een sympathisant bent! Liefde doet rare dingen met je hart, dat zal ik als eerste toegeven. Maar dat maakt ons juist mensen, dat je gevoelens hebt. Ja, liefde kan je hart eruit rukken. En er zijn mensen die sterven aan een gebroken hart of de liefde niet meer aankunnen. Dat gebeurt ook in het echt, in onze eigen wereld. Maar deze mensen zijn echt gehersenspoeld door onder andere het Boek van sssssttttt! Echt een origineel verhaal wat je wel aan het denken zet. Het eindigt met een cliffhanger, dus je wilt snel boek twee lezen, dat garandeer ik je! 4 sterren****