Vreemdgaan levert vreemde situaties op, dat is iets wat zeker blijkt uit dit boek. Een van de hoofdpersonen komt tussen haar vriendin en diens echtgenoot in te zitten. Dan is een affaire niet meer zo spannend, dan wordt het best wel eng.
Absoluut, het einde van het boek is onverwacht, ook onrealistisch, maar juist daarom zo leuk. Het maakt het boek net wat meer dan gewoon een thriller. Waarom zou in een boek per se alles echt moeten kunnen gebeuren? Juist het over het randje van de realiteit gluren, geeft direct zo veel meer mogelijkheden, geeft dat extra deurtje waarachter een heel andere waarheid blijkt te zitten. Dit is een interessant, spannend boek dat ik met veel plezier gelezen heb.