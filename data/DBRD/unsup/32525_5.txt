Je volgt het leven van de 19-jarige Elodie, een getalenteerde cello studente in Verona (Italië) op het conservatorium in 1943. Hoe zij is opgegroeid, waarom haar ouders in Verona wonen en van wie zij de liefde en passie voor klassieke muziek en het bespelen van haar cello heeft. De Tweede Wereldoorlog komt steeds dichterbij en Elodie wordt snel volwassen en vervult met haar cello een belangrijke rol in het verzet. Wie kan ze vertrouwen en op welke manier kan ze belangrijke informatie doorspelen?

De hoofdstukken over Elodie worden afgewisseld met het levensverhaal van Angelo, student medicijnen in Genua, wordt verliefd op Dalia en wordt door de oorlog uitgezonden naar Ethiopië. Tijdens zijn afwezigheid overlijdt zijn (inmiddels) vrouw tijdens de bevalling van hun eerste kind. Hij komt gebroken terug uit Afrika en wordt later huisarts in Portofino.

Wanneer zullen Elodie en Angelo elkaars pad kruisen?

De schrijfster slaagt er erg goed in om de tijd van de oorlog af te wisselen met het liefdesverhaal van de hoofdpersonen, de sfeer en de omgeving worden uitgebreid beschreven, je waant je echt in Italië.

Het is een echte aanrader voor iedereen die van oorlogsroman houdt en wil lezen dat ook in een ander Europees land veel werd geleden in het verzet.

Ook was ik onder de indruk van het dankwoord van de jonge schrijfster, haar inspiratie om deze roman te schrijven en al die mensen die haar geholpen hebben en haar uitgebreide research, heel bijzonder dat dat allemaal vooraf gaat aan de totstandkoming van deze roman.