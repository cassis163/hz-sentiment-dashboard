Een prachtig boek over Ada. Ada is een meisje dat thuis verwaarloosd en mishandeld wordt door haar moeder omdat ze kreupel zou zijn. Ze zou niets kunnen. Wanneer de tweede Wereldoorlog op 3 september uitbreekt in Engeland, worden alle kinderen in Londen geÃ«vacueerd naar het Platteland. Ada zou niet mee mogen met haar broertje Jamie, maar zij weet door doorzettingskracht te ontsnappen. Ze komen terecht bij een oude vrouw die de kinderen niet wil hebben, maar hen wel liefdevol opvangt. De kinderen zijn de redding voor Susan, die worstelt met het verlies van haar vriendin Betty. En Susan is de redding van de kinderen omdat zij ontdekken dat er ook liefde in de wereld bestaat. Al gaat dit proces moeizaam. Ada en Jamie moeten langzaam aan wennen dat ze liefde krijgen, maar ook dat ze zich aan regels moeten houden en in Jamie's geval, naar school moeten. Ada sluit vriendschap met een pony en leert voor hem zorgen.
Ik vind dit boek zo goed omdat het historische perspectief goed klopt. Er is door de schrijver goed gekeken naar de geschiedenis in het Engeland van de Tweede Wereldoorlog. Ook accepteren Ada en Jamie niet gelijk Susan en ook Susan moet moeite doen om de kinderen te accepteren.
Ik vind dit boek een echte aanrader. Het is niet een prachtig sprookje dat de kinderen bij een liefhebbende pleegouder terechtkwamen, maar de acceptatie ging langzaam.
Ook het historische perspectief is goed. Ik heb van dit verhaal genoten en las het bijna in een keer uit.