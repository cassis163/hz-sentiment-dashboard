Zijn we niet allemaal,op zoek naar een beetje liefde? Volgens Petra Vollinga maakt het niet uit of je nu jong bent of oud, gedumpt of alleenstaand, homo of hetero, iedereen is op zoek naar liefde.

Dat is dan ook het uitgangspunt in deze originele roman. Per hoofdstuk maken we kennis met een van de zes totaal verschillende personages en mogen we als lezer meeleven met een bepaalde periode in hun leven. Op het eerste gezicht hebben de personages niets met elkaar te maken, maar met ieder nieuw hoofdstuk wordt er een lijntje uitgezet. Deze bijzondere opzet zorgt ervoor dat het boek geen moment verveeld, constante wisseling van personages houden het verhaal fris en boeiend.

Dat gegoten in een heerlijk feelgood verhaal, in een luchtige stijl geschreven, maakt dat ook zwaardere themaâ€™s prima blijken te passen binnen een feelgood verhaal, zonder dat het geforceerd overkomt. Diversiteit alom, een mooie weerspiegeling van de mens van nu.

Het is mooi om te zien hoe de personages zich ontwikkelen. Ze zijn allemaal op een cruciaal punt in hun leven en moeten een keuze gaan maken. Weloverwogen maken ze die keuze en slaan een nieuw pad in, een pad vol liefde.

Hallo liefde is een heerlijke roman met realistische gebeurtenissen rondom zes, op het eerste gezicht willekeurige, personen, die gedurende het boek veel meer met elkaar te maken hebben dan was verwacht.