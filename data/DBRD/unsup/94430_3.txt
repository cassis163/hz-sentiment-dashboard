Toen ik dit boek in handen kreeg om te recenseren voor Dizzie.nl kwam direct de herinnering terug aan mijn moeder en schoonmoeder die veel boeken van Gerda van Wageningen gelezen hebben. Ook ik heb vroeger wel eens boeken gelezen van haar. Zij schreef meer dan honderd boeken. Ook tijdens het lezen van dit boek kwamen die herinneringen terug. De historische achtergronden van de arme plattelandsgezinnen. Het niet kunnen trouwen met personen uit een hogere of lagere stand. Allemaal ingrediÃ«nten die in dit boek terug komen. De schrijfstijl is prettig leesbaar en vlot. Het verhaal is niet heel ingewikkeld. Liefde, verdriet, zorgen, armoe, rijkdom. Coby Dingemanse en haar vader en 2 zussen krijgen in dit boek hier allemaal mee te maken. De armoede waarin zij leven en dan toch een zwerver te eten geven en later correspondentie onderhouden met deze zwerver op het moment dat hij opnieuw naar Veenhuizen gestuurd wordt voor 3 jaar om daar in gevangenschap arbeid te verrichten. Vinden de zussen een geschikte echtgenoot en kunnen zij evengoed voor hun ouder wordende vader zorgen?
En hoe verder met de zwerver? Gerda van Wageningen weet dit allemaal op een warme en prettige vlot leesbare manier te verwoorden. Heel veel spanning geeft het niet, maar de gevoelens van de hoofdpersonen worden goed verwoord. Een heerlijk boek voor tussendoor om even lekker bij te zwijmelen met een historische plattelandsachtergrond.