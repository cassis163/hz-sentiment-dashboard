De Amsterdamse profiler Lot van Dijk is naar korps Twente geplaatst.
Na enkele maanden saai werk wordt een lijk van een meisje ontdekt en even later een tweede.
Lot gaat, met haar collega's die nog niet gewend zijn aan zowel een profiler als een vrouwelijke rechercheur, achter de dader aan.

Door de korte hoofdstukken leest het makkelijk weg. De hoofdstukken wisselen in perspectief van slachtoffer, dader en Lot. De hoofdstukken die vanuit slachtoffer en dader wisselen ook in tijd waardoor niet direct duidelijk is of iets in verleden of heden speelt, soms verwarrend maar uiteindelijk houdt het de lezer bij de les en wordt alles wel duidelijk.

Het geheel voelt wel wat on-nederlands aan door het gebruik van een profiler en een seriemoordenaar.
Waarom Lot als profiler "gewoon" politiewerk in Twente moet doen is niet duidelijk geworden.
De karakters zijn prachtig en karakteristiek uitgewerkt al blijven er vele vragen over omstandigheden en gebeurtenissen in de levens van de hoofdpersonen onuitgewerkt. Dat geeft het gevoel dat Zomermeisjes het eerste boek is uit een reeks met Lot van Dijk als hoofdpersoon.

Niet perfect geschreven maar niettemin wel heel goed, vooral doordat de personen zo realistisch beschreven worden en omdat Jobien subliem de lezer mededogen kan laten voelen met de dader.
Kom maar op met het volgende deel!