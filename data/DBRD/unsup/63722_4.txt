Na de Melt Down geldt het recht van de sterkste in Concordia. Het recht van de Alkeiden. Rovend trekken zij door het land en stelen de dierbare Stympha’s van het Vogelvolk. Tijdens zijn zoektocht naar de vogels beleeft Falco spannende avonturen en ontmoet hij nieuwe vrienden. Pas als hij samenwerkt, kan hij de vijand verslaan. En dan merkt hij dat de vijand veel gevaarlijker is dan hij aanvankelijk dacht…
Falco en zijn beste vriend Tycho gaan de strijd aan met de Alkeiden. Ze laten het niet gebeuren dat hun geliefde land Concordia beroofden bezet wordt. Ze komen in dit verhaal in verschillende gebieden in hun wereld, die soms veel weg heeft van de onze. Er leven verschillende soorten mensen en wezen. De leukste en bijzonderste wezens zijn wel de Stympha’s. Deze vogels hebben ijzeren klauwen en eten vissenogen.. Het zijn de huisdieren van de Moerasmensen waar Falco en Tycho toe behoren. Ze hebben een bijzondere gave…
Je leert de jongens kennen als beste vrienden, die elkaar altijd blijven steunen. Ondanks dat hun karakter niet helemaal worden uitgediept kan je je goed in hun verplaatsen. Je maakt hun avontuur echt mee.
Er komen heel veel andere personages in het verhaal voor, de ene is wat meer aansprekend dan de andere. Naast Falco en Tycho vind ik de dames Adelle, Muriel en Sterna het leukst. En de Stympha’s natuurlijk.
Het verhaal begint met een spannend eerste hoofdstuk. Je voelt meteen dat er iets aan de hand is in Concordia en je wilt weten hoe het verhaal verder loopt. Er volgt een heel groot middenstuk met de avonturen van Falco en zijn vrienden. Door de vele personages en de verschillende werelden is het niet een boek om in een keer uit lezen. Het eind is zeker niet voorspelbaar. Ik heb wel het idee dat er nog een vervolg op kan komen.
Volgens de schrijfster is het een Young Adult boek, maar ik vind het meer geschikt voor jongere kinderen van 10-13 jaar. Zij vinden dit waarschijnlijk een spannend avonturenverhaal.