Dit is het tweede deel met Commissaris Omer. Commissaris Omer onderzoekt op de planeet Soleil, ook wel de circusplaneet, het neerstorten van een transportschip. Hij komt allerlei bonte circus en Mora, een zwervend ruimtevolk, tegen en langzaam ontrafelt het verhaal rondom het ongeluk.

De wereld die Langbeen schets deed mij denken aan de oude SF verhalen uit de jaren 70 en 80. Ze zet een kleurrijke planeet neer met net zo'n bonte bevolking erop. Omdat ze veel aandacht aan de setting geeft sneeuwt het verhaal, de ontrafeling van het mysterie, onder en is Commissaris Omer meer een bijfiguur dan een hoofdfiguur die actief bezig is met het waarom en hoe. Ik kan dit ook geen detective noemen, het valt meer onder een avontuurlijk verhaal, waar de aankleding belangrijker is dan het verhaal.