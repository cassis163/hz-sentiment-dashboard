Breng me terug
Auteur: B.A. Paris
Uitgever: Ambo|Anthos
Nederlandstalig
ISBN 9789026342943
juli 2018

--------Het was er verlaten, afgezien van de auto waarover ik jullie al heb verteld, die vlak naast het toiletgebouwtje geparkeerd stond. Toen ik naar de toiletten liep, passeerde ik een man en ongeveer een minuut later hoorde ik een auto wegrijden.
Ik zag dat Layla niet meer in de auto zat toen ik terug kwam.
Wanhopig schreeuwde ik haar naam omdat ik haar nergens kon vinden. Ik haalde een zaklantaarn uit de achterbak omdat ik haar wilde zoeken.-----

Tijdens een rondrit door Frankrijk blijkt Layla verdwenen te zijn na een sanitaire stop op een parkeerplaats. Haar vriend Finn wordt door de politie gezien als verdachte.

Inmiddels heeft Finn een nieuw leven opgebouwd met de zus van Layla, Ellen.
Op zijn werk wordt hij gebeld door Tony Heddon, een rechercheur die Finn heeft ontmoet nadat hij is opgepakt voor de verdenking van de moord op Layla.
Tony vertelt dat Finn's vroegere buurman Thomas, Layla heeft gezien bij de cottage waar ze ooit samen woonden.

Als Finn thuis komt van zijn werk zit Ellen op de bank met iets in haar hand.
Het is een Russisch poppetje een matroesjka. Finn kent de betekenis van het poppetje. Het is iets wat Ellen en Layla vroeger deelden.
Ellen is er van overtuigd dat Layla dit poppetje, wat ooit verdwenen was, terug heeft gebracht. Ze weet zeker dat Layla nog leeft en het haar zo duidelijk wil maken.

Het verhaal speelt zich af in het heden met Finn, Ellen en hun vriendenkring.
In de hoofdstukken van vroeger lees je hoe Finn en Layla elkaar ontmoet hebben.
Het begin van het boek vond ik spannend.
Alleen hoe verder ik las, hoe eentoniger ik het vond.
Het draaide alleen nog om de Russische poppetjes en de jacht op een verward persoon. Er gebeurde niet veel meer voor mijn gevoel.
Het verhaal vond ik vreemd eindigen.
Erg ongeloofwaardig. Jammer.
Ik vond het ook geen thriller maar een roman met een tikkeltje spanning.
Omdat ik de eerdere boeken van BA. Paris wel spannend vond, ging ik er vanuit dat dit boek het ook zou zijn.
Ik vind “Breng me terug” 3* waard.

Rotterdam, 26 juni 2018
Annemarie
Met dank aan #LiteraireThrillers dat ik mee mocht doen aan de #Buzz actie.