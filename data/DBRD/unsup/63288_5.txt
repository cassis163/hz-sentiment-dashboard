Als voorproefje op de M&G en leesclub van Bekraste zielen van R.J. Ellory, het boek Een stil geloof in engelen gelezen. Wauw wat een boek. Joseph Vaughan neemt je tijdens zijn laatste levensuurtjes mee in een terugblik van zijn leven. Je wordt meegezogen in een lawine van gevoelens en emoties, je bent getuigen van zijn onschuldige jeugd, verdriet, angst, mooie aandoenlijke momenten, liefde en leed. Je voelt de onmacht en onrechtvaardigheid en uiteindelijk ook gerechtigheid. Het boek is fictie, maar leest als een autobiografie. Het plot is niet echt super spannend, maar weet je van het begin tot het einde te boeien. R. J. Ellory kan componeren met letters, schilderen met woorden en beeldhouwen met zinnen. Wat mij betreft een ware literaire kunstenaar.
Ik ben benieuwd of R.J. Ellory dit schrijvers niveau in zijn andere boeken weet te evenaren, zo wil ik er wel meer lezen. Het boek krijgt van mij de welverdiende dikke 5 sterren.