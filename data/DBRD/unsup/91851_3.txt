'Voor je weggaat' is het belangrijk eventuele ruzies uit te praten. Dit hebben we allemaal al wel eens gehoord of gedacht. Voor Zoe wordt het nalaten hiervan op een dag een nachtmerrie als haar man Ed door een verkeersongeval plots uit het leven wordt gerukt.
Het verhaal kijkt vanuit het heden terug op het leven van Zoe, naar haar jeugd, haar studententijd, haar vriendschappen, hoe ze Ed heeft leren kennen en wat zij samen hebben doorgemaakt. Ondanks een aantal tegenslagen is de liefde tussen Ed en Zoe erg sterk. Het feit dat Zoe en Ed niet zwanger raken ondanks een zwaar IVF traject zorgt er voor dat relaties veranderden met name ook tussen Zoe en Ed.
Zoe zou terugkijkend graag situaties anders aanpakken, de vraag is krijgt ze daar ook de kans voor?

Het verhaal leest snel en makkelijk. Dit komt door de sprongetjes in de tijd, het taalgebruik en de personages die aanspreken. De spanning zit met name in het feit dat je graag wil weten of Zoe echt deze tweede kans krijgt en de toekomst kan be√Ønvloeden.
Ergens vond ik de verhaallijn wel wat voorspelbaar desalniettemin heb ik het boek met plezier gelezen.

Ik vond het citaat van G. Bomans erg treffend voor het verhaal 'Voor vriendschap is de tijd een bondgenoot, voor de liefde een gevaar'.