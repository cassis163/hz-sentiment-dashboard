Dit boek wordt door de schrijfster op haar website gratis als e-book aangeboden, wat meteen de reden is waarom ik het gelezen heb, omdat deze aanpak me nieuwsgierig maakte.

Sietske Scholten hanteert een vlotte pen, maar hier en daar vond ik de zinswendingen of het woordgebruik wat vergezocht.

Het verhaal zelf zit vrij goed in elkaar. Er gebeuren een paar ongeloofwaardige gebeurtenissen, en ook bepaalde reacties van de personages zijn wat vreemd, maar over het algemeen zit de plot goed in elkaar. Het einde is op zijn minst verrassend te noemen, en sterk gevonden (nadat je een aantal keer op het verkeerde spoor bent gezet).

Voor mij een vlot tussendoortje, vandaar drie sterren.

(jammer genoeg werd de tekst niet al te goed nagelezen, zo kwam ik een dt-fout tegen -sorry, daar ben ik nu eenmaal gevoelig voor-, en nog een aantal typfouten)