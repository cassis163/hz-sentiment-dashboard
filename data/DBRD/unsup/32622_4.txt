Ik moet toegeven dat ik aangenaam verrast was over de inhoud. Het is geen kanjer van een boek maar je krijgt een complete indruk van wat nu eigenlijk overspel is.
De cover is prachtig. Een goed gekozen foto met duidelijk lettertypen. Het plaatje klopt helemaal.
Het is een verscheidenheid aan verhalen die ofwel humoristisch, positief, informatief, verhelderend, openhartig, poëtisch, schokkend, eerlijk, verrassend, verdrietig of mooi zijn. De verhalen gaan over allerlei soorten relaties niet per definitie man-vrouw. Dat maakt het zo goed vind ik. En ze bekijken overspel vanuit verschillende standpunten.
Ik vond de opbouw van het boek heel aangenaam lezen. Enkele verhalen worden afgewisseld met een interview waarin altijd dezelfde vragen worden gesteld, die de geïnterviewde dan eerlijk beantwoordt. Het gaat hier over mannen en vrouwen van verschillende leeftijden.
Daartussen zitten ook telkens feiten over overspel. Ik heb heel wat bijgeleerd. Wie pleegt overspel? Monogamie, onnatuurlijk? Hoe kom ik in de gelegenheid om vreemd te gaan? Wat zijn de signalen als je partner vreemd gaat? En nog veel meer vragen die opkomen als je te maken krijgt met overspel.
De bundel kan je gewoon lezen om de verhalen of als je op zoek bent naar kennis of je het zelf te maken gehad met overspel. Kortom iedereen kan er wel iets in vinden.
Ik bleef achter met een positief gevoel na het lezen. En dat is ook de bedoeling van deze bundel. Een heldere kijk op alle aspecten van overspel.