Nieuwsgierig begon ik aan deze politieroman. Tom woont een dorp verder dan mijn woonplaats en het feit dat ik alle plaatsen herkende waar hij over schrijft, maakte het verhaal zelfs nog een beetje spannender voor mij. En tijdens het lezen van het boek, was ik zeer geboeid.
Het verhaal was onvoorspelbaar, ik had geen idee wie in dit speurverhaal de dader zou kunnen zijn en keek gespannen uit naar de ontknoping van dit best complexe plot. Tom schrijft meeslepend.
Kortom, dit boek bezorgde me een goede en spannende tijd. Ik kan hem zeker aanraden.