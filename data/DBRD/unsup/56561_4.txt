De heilige Rita vertelt het verhaal van Paul. Paul is geboren en opgegroeid in een klein dorp waar de mensen weinig open staan voor ontwikkeling en vernieuwing. De bevolking is vooral gericht op hun familie en hun eigen gemeenschap. Ze zijn daarin zorgzaam en trouw naar elkaar toe. Noaberschap staat hoog in het vaandel.
De gemeenschap is belangrijk, zij vormt voor de inwoners een veilige haven tegen de buitenwereld waar gevaar op de loer ligt.

De moeder van Paul heeft hem en zijn vader als kind verlaten. Moeder heeft zich bevrijdt van de knellende banden van het dorp, het huwelijk en het moederschap.
Dit vertrek heeft grote gevolgen voor Paul . Paul was zeer gehecht aan zijn moeder die hem bij elke stap in de “boze” buitenwereld begeleidde. Het vertrek van moeder maakte dat Paul zijn angsten niet kan overwinnen. Hoewel ook Paul zijn dromen heeft is hij door de emotionele wonden van zijn jeugd niet in staat geweest deze ten volle waar te maken. Het boek laat op een prachtige manier zien hoe een leven op een positieve en negatieve manier beinvloedt kan worden door familie en vriendschapsbanden.