Jack Angel is de droomman van elke vrouw. Hij is knap, attent en heeft een goede baan als advocaat . Grace is charmant, elegant en valt als een blok voor Jack. Een match made in heaven.
Na hun droomhuwelijk laat Jack echter al snel zijn masker vallen. Het perfecte koppel bestaat alleen voor de buitenwereld. Wat er achter de gesloten deuren gebeurt ...

Het boek wisselt tussen het verleden en het heden. In het begin is dat wel zinvol omdat je als lezer wat meer te weten komt over Jack en Grace. Later vond ik dat wel jammer omdat de terugblik in het verleden het heden te veel voorspelde.
Naarmate het verhaal vorderde, kreeg ik steeds meer het gevoel dat de gebeurtenissen nogal over the top waren.
Hoewel het verhaal me niet echt kon bekoren, werd ik wel nieuwsgierig of Grace in staat zou zijn om haar huidige leven met Jack te veranderen.

Wat mij betreft weer een voorbeeld van een overhyped boek.