Het eerste deel van deze familiekroniek beschrijft de veelvoud aan personages van de uitgebreide familie en het personeel. Dit alles tegen de achtergrond van het Engelse platteland, de verschillende milieu ’s en een dreigende oorlog. In het boek door de volwassenen ‘ de Situatie’ genoemd. Het boek komt langzaam op gang, er lijkt veel basisinformatie eerst te moeten worden gedeeld alvorens het verhaal kan beginnen. Het boek is geschreven in zeer wisselend tempo. Het ene moment krijgt de lezer, bij wijze van spreken, informatie tot drie cijfers achter de komma en een volgende episode wordt op hoofdlijnen beschreven. Doordat vanuit verschillende personen wordt geschreven krijg je een goed beeld van karakters en van de ontwikkeling die ze doormaken. Ook tussen de regels valt veel te lezen waardoor het ene personage meer sympathie krijgt dan een andere. Het boek eindigt met een open eind en op een moment dat de lezer denkt “nu gaat het beginnen”.
Voor mij 4 sterren waard.