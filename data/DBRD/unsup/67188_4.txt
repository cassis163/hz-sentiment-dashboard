Joop Hamelink gaat bij zijn ouders op bezoek. Werkbezoek deels, want zijn vader runt een detectivebureau, Eyewitness genaamd, die lezers van Familiegeheimen en/of Bloedband zeker kennen. Heeft Joop iets te maken met de vondst van botten bij graafwerkzaamheden aan de nieuwe zeesluis in Terneuzen botten? Of is hij betrokken bij het onderzoek naar moord van zes maanden eerder. Toen was Erik in het donker van de nacht op weg naar huis en trof een man die er verdacht uit zag en zich zo ook gedroeg. Een inbreker? Erik probeerde zich doodstil te houden, maar het geritsel van de bladeren verried hem. Erik heeft het met zijn leven moeten bekopen. Het ziet er niet naar uit dat deze zaken iets met elkaar te maken hebben, dus Joop benadert ze een voor een. De botten blijken van een baby te zijn en behoorlijk oud. Maar er wordt een interessant voorwerp gevonden bij de overblijfselen: een barnstenen engeltje. Een voorwerp als dat duikt later ook op andere plaatsen op. Het wordt nog interessant, vindt Joop. Intussen heeft zijn vriend inspecteur Theo de Rooij hem benaderd: kan Joop eens contact leggen met Linda Francken, de archeoloog die betrokken is bij de zaak van de baby? Er is ingebroken in haar huis. Bij Linda hoort Joop over het overlijden van haar moeder en het verdwijnen van haar zus. Die zou in een sekte ergens zitten, maar laat niets van zich horen. Linda vraagt Joop het een en ander uit te zoeken, maar hij voelt zich er niet echt prettig bij. Intussen is zijn vaders gezondheid er niet beter op geworden, zijn moeder maakt zich grote zorgen. Maar vader Hamelink wil niets weten van rustig aan doen, ook niet wat drank betreft, en hij is een whizzkid op de computer. Zonder hem zou Joop niet veel verder komen. Terwijl het verhaal zich langzaam ontvouwt, krijgt de lezer veel informatie mee over Zeeland, over het verleden, toen er zich van alles afspeelde aan de grens van Nederland-BelgiÃ«, en over de watersnood, terwijl in het heden er die geheimzinnige sekte is, waar maar weinig leden zijn. Is Katrina daar inderdaad? En dan is er nog het raadsel van die barnstenen engeltjes. Stof genoeg voor de nieuwsgierige lezer. Het is een vrij ingewikkeld verhaal, maar doordat er vaak pauzes ingelast worden en ook de detective alles dan weer op een rijtje zetten, is het goed te volgen. Het is een thriller in de zin dat er akelige moorden plaatsvinden, maar het is vooral een lekker vlot verhaal met een goede spanningsboog, waarin de couleur locale en speurders die gewoon mensen zijn en fouten maken, zorgen voor een onverwachte gemoedelijkheid. Toch zijn er af en toe onverwachte wendingen waardoor de spanning er in blijft.