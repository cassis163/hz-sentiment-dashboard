Ik had het geluk dat ik voor qreative minds een gast recensie mocht schrijven over het boek Drakenkruid van Jeroen Vreijling.

Het was een boek dat mij meteen al trok door de prachtige kaft, maar toen ik begon met lezen ging de door Jeroen beschreven wereld gelijk voor mijn ogen leven. Deze wereld is zo levendig beschreven dat het voelt alsof je er zo in kan stappen. Als je eenmaal in het verhaal zit, is het ook lastig om het boek weer weg te leggen en door plottwisten blijft het boek je ook verbazen.

Er wordt geschreven vanuit verschillende personages. Een schrijfstijl die je in mijn ogen wel moet liggen. Het was voor mij daarom in het begin best even wennen dat je vanuit verschillende personages leest. Maar toen ik eenmaal gewend was aan deze manier van schrijven las het heerlijk weg.

Zoals ik al zei wordt de wereld mooi beschreven en is het verhaal spannend, wel zou ik dit boek aanbevelen aan het jongere publiek (tieners-young adult). Een genre waar ik zelf nog erg van geniet, omdat het fijn is dat niet alles zo complex in elkaar steekt.

Dus als je een keer een uitje wilt maken in een spannende nieuwe wereld, raad ik dit boek zeker aan.