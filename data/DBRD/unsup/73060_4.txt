Moira heeft juist een echtscheiding achter de rug én een zwaar financiële kater nadat ze van fraude beschuldigd is. Inwonend bij haar zus probeert ze haar leven terug op de rails te krijgen.
Finn heeft tijdens een online pokertornooi enkele miljoenen gewonnen en voor hem is iedere dag hetzelfde.
Op een avond ontmoeten ze elkaar en blijven ze door elkaars gedachten malen.
Na veel heimelijke pogingen hoe het aan boord te leggen Finn weer te zien gaat Moira een ochtendje joggen voor zijn deur en struikelt ze letterlijk en figuurlijk zijn leven binnen. Denkt ze.
Een weekend verder zijn ze onafscheidelijk en tijdens een zoektocht naar haar mobiel vindt Moira allerlei foto’s van zichzelf op Finns computer. Foto’s waar ze geen weet van heeft.
En daar begint het verhaal van Finn.
Kismet is een liefdesroman, niet minder maar zoveel meer. Een mooi liefdesverhaal over twee mensen die duidelijk voor elkaar bestemd zijn maar waar het lot toch de draak mee steekt en nog geen klein beetje.
Kismet is een lovestory zonder melig te zijn met dat tikje mysterie waarbij je blijft lezen en wil weten hoe het verhaal afloopt.
Zonder twijfel is Kismet een prachtdebuut waar ik dik 300 pagina’s lang van heb genoten.
Stefan Tetelepta heeft een vlotte, aangename schrijfstijl en hij mag me zeker contacteren als zijn tweede boek klaar is om gelezen te worden.

Rating: 4,5/5