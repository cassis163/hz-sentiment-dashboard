Ik was dolblij dat ik dit boek voor jullie mocht lezen van Harper Collins…. Alleen duurde het zo lang voor dat ik dit boek uit had! Ik had het zo druk met mijn werk dat ik nauwelijks toekwam aan lezen, terwijl ik het echt een geweldig boek vind!

Je leest dus over Ten, een meisje dat Ongebonden is. Je leeft een Eerste leven – je mensen leven op Aarde – en komt dan terecht in het Eeuwige leven. Dat laatste leven leef je in het Koninkrijk van Myriad of Troika, daar teken je in je Eerste leven een contract. Ten is dus Ongebonden, heeft geen contract getekend omdat zij niet weet in welk Koninkrijk zij thuis hoort. Beide Koninkrijken zijn echter met elkaar in oorlog en zitten achter Ten aan. Zij heeft een speciale ziel die beide Koninkrijken bij zich willen hebben.

Ten is echter een nuchter en feitelijk persoon. Alles weegt zij af. Voordelen, nadelen, menselijke relaties en beslissingen in het Eerste leven. Ten’s ouders willen dat zij bij Myriad tekent. Om dat voor elkaar te krijgen hebben ze Ten opgesloten in Prynn, een inrichting waar Ten wordt gemarteld en waar ze proberen haar zo te dwingen tot een contract met Myriad. Haar nieuwe celgenote Bow is een Troikaan en probeert haar alle voordelen van Troika in te laten zien. Ten is echter erg volhoudend. Tot dat ze Kilian tegen komt.

Kilian is een knappe jonge die bij Myriad heeft getekend. Lang, knap, goed gebouwd, prachtige ogen. Ten begint dan ook langzaam voor hem te vallen… Tot dat alles veranderd in een grote chaos. Wie kan ze vertrouwen? Wanneer kan Ten eindelijk de keus maken? En waarom is zij zo belangrijk?

Ten is een heerlijke nuchtere meid die een ontzettend grappige, realistische en soms ook hilarische manier van denken heeft. Ik kon me meteen inleven in haar persoonlijkheid en wilde Ten ook graag leren kennen. Zij heeft een ontzettende tweestrijd: doe ik wat mijn ouders willen of wat ik wil? En wat wil ik eigenlijk? Heerlijk herkenbaar bij een jongvolwassene en daarom ook erg prettig om te lezen (hetzelfde geldt voor een aantal mede gevangenen. Je haat ze en houdt van ze!).

Het Eerste leven is een nieuw soort YA waar wel de bekende love-triangle in zit. MAAAAAR dat maakt niet uit. Want dat betekend dat er een hoop knappe kerels zijn om over te lezen! Bovendien is de reactie van Ten op deze mannen ook altijd best hilarisch en erg herkenbaar.

Het concept van een leven na de dood op de manier zoals Gena die in dit verhaal beschrijft vind ik zelf erg interessant en uniek. Je leest natuurlijk wel vaker over tweede levens en ondoden in YA boeken, maar dit is anders. Je Eeuwige leven hangt af van je Eerste leven, maar in je Eerste leven moet je al de koers van je Eeuwige leven bepalen. Zou jij voor je 18e al weten welk pad jij de rest van je Eeuwige leven wilt bewandelen?