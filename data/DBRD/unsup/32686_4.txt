Karen Saunders is een schrijver voor kinderen en tieners. Ze heeft allerlei boeken geschreven over onder andere zeemeerminnen, feeën, tieners, superhelden enz. Ze heeft op haar website tien grappige feiten over zichzelf staan en een kort interview over zichzelf. Kijk even op www.karensaunders.co.uk Suzy D is een serie. Het eerste deel Suzy D in de puree werd op 26 mei 2015 gepubliceerd. Het boek heeft 343 pagina's. Het boek is te koop als hardcover voor €14,99, als paperback voor €10,00 en als e-book voor €9,99.
Het verhaal gaat over Suzy D. Ik Suzy Dilletjes (nee niet Billetjes) trek rampen aan als een magneet. Zo heb ik mezelf onsterfelijk belachelijk gemaakt bij de voetbalwedstrijd van mijn vriendje Danny. En mijn zus wil dat ik op haar bruiloft een limegroene jurk aantrek. Over voor gek staan gesproken! En dan nog iets: er zit een nieuwe jongen in mijn klas en help wat is hij sexy! Als ik te lang in zijn ogen kijk, ga ik nog domme dingen doen... Gelukkig is mijn beste vriendin Mirthe er ook nog! Hardop lachen met dramaqueen Suzy! Lezen vanaf ca 12 jaar.
Ik word heel vrolijk van de omslag. Mijn dochter van 12 jaar heeft het boek eerst gelezen en vond het een heel leuk boek! Ik was ook wel benieuwd en ik vond het ook een heel leuk boek! Ik ben benieuwd naar de rest van de serie. Het is echt een aanrader! Ik geef het 4 sterren!