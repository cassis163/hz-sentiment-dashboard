Wie heeft zichzelf weleens afgevraagd wat het nut is van duiven en wat zij dagelijks doen in je tuin of in het park? Duiven hebben een hele nuttige taak: ze vangen boeven, vleermuisjagers en redden een kermis van een stinkbom. Dat had je vast niet achter duiven gezocht!

Duif Rots, de kleine blauwe vogel op de omslag, is een meester in vermommen en samen met zijn vrienden Curly en Pozzie lost hij mysteries op. Waarom? Rots en zijn vrienden vinden dat ze mensen moeten redden van gevaar en enge situaties moeten oplossen.

In het eerste deel, het grote kruimelraadsel, stelt Rots zijn medebewoners op de boerderij voor. Ze vinden Rots maar een uitslover. Rots trekt zich daar niets van aan en gaat samen met Grootkropper, de oude duif, het raadsel oplossen. Een beetje eng vindt hij dat toch wel, maar met Curly en Pozzie erbij wordt door gebruik van hilarische op elkaar afgestemde tekst en illustraties, een heus duivenhoofdkwartier, niet samen delen en een beetje spanning plus chocola, het vreemde verdwijnen van de kruimels in het park tot een goed einde gebracht. In het tweede deel is er een vreemde vleermuisvanger en dan blijkt er een gevaar op de eetmarkt in deel 3. Er is veel te bekijken tussendoor het verhaal in dit eerste deel van ‘Echte duiven vangen boeven’.

Dit boek heeft heel veel zwartwittekeningen en is zeker geschikt voor stripboekliefhebbers.
Het heeft een vrij drukke opmaak, maar wel lettertypen die goed te lezen zijn. Het boek is overzichtelijk ingedeeld in drie verhalen met afzonderlijke hoofdstukken die ongemerkt in elkaar overlopen. Voor de jonge lezer die niet van lange stukken tekst houdt, zal dit zeker een aanrader zijn en heeft deze ong. 8-jarige wel een heel groot boek in handen. De verhalen bevatten humor, lezen vlot weg en voor de fans: in maart komt het tweede deel in de winkel!