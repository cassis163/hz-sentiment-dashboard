Dankzij de Boekerij mocht ik dit boek in voordruk lezen en bespreken waarvoor dank.

Toen ik de cover voor het eerst zag, wist ik meteen dat het een grappig, luchtig boek zou zijn door de roze kleur en de afbeelding van het varkentje. Was wel een beetje bang dar het een kinderboek zou zijn.

Milo woont tesamen met zijn moeder en oma nadat zijn vader er vandoor ging met zijn secretaresse. Na een brand neemt zijn moeder de beslissing om oma in een rustoord onder te brengen.

Ondanks zijn oogziekte, waardoor zijn zicht stilaan verminderd, merkt hij snel op dat het daar niet pluis is. Tesamen met de Syrische kok Tripi en milo's varkentje Hamlet probeert hij bewijzen te verzamelen en oma weer thuis te krijgen.

Persoonlijk heb ik het boek graag gelezen maar soms ging het voor mij niet diep genoeg in op de gebeurtenissen : de vlucht uit Syrië, illegaliteit, financiële problemen van een alleenstaande moeder, wantoestanden zorgsector,...

Omdat het boek vooral vanuit het standpunt van Milo wordt beschreven, worden sommige situaties nogal naïef en gemakkelijk opgelost.

Toch heb ik het boek drie sterren gegeven omdat het vlot las, het grappig was, ik benieuwd was naar de afloop van het verhaal en omdat het, ondanks de probleemsituaties, het toch een feel-good boek was.

Een leuk, amusant en grappig boek dat zich vlot laat lezen !