Een heerlijk boek om te lezen, hoe een jonge man uit Afrika zijn droom om naar Groenland te gaan verwezenlijkt. Zijn gehele reis beschrijft hij op een geanimeerde manier. Hij vergelijkt de gebruiken van de Groenlanders met die van zijn eigen stam. Wat zijn de overeenkomsten en verschillen. Dit allemaal op een beschrijvende, niet oordelende manier. Leuk om zo zelf ook kennis te maken met de verschillende gebruiken van Groenland en van Togo (geboorteland van de schrijver). Omdat het boek al wat ouder is, is het niet geheel duidelijk wat er nu in het modernere Groenland nog van de beschreven Groenlandse gebruiken bewaard is gebleven.