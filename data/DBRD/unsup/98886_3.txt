Zoals op de cover vermeldt staat "De seksuele escapades van een beroemde schrijver, een jonge journalist en een adembenemend mooie dragqueen-prostituee". Zo kan je kort samenvatten waar Bangkok Confidential over gaat.
Geen dik boek, maar meer dan genoeg, waar de auteur Eddie Woods, zijn schrijfkunsten neerpent over zijn vriendschap met Tennessee Williams.
Beroepshalve is de auteur een veelbereisd dichter, schrijver en journalist en dat merk je. Zijn schrijfcapaciteiten gaan net dat ietsje verder dat iemand onderscheidt van het neerpennen van een roman of van een literair werk. Langs de andere kant zag ik toch wel enige vergelijking met het werk van Tennessee Williams zelf.
Verder moet je zeker geen al te bekrompen geest hebben om dit boek te lezen aangezien het leven in Bangkok en de decadenties in het homo/dragqueen-milieu in de verf wordt gezet.
Een waargebeurd verhaal over de zinderende memoires van de auteur is op zich een meesterwerk qua vertelkunst, maar kon me spijtig genoeg niet genoeg boeien om een volgend werk van Eddie Woods te lezen.