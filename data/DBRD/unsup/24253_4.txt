Isa Maron﻿ #Galgenveld #DeNoordzeemoorden, #Deel1

Isa bracht in 2008 haar eerste boek uit, haar debuut Passiespel. Het boek won de prijs voor beste vrouwenthriller in dat jaar. In 2010 schreef zij Verboden verleden en Vrij zwemmen en in 2011 verscheen Schaduwkant.

Toch zijn er nog mensen, ja ze bestaan, die haar werk nog niet kennen. Daar gaat met haar recentelijk verschenen thriller Galgenveld zeer zeker verandering in komen. Bij een grote Nederlandse krant zit het boek in de zaterdageditie als bookazine. In 3 delen, in een opgave van maar liefst anderhalf miljoen exemplaren.

Zelf las ik het boek. Hierin maken we kennis met Kyra Slagter, een meisje van 19 jaar, studente, leergierig en nieuwsgierig. Ook maken we kennis met de vlotte en eigenzinnige rechercheur Maud Mertens. Kyra droomt van een toekomst bij de recherche en wanneer er een gruwelijke moord plaatsvindt is ze er dan ook als de kippen bij. Dit tot ergernis van de recherche. Dan speelt er bij Kyra ook nog mee dat haar zusje al lange tijd spoorloos verdwenen is. Hebben de moord en de verdwijning iets met elkaar te maken?

Isa brengt ons een verhaal met veel humor, spanning, actualiteit en we begeven ons in Amsterdam, Texel langs de Noordzee en ook neemt het verhaal ons nog mee op een buitenlands tripje. Dit alles heerlijk vlot geschreven, met veel, soms gruwelijke details. Vanaf hoofdstuk 1 weet Isa je in 61 hoofdstukken constant te blijven boeien. Veel hoofdstukken eindigen met een cliffhanger zodat stoppen geen optie is en je vaak op het puntje van je stoel zit.

Achterop het boek staat geschreven dat Isa zich met de Noordzeemoorden definitief bij de beste thrillerschrijfsters van Nederland mag voegen. En dit kan ik met een volmondig JA !!! beantwoorden.
Wat een enorm dikke aanrader, We Want More!!! Gelukkig volgen er nog 3 delen, want Galgenveld is het eerste deel uit een serie van 4. En ik kan dan ook niet wachten om te lezen hoe het verder gaat met Kyra en de rest van de personages!

4 hele vette ★★★★