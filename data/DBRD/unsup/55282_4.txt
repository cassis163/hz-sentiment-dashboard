Ik vond het een bijzonder maar prachtig boek. Het verhaal is mooi en verdrietig tegelijk. Soms enorm realistisch, maar de grote lijn van het verhaal is onwaarschijnlijk. Ik vind het mooi dat je echt meegesleept wordt in de beleving van Corey en zelf angst krijgt voor Lost Creek.
Ik hou van de mysterie die het boek in zich draagt. Uiteindelijk vind je de antwoorden waar je al die tijd op wacht, maar het is geen zoetsappig einde.
Af en toe raakte ik de draad kwijt omdat er heen en terug in de tijd gegaan wordt en er een aantal vreemde passages tussen zaten die ik niet kon plaatsen. Verder een fijn boek, moeilijk weg te leggen als je er eenmaal in zit.