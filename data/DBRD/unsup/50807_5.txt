Ik heb een nieuwe favoriete schrijfster gevonden voor momenten dat ik even iets luchtigs wil lezen.

In dit boek volgen we Bea, die gedurende tien jaar dezelfde droom heeft over haar ware liefde. Op een dag vindt ze deze man in het park en gaat de relatie aan. Echter gaat het niet zoals het in haar dromen gaat... Bea woont samen met drie anderen in een huis en werkt in een boekenwinkel. Haar beste vriend is Henry met wie ze ook samen in de boekenwinkel werkt.

Ik vond het heerlijk lezen, het is luchtig, het is grappig en voornamelijk ook feelgood waar ik van houd. De laatste tijd las ik boeken die mij minder boeide of waarvan ik geen zin meer had in lezen. Dan is dit het perfecte boek dat mij heeft geholpen.