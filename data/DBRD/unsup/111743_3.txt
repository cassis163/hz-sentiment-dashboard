Detective Rasbach en zijn hulpje Jennings zijn terug. In het debuut van Shari Lapena, The Couple Next Door, onderzochten ze de verdwijning van een baby. In A Stranger in the House zijn ze op zoek naar een moordenaar. Opnieuw speelt een buurvrouw een belangrijke rol.
Een tweede boek weer een succesnummer laten worden nadat het debuut zo'n enorme bestseller is geworden, valt niet mee. En al mag dit tweede boek iets minder zijn qua spanning, toch is het een lekker 'tussendoortje', heel geschikt om de zinnen even te verzetten.
Hoofdpersonen zijn Karen en Tom Krupp, en hun buurvrouw Birgid. Karen is huisvrouw en partime boekhouder, Tom is accountant. Wanneer Tom op een avond wat later dan gewoonlijk thuis en verwacht dat het eten klaar staat, blijkt zijn vrouw niet thuis. De deur staat open, het licht is aan en haar handtas met portemonnee ligt binnen. Karen is verdwenen. Ze heeft te hard gereden en haar auto total-loss gereden. Ze ligt in het ziekenhuis en kan zich niet herinneren wat er gebeurd is. Lijdt zij aan geheugenverlies of doet ze alsof? Wat gebeurde er precies die avond? Karen, Tom Ã©n Rasbach blijven twijfelen over wat er gebeurd is.

Naarmate het verhaal vordert, komt de lezer te weten wat er gebeurde in de nacht dat Karen verongelukte. De schrijfster weet de lezer kundig mee te nemen in de gedachtenspinsels van de hoofdpersonen.
Lapena schrijft korte zinnen en gebruikt korte hoofdstukken zonder dat er sprake is van cliffhangers. Einden van hoofdstukken lijken willekeurig gekozen. Het aantal personen in het verhaal is beperkt. Dit alles maakt dat het boek heel gemakkelijk leest.
Nadeel van het kleine aantal personages is dat het aantal verdachten daarmee ook klein is. Hun eventuele motieven worden al snel duidelijk, waardoor de lezer halverwege het boek kan concluderen hoe de plot in elkaar zit. Nadat dit voor de lezer duidelijk is geworden, laat de schrijfster de personages zelf ontdekken hoe de zaak in elkaar zit. Niettemin weet Lapena met een verrassend einde te komen.
Shari Lapena deelt de kunst van het gebruiken van een onbetrouwbare verteller - in dit geval Karen - om daarmee de lezer telkens op het verkeerde been te zetten met thrillerauteur Ruth Ware. Deze laatste is sterk in het beschrijven van omgeving en karakters. Lapena mist dit, over de plaats of omgeving waar A Stranger in the House speelt, geeft zij weinig of geen informatie. Daarentegen is Lapena sterker in het vasthouden van actie vanaf begin tot einde.
Zal detective Rasbach en weer een buurvrouw in Lapena's volgende thriller opduiken? Uit haar eerste twee boeken valt niet op te maken of Rasbach terugkeert. Beide boeken zijn niet geschreven als onderdeel van een serie, waarbij Rasbach hoofdpersoon is.