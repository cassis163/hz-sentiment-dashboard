Mattias is dood. Zoveel is duidelijk als je begint in het boek. Wat dit voor impact heeft op de mensen die hem na staan ontdek je tijdens de korte hoofdstukken van het boek. Sommige mensen willen eigenlijk niet verder, anderen ploeteren zo goed als kwaad voort. En er is één verhaal, waarin ik de hele persoon Mattias niet tegenkwam. Ja, ook dat komt voor en dat was voor mij even confronterend. Hoewel niet ieder hoofdstuk evenveel impact heeft, vind ik het boek wel zeer beeldend weergeven hoe verschillende mensen op hun eigen wijze met een zelfde situatie omgaan. Heel knap hoe de schrijver via de verschillende verhalen de lezer toch laat achterhalen wat er nu precies gebeurd is.
Waarom drie sterren en geen vier? Ik vond de verhalen net te kort om een realistische diepgang te hebben. En dat is bij zo'n gevoelig onderwerp als dit een gemiste kans.