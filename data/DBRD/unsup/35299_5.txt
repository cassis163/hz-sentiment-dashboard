Dit boek heeft heel veel met me gedaan. Ruim achttien jaar geleden overleed mijn eerste man. Ik bleef achter met twee kleine jongens, die te klein waren om hun vader te missen.
Hij was bijna valkenier. Hij moest nog voor een speciale commissie verschijnen en dan zou hij zijn eigen roofvogel mogen houden.
Regelmatig ging ik mee en maakte ik kennis met de echte valkerij. Niet te vergelijken met de commerciÃ«le roofvogelshows maar echt in de natuur.
Het boek heeft mij diep van binnen geraakt. Wat ik niet kon beschrijven wat ik daar meemaakte in het veld, is haar gelukt. Ze heeft mij een groot cadeau gegeven. Mijn man was geen prater, hij probeerde dingen te laten zien in zijn foto's, schilderijen, wandelingen in de natuur en het bedrijven van valkerij. Het staat in dit boek zwart op wit. Het was alsof ik terug stapte in de tijd en ik hoefde alleen maar te kijken naar het schouwspel. Ze heeft mij een klein stukje teruggegeven van wat hij zijn kinderen had willen leren. Met geen enkel ander boek wat ik het afgelopen jaar heb gelezen is dit te vergelijken.