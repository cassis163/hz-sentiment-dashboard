Bij het zien van de cover verwacht je een duister verhaal te gaan lezen, een verhaal vol met intriges en geheimen. Alleen als brildrager had ik moeite om de rode tekst op de achterkant te lezen. Als die één of twee tinten lichter was geweest, dan was die beter leesbaar. Misschien een idee voor een volgende druk?
Gelijk bij het lezen van de proloog wordt je nieuwsgierig, wil je verder lezen. Je wilt weten over wie het gaat, hoe die persoon daar is gekomen en waarom.
Elk hoofdstuk wordt verteld door een ander persoon, waardoor je een goed beeld krijgt van de gebeurtenissen, maar ook de personen zelf beter leert kennen. Vrees niet dat het onduidelijk is wie er aan het woord is, want boven elk hoofdstuk staat wie er aan het woord is.
Tijdens het lezen krijg je te doen met bepaalde personen omdat ze koste wat kost erbij willen horen, voor anderen kan je alleen maar bewondering hebben omdat ze opkomen voor anderen en aan anderen kan je alleen maar een grote hekel hebben om wat ze hebben gedaan.
Op het moment dat je denkt te weten welke kant het opgaat of wie de hoofdschuldige is, blijkt het verhaal een totaal andere wending te krijgen en blijkt een van de hoofdschuldigen een totaal ander persoon te zijn, eentje die je nooit had verwacht. Toch, als je het verhaal goed leest, dan had je al een vermoeden kunnen hebben.
Voor velen zal het verhaal (deels) herkenbaar zijn. Een ieder die ooit gepest is op school, weet hoe het voelt omgepest te worden. Alleen kan het voor de kinderen die heden ten dage gepest worden, vele malen erger zijn dan voor de kinderen die van voor het internet-tijdperk en voor hen kon het al erg zijn. Dit boek belicht dat heel goed. Ook een van de bekende Nederlanders is goed erin verwerkt. Je hoort hem op zijn bekende manier praten, drammen. Het is goed dat de auteur dit onder de aandacht heeft gebracht zodat men kan zien wat de gevolgen van pesten kunnen zijn. Zeker heden ten dage, dat iedereen met een smartphone alles kan opnemen, online zetten en ermee kan chanteren. Dat ook scholen en ouders allerter zouden zijn en het serieus nemen als iemand zegt dat die gepest wordt of dat er iemand gepest wordt.

Lees verder op https://surfingann.blogspot.nl/2017/10/bloedzusters-mariska-kool.html.