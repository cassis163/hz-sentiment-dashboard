Het Emperium is een groot rijk, maar er is iets aan de hand! Er hangt oorlog in de lucht. Ook gebeuren er vreemde dingen….Ichtus doet onderzoek naar de planeten en denkt te weten wat er aan de hand de hand is. De mensen hebben het steeds vaker over Schimmen en Schaduwen die tot leven komen. Kun je een schaduw nog wel vertrouwen? Het Emperium lijkt wel steeds gewelddadiger te worden. Ook verdwijnen er mensen van de een op de andere dag…Zelfs schepen lijken van de aardbodem verdwenen. Je wilt echt weten wat er aan de hand is.

Het boek heeft voor mij echt een middeleeuwse sfeer. Een mix van historische fantasy ( beetje Game of Thrones gevoel kreeg ik ervan) met fantasy en een tikje SF ( Door de planeten die een grote rol hebben in het verhaal). Het is apart en niet in een hokje te stoppen. Dus ik noem het historische fantasy. Misschien heb ik dan een nieuw genre uitgevonden, maar het kan zo in de kast staan naast Game of Thrones. ( Dit komt ook mede, door het middeleeuwse gevoel en alle Huizen in het verhaal. Het doet me dus denken aan G.O.T als het om een genre gaat, maar het is anders en origineel).

Je volgt een aantal personages en ziet hun belevenissen door hun ogen. De Keizerlijke Prinses Guineve en haar vriendin Faya komen in moeilijkheden. Ze zijn hartsvriendinnen. Verraad ligt op de loer aan het hof. Deze twee jonge meiden zijn goed op papier gezet. Ik vind het echt sterke meisjes. Faya is een van mijn favorieten. En ik haar verhaallijn een van de leukste.
Jalt en Borak zijn mijn andere favorieten. Ze zijn geheel onverwachts vrienden geworden en doen alles voor elkaar. Borak is de beste zwaardvechter en iedereen kent hem. Jalt is een jonge jongen, maar Borak maakt een man van hem. De vriendschap tussen deze jongen en man is heel bijzonder, ze gaan voor elkaar door het vuur.
De rechter daar krijg ik de kriebels van, wat een enge vent.
Er zijn vrij veel personages, maar het is niet verwarrend. Ik vond Hera Goud ook een goed personage. Zij groeit echt in het verhaal. En een vrouwelijke strijder is ook iets, waar je als vrouw trots op kunt zijn. En voor de mannen is het iets anders. Ze is nogal een mooie vrouw, dus als je er nu een beeld bij krijgt, dan kun je ook genieten! Maar ze wordt zeer goed beschreven, dus dat moet lukken!
Raymond Voss ( vossenkop) vond ik ook een personage, kon mijn vinger er niet echt opleggen. Er is iets met hem.

De gevechten zijn ook levensecht beschreven. Daar hou ik van. Soms behoorlijk bloederig en grof. Het taalgebruik is ook verschillend. Omdat er zoveel personages zijn, is dat afwisselend. Het dialect vond ik ook erg leuk tussendoor. Elk personage praat weer anders. En vaak herken je ze ook aan hun taalgebruik. Je hoeft dan niet eens te lezen, wie het zegt, want dat weet je al.

Zwaarden, Schepen, Samenzweringen, Intriges, Planeten en magie een heerlijke mix om er een spannend avontuur van te maken. Ik was echt in het Emperium. Lol, Als boekenliefhebber zit er nog iets in……Het geloof en de god in dit verhaal: Pagan. Zijn volgels houden niet van boeken. Een aantal horrormomentjes, waar je boekenhart boos van gaat kloppen!!!!!!!!! Het is niet mijn geloof, laat dat duidelijk zijn.

De tijdslijn is echt apart. Je moet het goed in de gaten houden! Het loopt niet helemaal gelijk. Tegen het einde komen er een aantal tijdslijnen samen. Als je de maanden en jaartallen niet begrijpt. Achterin staat een goede uitleg. Ook over de valuta en heel veel andere begrippen. En een namen/ woordenlijst met personages, plaatsen enz. Dit vind ik echt een aanvulling voor als je het even niet meer weet. Daar had ik zelf geen last van. Ik vond het echt heerlijk lezen en werd echt in het boek gezogen. Ik kan je wel een goede tip geven: Hou de landkaart bij de hand! Er komen veel plaatsen voorbij. En als je die even opzoekt, weet je precies welk personage waar is. Dat is echt een toevoeging in je verbeelding en dat is erg leuk om precies te weten waar ze allemaal zijn!

De Titel gaat je helemaal duidelijk
worden. En is ook echt goed gevonden! De cover is gewoon prachtig en precies zoals ik me voorstel. En als je goed oplet, dan kom je de stad tegen in het verhaal, die voor op het boek staat. In de rechter hoek zie je een soort ronding, dat is de rode planeet. En de kleuren op de cover zijn ook perfect. Dat kom je ook tegen in het boek. Het zijn details, die een grote rol hebben in het boek. Hoe of wat, dat moet je echt zelf gaan beleven!

Het plot is echt sterk! Daar zit een goede verrassing in. Ik zag het niet aankomen. En het einde is natuurlijk vrij open. Er komen nog meer delen! Daar moet ik nu op wachten…Ja, het voelt echt als moeten, omdat ik graag meteen verder zou willen lezen. Maar ik weet heel zeker dat het, het wachten waard gaat zijn!

(ik ben het dus absoluut niet met de 2** recensie eens).