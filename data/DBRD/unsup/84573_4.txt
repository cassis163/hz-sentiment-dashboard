HELE dag pinda's pellen dat is wat Pim doet. Zijn stiefoom Stef EET ze de hele dag. Die oom heeft ook een pinda-kanon. Pim pelt en pelt. Op maandag moet hij karrenvolpinda's halen en komt dan langs de sloop. Een speeltuin voor de fantasievolle uitvinder Pim. Hij maakt hulpjes. Robots. Vriendjes van Pim maar ook van stiefoom Stef?

Een ontzettend leuk goed eerste leesboekje. Kees de Boer heeft kleurige, fantasievolle tot de verbeelding sprekende illustraties gemaakt. Tjibbe Veldkamp een leuk goed lezend verhaal voor de beginnende lezer geschreven en gedrukt in het lettertype dat kinderen graag hebben. Niet saai, niet flauw, beetje spannend, gewoon leuk en met humor.

Dit is een deel uit de serie Tijgerlezen voor beginnende lezers van 5 tot 9 jaar. Samen lezen kan nu al met de groep 3 leerling, hoe gezellig!

Binnenkort komt er een 'avi-boekje' uit met illustraties van Kees de Boer, Agent en Boef - Lol in de lucht. Aanraders.
Wat zijn wij rijk in Nederland met zoveel leuke beginnende leesboekjes.