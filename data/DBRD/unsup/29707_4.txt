Wanneer Zoe haar man Ed verliest door een stom ongeluk is ze kapot van verdriet. Hun huwelijk had zijn beste tijd gehad, ze hadden vaak ruzie. Nu Ed er niet meer is wenst ze dat ze alles anders had gedaan. Zou hij dan nog hebben geleefd?

De fictieve roman Voor je weggaat is het geslaagde debuut van Clare Swatman. Hierin beschrijft ze het ontroerende verhaal van een jonge vrouw; Zoe, die de liefde van haar leven na lange omwegen krijgt, maar helaas ook weer kwijtraakt. Tijdens een periode van diepe rouw valt ze op haar hoofd en komt ze in het ziekenhuis terecht. In die periode beleeft ze en aantal specifieke dagen die belangrijk waren voor de relatie tussen Ed en haar werkelijk opnieuw.

Hoewel de rode draad van het verhaal behoorlijk droevig is heeft deze roman toch een vrij hoog “feel good” gehalte. Het hoopvolle verhaal pakt, toont de kwetsbaarheid en kracht van de mens en de mooie aspecten van de liefde. Voor je weggaat leest vrij vlot weg en hoewel het einde van het verhaal vrij voorspelbaar is laat de roman in het algemeen een positieve indruk achter