Het boek heb ik aangeschaft via een actie van Nadine Barroso op Faceboek. De originele cover sprak mij erg aan en mijn exemplaar is nog gesigneerd ook.

Het verhaal wordt op verschillende manieren verteld. Aan de hand van krantenknipsels, haar dagboek en het verhaal kom je stap voor stap meer te weten.
Tessa is op de vlucht. Op de vlucht voor "Hem".
Uit angst voor "Hem" veranderd ze regelmatig van identiteit en slaat ze steeds weer op de vlucht. De manier waarop het verhaal zich ontplooid maakt dat je echt wilt doorlezen.Heb je in het begin nog veel vragen, gaandeweg wordt alles duidelijk, tot de cirkel rond is.
De schijfwijze van Nadine is erg prettig, je wordt het verhaal ingezogen en vooral de laatste paar pagina's waren voor mij de reden waarom het boek nog even bleef na sudderen.
Ik heb ervan genoten en kijk al uit naar het volgende boek van haar