Vol verwachting keek ik uit naar de komst van de "thriller van 2012". Na wat vertraging door meneer Bruna kwam het boek dan toch. 
Deon Meyer heeft met 13 uur een boek geschreven waarin je de spanning voelt die de politie ook moet hebben in de tijd dat ze het meisje moeten vinden. Met elke bladzijde die je omslaat wordt dit boek spannender. Intrigerend is hoe Deon Meyer duidelijk weet te maken hoe, ondanks de maanden van nuchterheid, de drank toch elk moment aan zijn jasje trekt.
Ook knap is het hoe hij erin slaagt om de situatie in Zuid Afrika duidelijk te maken, zonder er een politiek pamflet van te maken of er een heleboel uitleg aan te wijden.

Deon Meyer wisselt razendsnel van perspectief tussen de hoofdpersonages, waardoor je gedwongen wordt om door te lezen en niet kunt wachten op het volgende boek.......