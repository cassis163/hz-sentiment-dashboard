Wij zijn onze herinneringen. Maar wat als dat niet waar is? Dat niet te bewijzen is? Wat betekent dat voor je leven?

Peter een wiskundig genie heeft zijn hele leven beschermd opgebouwd met wiskunde. Wiskunde is wat hem houvast in deze wereld van angst voor hem geeft. Daarnaast is zijn tweelingzus Anabel ontzettend belangrijk voor hem en in zijn vriendin Ingrid heeft ie een lotgenoot in angstaanvallen gevonden.
Maar dan wordt zijn hele leven inene op de kop gezet. Zijn moeder wordt neergestoken en zijn zus verdwijnt spoorloos terwijl hij op de vlucht is voor een angstaanval.
En wat doe je dan als inene niets meer waar lijkt te zijn en je eigenlijk ook niet meer op wiskunde kan vertrouwen want wat is nog waar en wat te bewijzen?
Kan je op je eigen herinneringen vertrouwen of blijkt alles niet te zijn wat het is?
En wat zou jij dan doen, kan jij de angst de baas worden?

Een adembenemend verhaal wat je in 1 keer wilt uitlezen en elke keer als je denkt te weten wat het volgende gaat zijn blijkt het weer totaal anders te zijn.
Een verhaal waar ik bepaalde gedachten bij had toen ik het voorstuk las, maar die compleet anders liep. Goed in elkaar gezet, lekker weglezend en psychisch zet het je behoorlijk aan het denken.
Ook nog leuke wiskundige raadsels om op te lossen.

Wat mij betreft een echte aanrader! En krijgt daarom van mij een terechte 5 sterren!