Bij het lezen van dit boekje valt me meteen de schrijfstijl van Daphne Deckers op. Het is duidelijk herkenbaar als een boekje van haar hand. To the point, met humor en volop relativerend, kijkt ze naar haar kinderen en haar eigen doen en laten. Herkenbare situaties voor elke moeder staan beschreven in dit boekje. Het proces van loslaten begint al als de kinderen hun eerste stapjes doen. Daphne heeft het mooi beschreven. Bekeken vanuit het liefdevolle hart van een moeder die haar kinderen tegen alles wil beschermen maar weet dat ze recht hebben op hun eigen fouten. En ze daarbij met moeite stapje voor stapje los laat, totdat ze uitvliegen. En dan pas ervaren dat de veilige thuishaven best een fijne haven was waar ze nog regelmatig even aanmeren voor wat aandacht.

Een vlot boekje, gemakkelijk leesbaar en volop herkenning! Mooi is het beeld op de kaft van de uitvliegende parapluutjes van de paardenbloem. Als uitvliegende kinderen die klaar zijn voor hun eigen reis.