Wat heerlijk om de laatste twee delen van de Rani Diaz serie achter elkaar te kunnen lezen. Na Gotcha meteen in Carta begonnen. Was er in Gotcha één van de verhaallijnen niet afgesloten, wat ik erg jammer vond, gelukkig in Carta was dit niet het geval.

Carta begint super heftig, een paar keer slikken. Zeker geen boek voor tere zieltjes. De carta moordenaar schuwt geen middelen tijdens zijn moorden. Maar waarom gebruikt hij die lugubere technieken? Ik vond wel dat sommige moorden, vooral op die op Moon, enorm heftig waren. Terwijl er ook moorden waren die vrij “netjes” werden gepleegd.

Ik nam een chirurgische zaag.

De tanden ervan beten zich gretig een weg door het borstbeen heen.

Opgewonden keek ik naar het kloppende hart.

Rani Diaz, die hoofdinspecteur moordzaken is in Mechelen heeft een druk gezinsleven. Haar gezin bestaat uit haar vriend Frederik, hun dochtertje Rune en het jongere zusje van Rani, Romy. Het is moeilijk haar drukke baan en gezinsleven te combineneren en geregeld botst dit met Frederik, die ook een drukke praktijk runt. Gelukkig hebben ze een vaste oppas Belle en kunnen ze geregeld op de moeder van Frederik terug vallen.

De boeken uit de Rani Diaz serie zijn als stand-alone te lezen want in alle boeken wordt teruggeblikt op vorige boeken en hoe het gezin van Rani zo is geworden. Ik ben super enthousiast over de hele serie en vind dat Sterre erg gegroeid is in haar schrijfstijl.

Al met al weer een heerlijk boek wat ik niet kon weg leggen, maar ik ben wel heel blij dat het verhaal totaal aan de fantasie van Sterre Carron ontsproten is, anders zat ik nu met een dode blog collega Moon.

Leuk dat Sterre in het boek Carta personages heeft gebruikt die echt bestaan. Bij de presentatie van Carta zat de moordenaar in de zaal, maar Sterre wilde deze niet bekent maken. Nu ik weet wie de moordenaar is, kijk ik toch anders naar deze normaal gesproken sympathieke man, met wie ik een leuk babbeltje maakte tijdens de presentatie van Carta.

4half-stars

Schrijfstijl 5
Leesplezier 4
Plot 4
Spanning 5
Originaliteit 4
Psychologie 5