Mijn exemplaar telde meer dan 900 blzn.! (e-book)
Het bleef wel boeien, omdat Couperus nu eenmaal een topschrijver is.
Prachtige beschrijvingen van de Hollandse weersomstandigheden en van de natuur, in zijn gekende bloemrijke taal. Als Couperus een donkere stormachtige dag in de herfst beschrijft, dan voel je jezelf aanwezig in die donkere dag, dan hoor je de wind gieren en zie je de kruinen van de bomen heen en weer zwiepen, in de laan met statige herenhuizen.
Ook de sociale contacten van de burgerij in Den Haag worden boeiend beschreven.
En toch, mààr 4 sterren en geen 5, omdat het allemaal te veel uitgesponnen is en omdat hier (in mijn exemplaar) wel een zeer verouderde taal wordt gehanteerd. Dat was bij Eline Vere en De stille kracht anders.