Origineel gepost op mijn blog http://coffeendcookie.wordpress.com

Ik kreeg dit boek thuisgestuurd tijdens de Feelgood Leesclub van Hebban. De leesclubs van Hebban zijn zo leuk om mee te doen, zo goed geregeld en vaak zijn het boeken die ik echt heel graag wil lezen. Als je dus op zoek bent naar een leuke leesclub, kijk dan even op deze website.

Jojo Moyes is – by far – mijn favoriete schrijfster. Ik smulde van Voor Jou en Vier Plus Een en dus kon ik niet wachten tot ik dit boek in handen kreeg. Ik had het erg druk en dus had ik wat moeite met in het boek te komen. Ik heb ontdekt dat dit niet komt door het boek, maar door mijn eigen leven.

Ik merkte wel meteen dat de schrijfstijl van Moyes weer prachtig was. Ze schrijft op een bijzonder beschrijvende manier, met poëtisch geformuleerde zinnen die je toch het gevoel geven dat je een luchtig boek leest. Ik denk dat dat haar charme is, iets wat in elk boek van haar voor komt.

De twee verhaallijnen zijn zorgvuldig gekozen, dat merk je aan alles. Als Sophie en Liv in dezelfde tijd hadden geleefd, zouden ze beste vriendinnen kunnen zijn. Ik merk dat ik het verhaal van Sophie een stuk leuker vind, omdat ik wat meer zin had in een verhaal over de Eerste Wereldoorlog, maar het verhaal van Liv was ook zeker om te smullen.

De personages zijn allemaal erg realistisch. Ik vond zelf Edith en Mo de leukste personages. Ik vind het prachtig hoe Moyes de personages niet stereotype weet te maken. Elk personage heeft zijn of haar slechte en goede kanten, maar niets is ‘logisch’. Het is net als hoe het in het echte leven is.

Het boek leest als een trein. Ze houdt je in haar greep en je wilt alleen maar doorlezen, zodat je weet hoe het verder gaat. Vooral Sophie’s verhaal intrigeerde me zo erg, hoe is het nu echt afgelopen met haar? Moyes weet je alsnog te laten schrikken op bepaalde momenten als je eigenlijk de hoop al had opgegeven.

Het einde was een beetje vreemd, maar dit kan ik helaas niet vertellen zonder iets te verklappen. Maar het einde was wel erg goed! Dit boek is niet mijn favoriet van Jojo Moyes, maar hij is zeker weer een van mijn favorieten van deze maand. Als je houdt van een verhaal uit de Eerste Wereldoorlog, gemixt met het heden, dan is dit een super boek voor je! De personages zijn levensecht en makkelijk in te leven, de schrijfstijl van Moyes is zoals gewoonlijk prachtig! Ik raad dit boek zeker aan! (: