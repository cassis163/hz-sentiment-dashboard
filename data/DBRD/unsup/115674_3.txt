Hoeveel mannen van 40+ met een bierbuik en een onfris gebit (Van In) zouden niet zwichten voor de charmes van een 25-jarige halfgodin (Hannelore Martens)? Andersom kan ik het mij moeilijker voorstellen, maar in een boek kan het natuurlijk allemaal. Gelukkig wordt er in dit verhaal nog niet teveel de nadruk op gelegd, maar ik hou mijn hart al een klein beetje vast voor de volgende Aspes die ik ter hand zal nemen. En dat zal ik doen, want Het vierkant van de wraak is een zeer degelijke thriller (en voor een debuut zéér zeker)! Dus dat smaakt naar meer. Zoals een Duvel.