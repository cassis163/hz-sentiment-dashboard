Dit was weer eens een Stephen King op zâ€™n best. Lekker mysterieus met een vleugje moraal. Deze novelle doet me denken aan Harten van Atlantis. Gwendy wil afvallen voordat ze naar de middelbare school gaat en rent daarom dagelijks de Suicide Stairs op. Op een dag wordt ze door een vreemde man met een bolhoedje aangesproken, meneer Farris. Hij heeft een knopenkist voor haar. Hij denkt dat zij de knoppenkist goed kan beheren. Gwendy neemt hem aan en verstopt hem thuis in een holle boom.
Het verhaal zuigt je mee in de gedachten van Gwendy en hoe zij worstelt met de knoppenkist. Zal ze hem gebruiken of niet. Doet hij het wel. Stephen King en Richard Chizmar vertellen dit verhaal prachtig en indringend, in een echte Stephen King stijl. Het verhaal is spannend, verrassend en mysterieus. Je weet nooit wat je kunt verwachten. Richard Chizmar is voor mij nog onbekend, maar ik ben nu toch ook wel nieuwsgierig om een boek van hem te lezen.