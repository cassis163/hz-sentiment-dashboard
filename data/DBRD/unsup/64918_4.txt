In dit boek reist Angela Guttman van Mumbai terug naar Miami. Ze zit naast Jane, die om haar vliegangst te beteugelen, Angela vraagt om te vertellen. En Angela verteld het verhaal van haar jeugd aan Jane. Maar ondertussen praat ze voor zichzelf ook tegen Theo, haar zoon. 10 Jaar geleden waren ze samen in Mumbai, in het Taj Mahal hotel, wanneer er een terroristische aanslag wordt gepleegd. Een gebeurtenis die haar leven totaal zal veranderen.

Het eerste deel van het boek was erg verrassend, boeiend geschreven. Knap hoe de schrijfster de beleving van Angela weer neer te zetten, zonder dat het saai of langdradig wordt. Maar tegen het einde sluipt dat er toch in. De opzet van het boek en het verhaal deed me enigszins denken aan "Tonio" van A vdr Heijden, maar het is makkelijker te lezen en het raakte me minder.

Het boek is te lezen als roman, maar heeft ook filosofische trekjes. Daar is overheen te lezen, maar net zo makkelijk even bij stil te staan. Is toeval toeval? Herhaalt de geschiedenis zich steeds opnieuw? En heeft alles een bepaald effect tot gevolg.
Een prettig, bijzonder boek, met veel plezier gelezen.