Paul De Bruyn werkte 35 jaar voor het dagblad Gazet van Antwerpen als redacteur buitenland, chef buitenland en eindredacteur. Fatale vriendschap is zijn tweede thriller.

Fatale vriendschap speelt zich af in Antwerpen en gaat over de plotselinge verdwijning van Jasper Colman, de zoon van de politicus Philippe Colman. Wanneer hij en zijn vrouw erachter komen dat Jasper is verdwenen, wordt Philippe gekozen als lijsttrekker van Antwerpen. Jasper is niet bereikbaar en wanneer ze bij zijn kamer gaan kijken, is deze totaal geru√Øneerd. De tweelingzus van Jasper heeft een soort visioen gehad waarin zij iemand in vlammen zag opgaan in een vervallen loods. Enige tijd later wordt er inderdaad een verkoold lichaam gevonden in een verlaten loods. Jaspers ouders vrezen dat het Jasper betreft, maar de vaststelling van de identiteit van het lijk laat op zich wachten. Wanneer ook Jaspers drugsverslaafde vriend Anton wordt vermist, wordt het duidelijk dat er een verband bestaat tussen de verdwijning van Jasper en Anton, het drugscircuit waarin Anton zich begeeft en het gevonden lijk in de loods. De Antwerpse politie zoekt naar antwoorden rondom het verkoolde lijk en de verdwijning van Jasper en Anton.

De Bruyn heeft een fijne schrijfstijl. In het boek worden spannende passages afgewisseld met minder spannende passages. Fatale vriendschap is een fijne thriller, maar de personages hadden beter uitgewerkt kunnen worden en er had wat meer spanning kunnen worden toegevoegd.