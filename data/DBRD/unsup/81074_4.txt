Wat moet je doen als het grootste bezit dat je hebt, je dochter, vermoord wordt en het onderzoek van de politie levert niets op. Je weet voor de rest van de leven dat de dader vrij rond loopt en nog dicht bij je in de buurt kan zijn ook. Je grijpt alle mogelijkheden aan om er achter te komen wie het gedaan heeft. Koste wat het kost. Zo dacht dr. Davis Moore er ook over. Via zijn professie als specialist op het gebied van fertilisatie bedenkt hij een geweldig maar illegaal plan. De vraag is alleen of dit wel de juiste aanpak geweest is...

Werkelijk een prachtig boek!! Je wordt de hele tijd in de greep van het verhaal gehouden. Een prachtig verhaal en heel ingenieus hoe alles uitgedokterd is door Guifoile. Werkelijk tot in de kleinste facetten is het verhaal uitgewerkt, prachtig. Helaas vond ik het einde een beetje snel afgeraffeld terwijl daar juist de kracht had kunnen zitten. Dat kost hem helaas één ster wat mij betreft, vandaar dat ik het boek 4 sterren geef.

Moordenaar zonder gezicht is een aangrijpende thriller over het lot van een onschuldige jongen die, zonder dat hij het weet, met slechts één doel ter wereld is gebracht: het oplossen van een gruwelijke misdaad.