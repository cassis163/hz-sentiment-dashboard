Een roman neigend naar chicklit. Het verhaal straalt de liefde van de auteur voor Griekenland uit.
De personages groeien tijdens het lezen, je leert ze steeds beter kennen.
Een heel mooie cover, die je laat verlangen naar de warmte van de Griekse zon.
Voor in het boek staan de laatste woorden tekst uit het lied Ballad of the runaway horse van Emmylou Harris. Een heel mooi lied om naar te luisteren.

De proloog laat je kennismaken met een jonge vrouw die gedesillusioneerd besloten heeft om in Griekenland te blijven na het verlies van haar ongeboren kind en het op de klippen lopen van haar huwelijk. Het kan alleen maar beter worden, dacht ik op dat moment. En dat werd het ook, gelukkig. Het verhaal ontwikkelt zich tot een aardige roman met een niet onverwacht einde.

Ik waardeer dit boek met 2,5/5 sterren.