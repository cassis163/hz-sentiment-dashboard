Allereerst moet ik zeggen dat de cover zeer goed gekozen is ! Het straalt het macabere, duistere uit en dekt wat dat betreft de lading over de sfeer van de verhalen. Bij het eerste verhaal, Dokter Z, is gelijk de toon al gezet en net als bij de afsluiter Diabolik wordt een beetje bloed niet geschuwd. Nu hoeft horror niet perse bloed te bevatten en gaat het om de lezer te laten gruwelen maar met een beetje bloed hier en wat monsterlijke figuren daar lukt dat vaak wat beter. Had zijn bundel “volmaakt monster” meer variatie qua soort verhalen, humor met zwart randje tot gruwelijk en grotesk, blijft hij met deze bundel meer bij de horror die ik zeker kan waarderen.

De verhalen worden bijna filmische verteld. Daar bedoel ik mee dat ik ze gewoon levendig voor mij zie en het niet eens zo een gek idee zou vinden om ze te verfilmen. Een soort van “tales of the unexpected” maar dan de korte verhalen van Tom Thys, dat lijkt mij wel wat…

Met een zucht sloeg ik het boek dicht. Ook al is het een dikke pil was mijn leeszucht na deze twaalf verhalen niet over… het smaakte gewoon naar meer…

Ik heb gewoon gruwelijk genoten !