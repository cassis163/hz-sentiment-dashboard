Famke is een mooie sfeervolle streekroman.
Het verhaal speelt zich grotendeels in Friesland in de jaren 50 van de vorige eeuw af.
Wanneer de jonge Famke de stoere eigenwijze Douwe op de kermis ontmoet, vallen ze als een blok voor elkaar. Maar een kermisexploitant met een boerendochter is in de ogen van de ouders van Famke geen goede combinatie.
Als haar ouders op een dag ook tot de ontdekking komen dat in deze relatie nog een ander geheim meespeelt wordt alles in het werk gesteld om deze relatie te ontbinden. Maar liefde laat zich niet dwingen.
De personages en verhaallijnen zijn heel goed uitgewerkt.
Famke houdt een dagboek bij en elk hoofdstuk begint met een fragment uit haar dagboek.
Door de prettige schrijfstijl leest het heel vlot. Ik heb het boek bijna in een ruk uitgelezen.
Het einde is enigzins voorspelbaar maar er is mooi naartoe gewerkt.