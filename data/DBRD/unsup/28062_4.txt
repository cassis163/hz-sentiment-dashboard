Nachten in New York gaat over 3 vriendinnen Paige, Frankie en Eva. Ze wonen samen in een appartement van Matt, de broer van Paige. Ze werken ook bij hetzelfde bedrijf en worden alledrie ontslagen. Jake, de beste vriend van Matt, stelt voor dat Paige een eigen evenementenbureau begint met haar vriendinnen. Matt is bang dat het te zwaar voor Paige is omdat ze hartpatiënte is. Paige wil bewijzen dat ze het kan en zo begint ze Urban Genie. In het begin loopt het niet zo goed en ze vraagt uiteindelijk hulp aan Jake, waar ze verliefd op is. Jake heeft haar jaren geleden duidelijk gemaakt dat hij geen interesse heeft. Dit veroorzaakt natuurlijk de nodige problemen. Hoe het verder gaat moet jezelf maar lezen.

Sarah Morgan heeft een vlotte schrijfstijl. Het boek is romantisch, grappig en sexy. Wat ik heel leuk vind is dat elk hoofdstuk begint met een citaat van één van de vriendinnen. Mijn favoriet is: Ga voor het hoogste doel, en als je er niet bij kunt, trek dan hogere hakken aan - Paige.