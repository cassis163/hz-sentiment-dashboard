De 15-jarige Parker is blind. Al een tijdje. Met haar vader wist ze altijd nog een redelijk normaal leven te leiden, maar als ook die doodgaat, breekt de hel los. En dan keert de jongen die haar hart ooit heeft gebroken ook nog eens terug in haar leven.

Dit was op zich een leuk boek, goed leesbaar, mooi uiterlijk met braillequotes en leuke personages, maar wat het verhaal zelf betreft, mis ik wel wat.., de proloog is nog aangrijpend, ook het hardloopaspect is zeer origineel, en het voegt zeker wat toe, maar dan het liefdesgedeelte. Ongeveer halverwege het boek komt Parker een leuke jongen tegen waarmee ze een soort halve relatie heeft, niet waar ik op gehoopt had bij dit boek.

Maar dit minpuntje wordt goed gemaakt door de fenomenale karakters die zonder dat ze zichtbaar zijn levensecht worden beschreven. Een ware reden om dit boek toch te gaan lezen. Ik wens je daar veel plezier en genot mee!