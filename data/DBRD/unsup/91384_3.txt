Recensie

Hartendief op pootjes! (Binnenkort ook op ellenblogt.nl)

Als echte kattenliefhebber moest ik natuurlijk het boek Hartendief op pootjes lezen. Alleen al om de kaft, waar een rode kat op te zien is die als twee druppeltjes water op mijn rode katten lijkt.
Het boek leest erg makkelijk weg aan de ene kant is het geschreven vanuit het gezichtspunt van de kat MacGyver aan de andere kant stappen we in het leven van Jamie. Jamie is net verhuisd en is bezig aan het “ jaar van mij”. Niet een jaar wat in teken staat van een man of een welk ander mens dan ook.

Haar kat is het hier echter niet mee eens en wil Jamie koppelen aan een ander mens. Hij doet hier dan ook heel veel moeite voor wat hilarische taferelen met zich meebrengt. Ook haar nieuwe buren doen de nodige moeite om Jamie aan de man te brengen.

We ontmoeten ook David. Ook hij moet van zijn vrienden gelukkig worden na het overlijden van zijn vrouw en is de andere hoofdrolspeler in dit boek. Alle dates haken af als David uren over zijn overleden vrouw praat.
Hij is duidelijk nog niet toe aan een nieuwe relatie.

Het boek is prettig te lezen. Het is een echte roman. Komt wat langzaam op gang maar vanaf het moment David via een datingsite allerlei verkeerde dates krijgt,begon ik hem echt leuk te vinden.

Kortom een heerlijke feelgood roman zeker in deze koude tijd! Alleen al om de kaft wil je het boek hebben
En ik ben dol op happy endings...