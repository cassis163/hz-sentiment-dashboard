OVER DE INHOUD:
Deze verhalenbundel bevat 6 spannende, gruwelijke, lugubere en trieste verhalen, waarbij slachtoffer en dader van rol wisselen. Zes verhalen met ieder zijn eigen onderwerp en wijze waarop de misdaad wordt gepleegd.
In alle verhalen komt een stukje psychologie om de hoek kijken. Laat de auteur zien hoe iemand van slachtoffer kan veranderen in dader. Waartoe je als mens in staat bent, als je leven of bedrijf letterlijk op het spel staat of de drang naar een ander bestaan voor het gevoel noodzakelijk is om weer vrij adem te kunnen halen. Hoe onschuld om kan slaan naar schuld met als gevolg een (on)schuldig slachtoffer. Of de dader wegkomt met zijn criminele handeling lees je in dit boek.

MIJN MENING:
De auteur weet zich goed te verplaatsen in de psychische toestand van slachtoffer en dader. Verwoordt dit ook prima, waardoor meevoelen- en inleven vanzelf gaan.
De wijze waarop situaties en omgeving worden beschreven maken dat ik een goed beeld kan vormen.
Daar waar personages namen hebben passen deze prima bij het verhaal.
De verhalen zijn realistisch, de gedachtegang van de personages zijn logisch, hun gevoelswereld en handelen begrijpelijk.

Karakters worden nagenoeg niet uitgediept. De verhaallijnen hebben genoeg, soms verrassende wendingen wat het boeiend houdt. De schrijfstijl is eenvoudig.
Niet alle verhalen zijn even sterk, daardoor voorspelbaar. Dit doet echter niks af aan het verhaal opzicht, omdat het psychologische gedeelte, het effect wat een dader op het slachtoffer kan hebben het belangrijkste is.

Deze verhalenbundel waarin gewone mensen de hoofdrol spelen is met de nodige galgenhumor geschreven. Heerlijk om tussendoor twee of drie verhalen te lezen en ontspannen.

De auteur heeft zeker de potentie om ooit de verhalenbundel te verlaten en zich te wagen aan een detective of (psychologische) thriller.