Onlangs las ik het boek ‘Staat van terreur’ van William Ryan. Het verhaal speelt zich af ten tijde van Stalin en de erbarmelijke omstandigheden die heersen in Moskou. Verschillende moorden komen aan bod, alle slachtoffers vertonen gruwelijke verwondingen. Korolev, een militsiakapitein van de Petrovkastraat wordt op de zaak gezet. Uiteindelijk komt er een waar complot aan het licht.

Ik vond het boek vooral een goede schets van de vreselijke leefomstandigheden tijdens deze periode (1936). Het verhaal zelf vond ik veelbelovend klinken op de achterflap, maar eenmaal ik begon te lezen, was ik al snel verward door de vele Russische namen en rangen. Uiteindelijk heb ik me wel wat door het boek moeten worstelen. Daarom geef ik het een score van 3/5 op Hebban.