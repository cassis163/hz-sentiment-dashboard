Vooroordelen. Vriendschap. Accepatie. Tropes. Romantiek.

In Library Kiss komt Autumn onverwacht een weekend lang in een bibliotheek vast te zitten met bad boy Dax. Een aarzelende vriendschap ontstaat. Wat Autumn nooit verwacht is dat hun relatie zich na hun redding voortzet, met alle gevolgen van dien.

ONVERWACHTE TREKJES
Hoewel zowel Autumn als Dax in eerste instantie erg stereotiepe personages lijken, blijken ze toch wat onverwachte trekjes te hebben. Zo heeft Autumn een paniekstoornis en is Dax super lief en zorgzaam.

“There was something very satisfying about a smile that had to be earned.”

EEN VERHAAL VOL TROPES
Autumn en Dax zijn een cliché koppel voor een YA contemporary romance. Autumn is een rijk, net en naïef meisje. Dax is de typische YA badboy, een einzelgänger met een tragische verleden, die (OMG) al eens in de bak heeft gezeten. Zoals eerder genoemd hebben ze wel een aantal onverwachte karaktertrekken, maar desalniettemin neemt dat niet weg dat het hier om een veelgebruikte YA trope gaat.

WEINIG CHEMIE
De eerste helft boek is redelijk saai. Autumn en Dax zitten dan vast in de bibliotheek en daar gebeurde niet zoveel. Wat meespeelde was het feit dat ik de chemie tussen Autumn en Dax niet echt voelde. Pas toen ik over de helft was, had ik het gevoel dat er een klik tussen Autumn en Dax was. Vanaf dat moment was het boek een stuk leuker om te lezen.

ORIGINELE SETTING
De bibliotheek setting vond ik erg leuk. Het is een originele setting en biedt mogelijkheden. Meer mogelijkheden dan de auteur gegrepen heeft. Bovendien vond ik het jammer dat geen van de personages echt een boekenworm was. In die zin was de bibliotheek een willekeurig gekozen setting en had het verhaal ook in bijvoorbeeld een sportschool plaats kunnen vinden.

“Possibilities don’t hurt as much as realities. Possibilities are exciting and endless. Realities are final.”

LUCHTIG VERMAAK
Library Kiss is een luchtig en vrolijk verhaal. Het leest lekker weg en de lezer hoeft er niet al te veel bij na te denken. Het is een perfect boek om tussendoor te lezen. Al met al geef ik dit boek 3 sterren. Het is beslist geen perfect boek, maar zorgt wel voor luchthartige vermaak.