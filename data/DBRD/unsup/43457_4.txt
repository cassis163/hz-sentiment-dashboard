Dit is het waargebeurde verhaal van de mannen die de compound in Benghazi, Libië in bescherming namen. Het is een slopende strijd van 13 uur lang!
De compound van de Amerikanen lijkt veilig te zijn. Totdat er onrust ontstaat over een antimoslim filmpje op youtube. Op 11 September 2012 ( 11 jaar na 9/11) besluit een radicale en terroristische groepering de Amerikanen aan te vallen. Ze komen met veel manschappen binnen en laten weinig heel. Meerdere gebouwen vliegen al snel in brand en de kogels vliegen hun om de oren. De mannen van het AST (Annex Security Team) willen meteen te hulp schieten, maar ze moeten wachten op groen licht. De Ambassadeur Chris Steven en computerspecialist Sean Smith zitten in een brandend gebouw gevangen. Hoe lang kunnen ze nog wachten?

Het is levensecht op papier gezet. Je kunt niet anders dan meevoelen met deze helden.
Je volgt het verhaal door de ogen van een aantal van de teamleden. Oz, Tanto, Tig, Rone, Jack, Bub en D.B.. Hun echte namen staan ook in het boek, maar een aantal zijn er veranderd. Deze mannen helpen elkaar, beschermen elkaar tegen een overmacht aan strijders. Ze wachten op hulp en proberen de ambassadeur te vinden in een brandend gebouw. Ze laten niemand achter! Veel van deze mannen hebben in het leger gezeten of bij de Navy Seals. Nadat ze daarmee gestopt waren kwamen ze bij het AST terecht. Ze werken samen met de C.I.A en zijn altijd in de buurt om belangrijke personen te beschermen in onzekere situaties. De zeven mannen kennen elkaar van vorige missies en zijn goed bevriend. Of ze zijn bevriend geworden onder de hete Libische zon. Ze hebben humor en geven niet op. Je moet niet vergeten dat het hun allemaal ook daadwerkelijk echt overkomen is! Het is een aangrijpend verhaal en het moest verteld worden!

Het boek begint met een stuk dat speciaal is geschreven voor de lezers. Daarna stelt de auteur de mannen van het Annex Security Team en hun medewerkers aan je voor. Door middel van persoonlijke verhalen van deze mannen, maar ook maakt hij gebruik van foto’s.
Je krijgt uitleg over hoe de Annex en de compound er uit zien en wie er allemaal werken en verblijven. Het verhaal is uitermate zorgvuldig op papier gezet en compleet!

Het verhaal begint na een bladzijde of 100 echt. Daarvoor krijg je wel stukjes van de mannen te lezen, maar vooral veel geschiedenis van Libië te lezen. Daar moet je van houden. Ik vond dat iets te veel en te lang duren. Maar het echte verhaal moet dan nog beginnen.
Dit speciale team, zijn in mijn ogen allemaal helden. Ze vechten en sterven voor hun vaderland en laten zich niet bang maken. Ze hebben echt veel moed. Dit boek is geschreven om hun kant van het verhaal de wereld in te brengen. Er was toentertijd veel over te doen. Is er wel goed gehandeld en wat had de overheid beter kunnen doen? Deze mannen hebben in ieder geval alles gedaan wat ze konden doen. En dat maakt je toch echt een traan (of meerdere) wegpinken. Het is heldhaftig, maar toch ook erg verdrietig om te lezen. Dat mensen denken dat er maar een geloof bestaat, er dit soort dingen kunnen gebeuren. Iedereen gelooft in iets of iemand anders. Maar wie er gelijk heeft weten, we niet. Laat iedereen geloven wat ze willen. Want als je er in gelooft, is het de waarheid voor jou. Dat zegt een van de mannen van het Team. En ik ben het met hem eens. Maar het extreme geloof bedoelde hij hier niet mee. Dat is een ding dat zeker is!

De film maakt het verhaal nog een stuk echter. Deze moet je ook zeker gaan zien. Echt goed in beeld gebracht door Michael Bay. Ik geef het boek een cijfer 7,5, dat is ongeveer 4****.