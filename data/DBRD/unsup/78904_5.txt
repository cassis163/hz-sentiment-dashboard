Het enige nadeel van de boeken van Camilla Lackberg: ze zijn zo goed geschreven dat ze veel te snel uit zijn en dat er dan weer een tijd gewacht moet worden voor een nieuw verhaal.
Met Engeleneiland heeft de auteur het weer voor elkaar: het is een ontzettend goed in elkaar stekend verhaal, waar aan het eind alles duidelijk wordt.
Het verhaal gaat natuurlijk over inspecteur Patrick Hedstrom en zijn vrouw Erika, die zich zoals gewoonlijk weer overal mee bemoeit.
Het boek is onderverdeeld in twee delen: een speelt zich af in het heden en een ander in het verleden. Je komt er als lezer al vrij snel achter wat er met Engeleneiland wordt bedoelt, maar wat het precies betekend? Ook is het niet geheel duidelijk wat het verhaal uit het verleden te maken heeft met wat er in het heden gebeurt.
Ik vind dit een heel goede schrijfster met een geheel eigen stijl, die ontzettend veel research moet doen om alles tot een goed eind aan elkaar te breien.
Al met al een boek om in te duiken en pas weg te leggen als je de laatste pagina hebt uitgelezen.
Een echte aanrader, ook voor degenen die normaal gesproken niet echt van detectice verhalen houden.
Pak dit boek op en laat het niet meer los totdat je het uit hebt!