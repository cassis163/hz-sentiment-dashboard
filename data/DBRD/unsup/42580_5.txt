Een dikke zevenhonderd pagina's en dat hadden er wat mij betreft nog meer mogen zijn. Ik ben alweer benieuwd naar het 'hoe verder'.
'Witte dood' staat zo boordevol feiten, aanwijzingen, verdachtmakingen (van grote en kleine criminaliteit), dat het een hele opgave is de puzzelstukken uit elkaar te houden en ze uiteindelijk op de juiste plek te leggen. Iets t√© complex misschien. Daar staat tegenover dat Galbraith de personages met hun diversiteit aan karakters fantastisch heeft neergezet. Dit gecombineerd met zessterrenleesplezier, want een degelijk verhaal in een sprankelende schrijfstijl, doorspekt met humor, ironie, maakt dit vierde deel van de Cormoran Strike-reeks voor mij tot met afstand het beste deel tot nu toe.
Cormoran Strike en Robin Ellacott vormen een hartverwarmend duo. Laten we hopen dat de auteur nog nieuwe avonturen in petto heeft voor de fans.