Waar het in het begin lijkt op een thriller zoals we vaker lezen, heeft dit boek me weten te boeien tot het eind. Met name de personages die in het boek voorkomen zijn heel realistisch en hun handelingen zijn goed te volgen, hier en daar een verassing natuurlijk. Niet alleen de slachtoffers, maar ook de onderzoekers van de moorden. Alles zit goed in elkaar, het past ! Op het eind van het verhaal wil je nog meer over hen lezen, wellicht in een volgend boek?
Nadat de hulp van een forensisch onderzoeker van Scotland Yard is ingeroepen, wordt het een en ander duidelijk over de motieven. Een profiel wordt gemaakt, dat bevordert het onderzoek en het eind lijkt in zicht. Omdat het publiek antwoorden wil hebben en de leiding van het politiekorps steeds meer onder druk komt te staan, ook door de pers, is buiten het korps naar extra hulp gezocht.
Wanneer je denkt alles te weten, is er toch nog een verrassing, iets wat je als lezer niet had kunnen weten. De personages komen heel dicht tot elkaar. Heel slim geschreven, zodat je naar een vervolg uitkijkt ! Dat vind ik, samen met de rest van mijn recensie, 5 sterren waard !
Ik vond het jammer toen ik het boek uitgelezen had, het had voor mij een dikker boek mogen zijn.