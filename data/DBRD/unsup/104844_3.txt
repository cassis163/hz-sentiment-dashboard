Zoals de titel al aangeeft is het een roman die een heleboel omwegen maakt. Dat is zowel zijn zwakte als zijn kracht. In negatieve zin had ik steeds het gevoel dat de roman vrijwel geheel uit karakterbeschrijvingen bestaat, die nergens meer toe leiden dan het uiteen zetten welke levensbeschouwelijke positie een beschreven karakter inneemt. Er is wel iets van een plot uit te halen, maar die is duidelijk ondergeschikt aan het uitwerken van de personages. In positieve zin is het een roman die een gevoel van het verstrijken van tijd en de invloed van verschillende tijdsvakken invoelbaar maakt.