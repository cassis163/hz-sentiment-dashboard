Over de auteur Lydia van Houten

Dromen, droomwerelden en de werkelijkheid ontvluchten zijn de auteur niet vreemd. Mede door haar jeugd vermengt ze persoonlijke vleugjes met fictie. Ze heeft hierdoor zo'n krachtige schrijfstijl ontwikkeld, dat het keer op keer genieten is. Het is ook levensecht!

De schrijfster Lydia van Houten (1972. Amsterdam) startte haar freelance carrière in 2003. Begin 2005 schreef ze haar eerste jeugdserie Teken van Drie. Er kwamen (internationale) freelance opdrachten binnen, vooral voor prentenboeken. De serie Goedenacht kleine Maan werd internationaal uitgegeven. Vanaf 2015 concentreert Lydia zich op het schrijven van thrillers. In 2016 verscheen haar tweede bloedstollende thriller Het vervloekte huis. Een literaire thriller met een bovennatuurlijke mystieke ondertoon. Het verlaten huis is het eerste Mikayla Jackson-boek. Ruis is het vervolg.

Wat vooraf ging

Mika is een 43-jarige journaliste. Als haar man zelfmoord pleegt, is ze ontroostbaar. Ze heeft veel verdriet. Na het plotse overlijden van Steven, vinden ze een afscheidsbrief. Daarin leest Mika dat Steven hen een huis in Canada heeft achtergelaten. 8 Maanden na het overlijden verhuist ze met haar kinderen naar Canada. Daar wil ze in alle rust aan haar boek gaan schrijven en de dingen gaan verwerken. Maar dat verloopt heel anders dan gepland. Ze ontdekt dingen die het daglicht niet kunnen verdragen. Ziet ze spoken, of is het levensecht?

In dit 2e Mikayla Jackson verhaal

De Nederlandse Mikayla woont na de dood van haar man Steven nu in Canada. Samen met haar 2 kinderen probeert ze er het beste van te maken. Dat wordt lastig met die vreselijke nachtmerries en erge hoofdpijn. Ook ziet ze zwarte schimmen op de wand. Als ze terug wil denken, bemerkt ze dat ze niet meer iedere herinnering kan terughalen. Wat gebeurt er toch?

¶ De pijn die door mijn hoofd trok was als een zwerm wespen, die allemaal op dezelfde plek in mijn nek leken te steken en een sneeuwbeeld van stippen veroorzaakte waardoor ik niets scherp zag. ¶


Dr Steward komt regelmatig langs om Mikayla te helpen. Nadat ze geholpen is, moet ze wel de medicatie blijven slikken. Ze is de dokter ook erg dankbaar! Maar soms verschijnen de beelden opnieuw en komt zij in een dikke mist terecht. Wat is nu werkelijkheid, verbeelding of waanzin? En wie is die wolf die ze steeds ziet?

De bizarre dromen, spanning en mystiek zijn mooie elementen

In deze Mikayla Jackson-thriller is de vertelperspectief de 1e persoon. Mika neemt je al snel mee in haar dromerige momenten, waar de schimmen hoogtij vieren. En ze niet helder is in haar hoofd. Hoe komt dat toch, vraag je je als snel als lezer af. Nu, dat is de grote vraag en voor het antwoord, zit je bijna op het eind van het mysterieboek. Bij het lezen van Ruis dacht ik aan een doolhof, zoiets als bij de Mazerunner. Door de dromen waan je je in een soort Twilightzone. En met een snufje uit Shutter Island is het verhaal geheel compleet.

Conclusie

Ruis is eigenlijk 1 grote mistige reis, wat uitmondt in 1 grote rollercoaster. En dacht je dat het verhaal helemaal te begrijpen, dan gaat de attractie nog 1 keer over de kop.

Ruis is magisch, manic en ongrijpbaar. Ben jij er klaar voor?

Waardering 5 dikke Birdy-sterren.

Hartelijke groeten,
Annette Overvoorde, Birdy's Boeken (blog)
https://birdysboeken.blogspot.com/2019/05/ruis-lydia-van-houten.html