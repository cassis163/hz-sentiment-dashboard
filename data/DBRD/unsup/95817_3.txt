Harry Bosch slijt het einde van zijn carriere bij de coldcase unit. Ze bekijken zaken waar al jaren geen beweging in zit. Af en toe komt er nieuw bewijs dankzij andere misdaden die dan gelinkt kunnen worden aan zo'n oude zaak. Deze keer is er een match, DNA. Probleem is dat indien het DNA klopt, dat betekent dat de dader tijdens de oude zaak 8 jaar was en dat kan niet. Is er gerommeld met de bewijsvoering? Heeft het lab een fout gemaakt? Harry Bosch moet het uitzoeken, voorzichtig want als het lab niet deugd, wat meer deugd er dan niet van zaken die momenteel voor de rechter komen of die daar geweest zijn?

Alhoewel Harry Bosch eigenlijk alleen cold cases doet, wordt hij persoonlijk gevraagd om een nieuwe zaak aan te nemen. Persoonlijk in de vorm van zijn vijand Irvin Irving, vroeger bij de politie, nu politicus die over het budget van de politie gaat. De zoon van Irvin Irving is dood gevonden, gesprongen/geduwd/gevallen van zijn hotelkamer. Aan Harry om uit te zoeken wat er precies is gebeurd. Dat hij hier en daar bijna in politieke valstrikken trapt is niet uit te sluiten.

Ik begrijp niet goed waarom Michael Connelly deze twee verhalen in een boek wilde proppen, beide zijn volgens mij sterk genoeg om aparte boeken te maken. Toen het eerste verhaal afgewikkeld was, had ik echt het idee dat het boek gedaan was, maar toen kwamen er nog dik 50 pagina's om het andere verhaal af te ronden. Dat werkte dus niet voor mij.