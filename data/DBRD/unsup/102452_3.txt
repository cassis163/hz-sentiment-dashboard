Er staan verschillende onderwerpen in dit boek. En verwacht niet een boekje, want wow: Wat een formaat. Het formaat heeft iets speels, en trekt de aandacht. Echter vraag ik mij af of het praktisch is. Ik vind het bijvoorbeeld heerlijk om een boek te lezen op de bank, onder een dekentje: Dat is met dit boek nogal een uitdaging. Geef mij maar een "normaal boek formaat".
Echter begrijp ik ook wel de grootte van het boek, hierdoor heeft elk onderwerp maar 2 bladzijdes nodig. 1 waar tekst op staat, en de ander waar een plaatje staat.

De onderwerpen lopen uiteen. Denk aan: wolken, morsecodes, knopen, menselijk lichaam..... Ook vragen als: "Hoe zit een orkest in elkaar" komen aan bod.

Het boek is in mijn ogen voor volwassenen en kinderen. De kleuren maken het boek volwassen, er worden geen felle kleuren gebruikt. De tekst is niet kinderlijk, ik denk dat kinderen van groep 7 hier prima in kunnen lezen. Misschien komen er soms wel wat lastige woorden in voor, iets te lastig voor kinderen van groep 7. Maar dat is niet overheersend.

Wil je iemand een boek cadeau doen, die geinteresseerd is in verschillende onderwerpen en hierover wil leren, dan zou ik zeker dit boek geven!
Het is een prachtig boek voor op de tafel, maar helaas te groot voor in de boekenkast.
Ik geef 3 sterren. Dit omdat ik van mening ben dat er nog meer onderwerpen aan bod mogen komen, het heeft niet veel bladzijdes. En het formaat is mij toch echt iets te groot.
Maar 3 sterren is toch zeker wel een voldoende hoor! Dus een aanrader!