Nieuwsgierig geworden nadat ik het derde deel in deze reeks had gelezen, heb ik dit boek bij de bieb gereserveerd en gelijk gelezen. Mooi, goed verhaal met zeer herkenbare personages en een mooi, afgerond verhaal.
Naast het goede detectiveverhaal is het boek ook een aanklacht tegen het belabberde justitiële en politieke gekonkel in België waardoor het vaak lijkt alsof er eerder voor dan tegen de misdaad wordt gestreden. Het FAST-team is een efficiënte en doelmatige uitzondering en terecht dat Vermeiren dit ook in het echt bestaande team met deze reeks boeken de erkenning geeft die het verdient.