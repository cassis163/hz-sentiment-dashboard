Op de flaptekst en omschrijving wordt gemeld dat het eerste lichaam wordt gevonden vlakbij een metrostation is Oslo, dit moet Stockholm zijn. Het hele boek speelt zich af in Stockholm. Ik vond het een zeer slordige fout en heb ook een email naar de uitgeverij gestuurd.

Het boek is een thriller met flink wat horror effecten in zich. Vaak gaat het er flink gewelddadig aan toe. Toch is het boek prettig om te lezen, de spanning wordt zeer goed opgebouwd en er wordt een geweldig dwaalspoor gegeven aan het plot. Eriksson & Sundquist hebben een prachtige manier van schrijven, ze weten ook heel duidelijk een menselijk touch te geven aan het boek.

Het plot zit geweldig inelkaar en is totaal onverwacht en prachtig opgebouwd. Heel goed gedaan voor het schrijversduo! Het boek is zorgvuldig geschreven en bevat soms juweeltjes van zinnen en omschrijvingen van personen of omstandigheden.

De hoofdpersoon in het boek is Hoofdinspecteur Jeanette Kihlberg, zij geeft leiding aan het onderzoek naar de gevonden lichamen en is een interessante vrouw in een door mannen gedomineerde wereld van polie Stockholm. Gedurende het boek kom je meer te weten over Jeanette. Bij het onderzoek raakt ook psychotherapeute Sofia Zetterlund betrokken, 1 patient van haar is een potentiele verdachte en later word ook een andere patient van haar dood gevonden.

Het einde van het boek is absoluut een open einde, de moordenaar is bekend bij de lezers, maar niet bij Jeanette Rihlberg. Dit boek vraagt om een vervolg en die ga ik zeker weer lezen.

Ik heb het boek 4 sterren gegeven, het is perfect opgebouwd en mooi geschreven.