'Duister kwaad' speelt zich af in Nebraska. Wanneer het zwaar toegetakelde lijk van een jongen gevonden wordt, wijst alles in de richting van seriemoordenaar Jeffreys. Nochtans kan hij niet de dader zijn. Enkele maanden eerder werd hij terechtgesteld. Er valt al vrij snel een tweede slachtoffer. Sheriff Nick Morelli krijgt hulp van profiler Maggie O'Dell om de dader op te sporen. Wanneer er een derde kind vermist wordt, zetten ze alles op het spel om dit jongetje te redden.

Harlequin heeft terecht de thrillers van Alex Kava opnieuw uitgegeven. Vanaf de eerste bladzijde kan je het boek nog moeilijk neerleggen. Het verhaal is vlot geschreven. Je beleeft de gebeurtenissen vanuit het standpunt van de speurders, de dader en de slachtoffers en dat maakt alles zeer spannend.

Ik mocht dit boek lezen dankzij de VIP-club. De laatste bladzijden verwijzen al naar een volgend boek. Ik ga het zeker lezen.