!In deze review komen spoilers en mijn ongezouten meningen in voor!
Review 24#

Heb in het verleden al meerdere boeken gelezen van Jacques Vriens (zoals Achtste groepers huilen niet) en ook al ben ik geen kind meer, ik geniet nog steeds van kinderboeken. Dus toen ik bij de kerkmarkt dit boek zag liggen, nam ik hem (zonder te aarzelen en te lezen) mee.

Het verhaal:
Bij David thuis wordt ingebroken. David, zijn buurmeisje Renie en zijn beste vriend Appie zijn verontwaardigd. Davids vader schakelt de politie in, maar Appie heeft daar weinig vertrouwen in. Hij schrijft op school een briefje: 'De Knikker leidt de zaak. Volgnes mij kan hij er niets van. We gaan vanmiddag op onderzoek uit. Afzender Appie.' Zo begint de speurtocht van een stelletje mooie vrienden
!Spoiler alert!
David vertelt aan zijn vrienden dat er bij hem thuis is ingebroken en dat de politie onderzoek doet. De 4 kinderen besluiten zelf op onderzoek uit te gaan. De jongens komen erachter dat de thuissituatie van Renie niet echt rozengeur en maneschijn is. Als Renie ’s nachts (weer) alleen thuis is, wordt er bij haar ingebroken en meent ze 1 van de 3 stemmen van de inbrekers te kennen. De meiden vermoeden dat Peter de broer van Ida en zijn 2 maten de inbrekers zijn. Op het onderzoeken van een verlaten schuurtje na, verloopt de zoektocht van de jongens niet echt vlot . Op een gegeven moment wordt Peter opgepakt, meegenomen naar het bureau en krijg je te weten dat hij heeft bekend. Peter heeft kans op een lichte voorwaardelijke straf, als de spullen terecht komen. Maar zijn 2 maten hebben de spullen verstopt, nu moeten de 4 vrienden op zoek gaan naar de spullen. De vrienden vinden in het verlaten schuurtje alle gestolen spullen, maar de 2 maten van Peter (die nog voortvluchtig zijn) hebben geen zin om gestraft te worden en sluiten 3 leden van de groep op. Renie (die ontkomen was) bevrijdt haar vrienden, brengen de spullen naar de politie, de 2 maten van Peter worden gearresteerd en de vrienden vertellen Peter dat hij nu een grotere kans maakt op een lichte voorwaardelijke straf.

Ik weet niet of ik de titel Een stelletje mooie vrienden nou positief of negatief moet lezen. Persoonlijk leest de titel negatief, terwijl de voorkant van het boek de titel positief bestempeld.
Het is bekend dat de schrijver Jacques Vriens in het verleden een leraar was. Ik ben altijd benieuwd of hij de gebeurtenissen die in zijn boeken voorkomen zelf heeft meegemaakt als leraar.
Mooie en simpele tekeningen die helpen het verhaal meer leven in te blazen en je een idee geven hoe alles en iedereen eruit ziet.
Had nou niet echt het gevoel dat David, Renie, Appie en Ida vrienden waren. De ruzies, confrontaties, vechtpartijen en nare opmerkingen waren niet normaal voor ’’vrienden’’.
In het boek lees je heel vaak over het verschil tussen arm en rijk (de Bloemenbuurt vs. de Villawijk.) Hoe dat in de klas gaat, hoe de buren roddelen, hoe de buurten over elkaar denken, pesten enz. Ook lees je over het verschil tussen een warm/liefdevol gezin en een koud/afwezig gezin.
Goed boek voor kinderen om zelf te lezen of om voor te lezen aan een kind/klas.

Conclusie:
Verwarrende titel.
Mooi verhaal en mooie tekeningen.
Prima boek om voor te lezen.

Cheen