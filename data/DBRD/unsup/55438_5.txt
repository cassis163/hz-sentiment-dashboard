Oh, wat een goed boek was dit! Nadat ik het uit had ben ik even op "Boekverslag" gaan kijken en vond o.a. het volgende:
"Net als de debuutroman "Tachtig" vertoont De Wet van Spengler weer opvallend veel parallellen met Scholtens eigen leven. Hoofdpersoon Frederik (Scholtens tweede naam) en zijn vier broers komen uit een vermogende Twentse textielfamilie, net als Scholten zelf. Frederik is met zijn vrouw Gabriella verhuisd naar Roemenië, waar ze met hun drie zoons een nieuw leven beginnen, zoals Scholten dat vijf jaar geleden met vrouw en zoons begon in Hongarije. Frederik vult zijn dagen met het opknappen van hun huizen, tot zijn leven plots in het teken komt te staan van zijn oudste broer Julius, die een tumor in zijn hoofd blijkt te hebben.
Scholten schreef het overgrote deel van de roman na de zomer, waarin zijn broer Jan Willem aan kanker overleed. Hij droeg de roman aan zijn oudste broer op."

Toen ik dát gelezen had vond ik het boek nóg mooier.