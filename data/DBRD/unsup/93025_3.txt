Het boek gekregen om te lezen van een collega en er blanco aan begonnen. Ik moest even wennen aan het perspectief vanuit de 9 jarige Oscar. Later volgt ook nog het perspectief vanuit zijn oma en ook vanuit zijn opa Thomas, die hij verder niet gekend heeft en later in het verhaal opduikt. De vader van Oscar is omgekomen tijdens de 9/11 aanslagen en in het boek gaat hij op zoek naar een slot van een sleutel die hij heeft gevonden en waarvan hij hoopt dat het hem meer verteld over zijn vader.

Ik kreeg het gevoel dat de hele familie aan een soort autisme lijdt. Het is een bijzonder verhaal, vanuit bijzondere perspectieven verteld en ook de vormgeving van het boek is bijzonder. Ik had gedacht dat het mij meer zou pakken of aanspreken, maar het heeft mij niet echt gepakt. Maar desondanks vind ik het een boek dat je gelezen moet hebben.