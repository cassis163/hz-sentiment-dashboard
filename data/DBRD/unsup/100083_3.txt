Dit is een klein tussendoortje van Linda van Rijn. Ze schrijft aan de lopende band, want naast het winter- en het zomerboek Ã  la Suzanne Vermeer, schrijft ze ook boeken onder de pseudoniem Sandrine Jolie. Daarnaast schrijft ze onder de naam Linda van Rijn ook deze korte verhaaltjes.

Het verhaal gaat vooral over Michelle. Haar vriend Richard is middenvelder bij DKS. Wanneer de coach beslist om op trainingskamp te gaan, mogen de vrouwen mee. Dat laten ze niet aan hen voorbijgaan. Tijdens de natte winter in Nederland, gaat DKS richting het zonnige Gran Canaria. Maar daar gebeurt een ongeluk. Michelle doet er alles aan om de waarheid boven water te halen.

Aangezien het een dun boekje is, is het verhaal ook snel gedaan. Ik heb geen wauw-gevoel over het boek, maar ik had het wel bij het verkeerde eind wat betreft de dader. Ik zou echt geen goede rechercheur zijn. ;-)

Ik dacht ook vaak aan de Nederlandse serie Voetbalvrouwen. Buiten de naam en het voetbal hebben ze niks gemeen, maar toch denk ik aan die serie. Waarschijnlijk komt dit door de naam.

Voetbalvrouwen is een leuk tussendoortje, in de typische Linda van Rijn-stijl. Geen wauw-verhaal, maar wel vermakelijk voor een paar uurtjes (of uurtje?) leesplezier. :-)