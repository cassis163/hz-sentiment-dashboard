Een sfeervol verhaal met de nodige onderwerpen. Pesten, vriendschap, afwezige vaders en indirect ook Jeugdzorg. Een verhaal over hoe moeilijk het leven voor een kind soms kan zijn, iets waar we als volwassenen misschien niet allemaal even goed bij stil staan. Een verhaal over vrienden/bekenden die soms meer als familie aanvoelen dan je werkelijke familie. Een verhaal over hoe fijn het is dat je mensen om je heen hebt, want sommige mensen hebben dat helemaal niet. Een goed verhaal met een mooi einde.

Positief aan dit boek vind ik ook de manier van schrijven. Zonder heel veel informatie en beschrijvingen krijg je wel een goed beeld van Portiek Zeezicht en haar bewoners. Met humor worden bepaalde onderwerpen gebracht waardoor we net als Charlie een beetje kunnen relativeren.
Een goed boek om zelf te lezen, maar ook om voor te lezen in groep 7/8.