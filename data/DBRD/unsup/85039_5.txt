Door Sterrenhemel en Sterrenregen had ik al grote verwachtingen, maar WAUW, Colleen heeft zichzelf met dit boek overtroffen!

De mooie Tate Collins trekt in bij haar broer, waar ze de overbuurman en tevens een van de beste vrienden van haar broer ontmoet: Miles. Vanaf dag 1 vind ze hem erg knap, maar Miles wil geen liefde, geen relatie. Tate zelf heeft het erg druk met haar studie en baan in het ziekenhuis, waardoor ook zij geen tijd voor een relatie heeft. Het is het begin van een seksuele relatie tussen Tate en Miles. Helaas gaat Tate steeds meer voor Miles voelen, en heeft ze het idee dat Miles ook meer voor haar gaat voelen. Miles heeft echter een groot geheim in zijn verleden, waar hij het niet over wil hebben en wat de reden is dat hij geen liefde wil..

Een boek wat ik niet weg kon leggen! Ik móést weten wat er met Miles was gebeurd, en ik móést weten of het goed ging komen.. Zoals Olga al zei: het is een ervaring. Er gebeuren dingen, en er zijn dingen gebeurd, waarvan je geen idee hebt hoe het is, maar wat je wel aan het denken zet. Door die momenten in het boek gaat het boek niet alleen over seks, en eigenlijk zijn het ook die momenten die het boek alleen maar beter maken. Colleen heeft dit boek geschreven alsof ze zelf Tate én Miles is, zo goed en geloofwaardig is dit boek! Alles wordt goed en mooi omschreven, en het boek leest lekker en snel weg.

Ik wil nog veeel meer over Onvoorwaardelijk zeggen, maar ik ben bang dat ik dan ga spoilen. Ik kan nog maar 1 ding zeggen: LEES DIT BOEK!