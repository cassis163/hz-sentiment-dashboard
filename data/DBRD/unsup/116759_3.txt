Het raadsel rond mevrouw Parel is een spannend verhaal en zit daarnaast boordevol grapjes. Fay en haar ouders wonen in de kringloopwinkel nadat de vader van Fay veel geld verloren is. Niemand mag het weten, maar dat is nog best lastig. Op een dag komt mevrouw Parel en beweert dat een tafeltje uit de winkel van haar is. Niemand gelooft haar, maar ze houdt vol. Wanneer Joppe naar huis gaat, ziet hij een arm uitziende man dure spullen uit een dure auto tillen en brengen naar de kringloop. Joppe vertrouwt het niet en gaat met Fay op onderzoek.

De man wordt in het verhaal een sloeber genoemd, nu weet ik wel wat dat is, maar ik vraag me af of de kinderen die nu 8 jaar zijn het weten. Ze zullen er door de context wel achter komen, maar dit was een van de dingen die mij opviel in het boek.

Een heel grappig detail dat mij opviel was het volgende. En ik ben er heel positief over! Als voorbeeld deze zin: “Bij de plastic val klapt het deurtje op papa’s duim en zegt hij een heel lelijk woord.” Ik heb hier hardop om moeten lachen. Meestal lossen schrijvers dit op door een grappig scheldwoord te gebruiken, maar Joke Eikenaar gebruikt gewoon “heel lelijk woord”. Dit komt meerdere malen terug in het verhaal.

Fay en Joppe zijn een heel leuk speurders duo en komen uiteindelijk achter het raadsel rond mevrouw Parel. De illustraties zijn een erg leuke toevoeging aan het verhaal, deze zijn ook gemaakt door Joke Eikenaar. Mochten Fay en Joppe nog een avontuur beleven, dan zou ik die graag willen lezen.