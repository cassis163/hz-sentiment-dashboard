Dit boek wordt aangeduid als een Young Adult. Ik weet echter niet of het daarmee op zijn plaats komt. Voor mij las dit boek eerder echt als een jeugdboek. Op de site van Kramat vond ik ook dat dit boek valt onder Junior12+. Op de achterflap staat echter een groot en duidelijk teken dat het een Young Adult is. Dit komt dus niet volledig tot zijn recht. Dit boek is duidelijk een boek van Vlaamse bodem. Helena Daelman gebruikt hier en daar Vlaamse taal en soms gooit ze er zelfs een beetje Frans door. Ik heb dit echter niet als heel storend bevonden, al vond ik heel soms een zin een beetje krom.
Het verhaal is origineel maar niet heel diep. Dit kun je niet zeggen van de lessen die achter het verhaal schuilen. Helena Daelman verwerkt wijze levenslessen in het verhaal en je krijgt op een gegeven moment zelfs een lesje boeddhisme, al was ook dit zeker niet storend. De dikte van het boek vind ik een mooi formaatje voor dit verhaal. Niet te dik, maar zeker ook niet te dun.
Ik geef ‘M, de magische reis’ 3 sterren.