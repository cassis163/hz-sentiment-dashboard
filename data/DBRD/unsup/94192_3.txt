Sheila Roberts maakt gebruik van de typische opbouw en personages van het feelgoodgenre, waardoor het verhaal op zich vrij voorspelbaar is. Er worden behoorlijk veel personages ge√Øntroduceerd die later in het verhaal nog amper aan bod komen. Ik vond dat een beetje vreemd, tot ik erachter kwam dat dit boek het eerste deel is in een serie over de bewoners van Icicle Falls. De gevolgen die een nakend faillissement op de mentale en fysieke gezondheid van iemand kunnen hebben, worden vrij realistisch beschreven. Door de humoristische ondertoon wordt het verhaal echter nooit zwaar. De schrijfstijl is vlot en rechtuit en het tempo zit er goed in. Het is duidelijk de bedoeling dat dit verhaal de lezer ontspant en dat doet het ook. Verwacht geen verhaallijnen die lang blijven hangen, maar als tussendoortje kon ik het wel smaken.

In haar voorwoord daagt de auteur de lezer uit om het boek te lezen zonder zelf naar chocolade te grijpen. Mij is het niet gelukt.

Mijn volledige recensie lees je op mijn blog: https://www.hebban.nl/spot/smakelijk-lezen/nieuws/boek-voor-chocoholics-better-than-chocolate-sheila-roberts