Imposant boek, niet alleen qua omvang, maar ook wat opzet betreft. Mensen die aan dissociatieve fugues lijden (een psychische aandoening), je komt ze niet iedere dag tegen. Grangé schrijft heel goed, al moet hij oppassen dat hij zich niet in details verliest, een boek van meer dan 600 bladzijden zal immers menig lezer afschrikken. Ingewikkeld wordt het echter nergens, het verhaal blijft steeds heel goed te volgen. De auteur heeft interessante personages neergezet, niet alleen de patiënten, maar ook de verschillende Franse rechercheurs die in het verhaal opduiken. Razend spannend is het boek niet, boeiend absoluut wel.