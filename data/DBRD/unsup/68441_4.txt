Deze reactie bevat spoilers, selecteer de tekst om de spoilers te lezen.    Eerste indrukken:
"jeetje wat een dik boek voor een jeugdboek"
de plattegrond voorin: "het is vast een avonturen verhalen"
"copyright 1962 - als het maar niet oubollig is"
"bekroond met de Prijs voor het Beste Kinderboek 1963 - nou nou, toch wel heel oud"

Nu al weer 47 jaar oud en net zoals bij mijn eigen persoontje is van leeftijd niet veel te merken ....
Met het zaterdagmiddag-film-op-de-bank-gevoel heb ik dit boek met plezier gelezen. De taal is lekker leesbaar en niet te simpel, gematigd spannend maar voor een jongere lezer vast intrigerend spannend. En heerlijk geruststellend de duidelijk voelbare moralen en deugden: goed tov slecht, volharding , zijn wie je bent, oprecht- en eerlijkheid, vriendschap, en wat mooi:
Toen bedacht hij echter hoeveel moois hij op zijn reis gezien had, hoeveel hij had beleefd en geleerd. Toen wist hij dat het niet om de regenboog zelf ging, maar om het zoeken ernaar. En hij keerde terug naar zijn huis; blij van hart, en hij zei tot zichzelf dat er zeker wel meer regenbogen zouden komen. ".

In 2004 bekroond met de Griffel der Griffels.