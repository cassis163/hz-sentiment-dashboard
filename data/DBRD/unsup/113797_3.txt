Exit van Hans Pos vertelt het fictieve verhaal van Cecilia, een Nederlandse vrouw die tot de hoogste kringen van een drugskartel is doorgedrongen en opgepakt wordt, samen met haar baas. Ze besluit te getuigen en zal daardoor geplaatst worden in het beschermingsprogramma van Amerika. Natuurlijk mist ze haar familie en vrienden, maar daar moet ze afscheid van nemen en krijgt een nieuwe identiteit. Uiteindelijk keert ze wel terug naar Amsterdam.
Je leest in het begin over haar gevangenneming en wat daaraan vooraf ging. Maar het verhaal na haar gevangen neming wordt veel te gemakkelijk neer gezet en niet echt uitgewerkt. En dat had ik nu juist wel verwacht.
Toen ik het boek uitgelezen had, dacht ik was dit het nu, ik had een ander verhaal verwacht.

In dit verhaal speelt haar baas Ricardo Morales een hoofdrol, zijn leven wordt beschreven waarom hij de onderwereld ingaat en de hoogste baas wordt. En dat is een verhaal apart die wel bij elkaar komt bij Cecilia.

Er komen heel veel personages in voor en er zijn verschillende verhaallijnen, dat maakt het verhaal rommelig en ik was wel eens de draad kwijt wie wie was, maar omdat ik een lijstje had gemaakt kon ik zo weer verder.

Hans Pos schrijft gemakkelijk, gebruikt wel moeilijke woorden en Engelse uitdrukkingen, maar dat is niet storend en je snapt wel wat hij bedoelt, ook al ken je de betekenis niet.
Het boek is met kennis van zaken geschreven, er is veel research gedaan. Ik heb wel een paar aangename uurtjes gehad.
Omdat er een open einde is hoop ik eigenlijk op een vervolg waarin wel aan mijn verwachting wordt voldaan.
Exit krijgt 3 sterren van mij.