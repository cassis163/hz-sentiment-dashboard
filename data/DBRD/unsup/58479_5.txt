In Vortex Visions keer je terug in de wereld van de eerste serie van Elise Kova; Air Awakens. Je volgt Vi, de kroonprinses, die haar magie moet leren en ontmoetingen heeft met een vreemdeling van ver weg.

Het is echt een boek waar je makkelijk en snel doorheen leest, en die je het liefst niet weg wilt leggen. Ik vond het heerlijk om terug te verdwijnen in de wereld van Solaris en Air Awakens. Het helpt wel om eerst de Air Awakens-serie te lezen, maar het is geen 'must' aangezien er ook genoeg wordt uitgelegd. Het is een boek die goed geschreven is. Alle onbekende dingen worden duidelijk uitgelegd, zodat je niet met vragen achterblijft. En er zit ook een kaart in zodat je een duidelijk beeld krijgt van het landschap.

Waar ik persoonlijk vooral heel vrolijk van wordt, is niet zo zeer iets van het boek zelf, maar het feit dat het volgende boek er ook al bijna aankomt. Want Elise Kova heeft maar 3 maanden tussen boeken uit dezelfde serie zitten. Omdat ze, net als vele van ons, niet houdt van lang moeten wachten voordat het volgende boek uit de serie komt.

Alles bij elkaar is dit voor mij echt een aanrader en ook zeker een favoriet. Dit is echt het soort boek die ik nogmaals zou lezen zodra alles uit is, om alles achter elkaar door te kunnen lezen.