Nigella’s enthousiasme voor eten en gezelligheid komt sterk naar voren in de inleidende teksten. Ze kan als geen ander schrijven en haar teksten roepen een beeld op van gezellige avonden rond de keukentafel.

Het boek staat vol met ideeën voor makkelijk klaar te maken maaltijden, met ingrediënten die je in huis hebt of gewoon in de supermarkt kan vinden. Ondanks de eenvoud, bevat elk recept de unieke Nigella twist”: eenvoudige maar heerlijke smaakcombinaties. Niet uitdagend of baanbrekend, maar perfect voor doordeweekse maaltijden, die toch net niet gewoon zijn. Ze volgen niet allemaal de laatste culinaire trends, maar zoals ze zelf schrijft, maakt haar dat niks uit en het zou jou ook niet uit moeten maken. Een gerecht is lekker of het is het niet. Je genot laten verpesten doordat je erover piekert of iets wel hip genoeg is, is zacht gezegd gewoon dom.

Het leven is ingewikkeld; koken hoef dat niet te zijn.

Het boek heeft geen hoofdstukken, geen thema, maar toch is er een klassieke indeling te vinden gaande van duivelseieren, en andere kleine hapjes en lunchgerechten, gevolgd door groenten-, vlees- en visgerechten, om te eindigen met een reeks zoete recepten. Natuurlijk vind je er ook heerlijk verfijnd, geurig gebak in terug. Het boek eindigt met tips voor bereiding vooraf en bewaring. Super handig voor de niet zo ervaren thuiskoks.

en paar van mijn favoriete recepten zijn:

wentelteefjes met parmezaan
spruitjes met ingelegde citroen en granaatappel
wortels en venkel met harissa
Kip met rode druiven en marsala
Kipfricassee met marsala, kastanjes en tijm
Dubbele chocoladekoekjes met pompoenpitten

Met meer dan honderd gemakkelijk, haalbare en heerlijke recepten, is “Bij mij aan tafel” een must-have voor koks die graag in het comfort van hun eigen huis genieten van lekker eten.