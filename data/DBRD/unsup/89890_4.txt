Als eerste moet ik aangeven dat ik helemaal niet bekend was met Urban Fantasy, een sub-genre van Fantasy. De kenmerken van Urban Fantasy zijn dat het verhaal zich afspeelt in de moderne tijd, in de bewoonde wereld. Vaak is de hoofdpersoon een vrouw, die goed kan vechten.
De cover is prachtig: aan de bovenkant voelt het alsof er een vloeistof op gespetterd is (misschien zelfs bloed ?).
Ik moest even kijken door het boek scheef te houden, heel mooi gedaan ! Ook de rode letters passen hier goed.
Ondanks de uitdagende positie van de dame op de cover is het boek gelukkig niet doordrenkt van erotiek, maar de erotiek je in het verhaal zult vinden is een onderdeel van het verhaal. Het wordt ook heel humoristisch gebracht.

Hoewel ik niet perse van vampierverhalen hou, heb ik het boek graag gelezen.
Het heeft heel veel in zich. Een verhaal dat behalve romantisch op een spannende manier, veel humor te bieden. Bovendien is er veel actie aanwezig.
Een 'fantastisch' verhaal, om maar in het genre te blijven.
Het is een verhaal waarbij je na het lezen beter gaat begrijpen wat het woord 'bloeddorstig' kan betekenen!
Ik vind het een ontspannend verhaal, fijn om te lezen als even helemaal niets anders hoeft ..

Cat moet een heleboel verstoppen voor haar moeder en zich ook anders voordoen dan ze is.
'O, wat een ingewikkeld web weven we ..' denkt Cat wanneer ze in haar eigen appartement gaat wonen omdat ze niet constant wil hoeven liegen.
Heel mooi om te zien hoe de twee hoofdpersonen, Cat en Bones, naar elkaar toegroeien in het
verhaal. Dit wordt allemaal heel geloofwaardig beschreven door deze auteur.
Hoe verder je in het verhaal bent, hoe spannender het wordt. Er is sprake van verdwijningen vanmeisjes en de zoektocht naar de verdwenen meisjes brengt de hoofdpersonen in gevaar.
Dat gevaar komt van een onverwachte kant en het is zeker nog niet afgelopen als dit verhaal uitgelezen is. Ik had een beetje medelijden met de hoofdpersonen op het eind.

Het verhaal eindigt met de volgende zin:
'Als je van me wegrent, kom ik je achterna. En ik zal je hoe dan ook vinden ..'

Ik wil zeker het volgende deel in deze serie lezen en waardeer het boek op 4/5 sterren.