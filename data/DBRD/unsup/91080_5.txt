‘Alles houdt op te bestaan’ Elizabeth Brundage

Het duistere verhaal over George&Catherine.
Het gaat over die ene man George en zijn vrouw Catherine die in dat huis met de geesten zijn gaan wonen.

Dat huis dat van de familie Hale is geweest waarvan de ouders zich zo tragisch van het leven hebben beroofd en hun drie zoons als wees achter zijn gebleven.

Het gaat over de kleine gemeenschap in dat gehucht Chosen zo vlak bij New York met uitgestrekte velden, meren, een universiteit, restaurant met gewone mensen die op de een of andere manier betrokken raken bij George&Catherine.

Geheimen worden onthuld, wreedheden openbaren zich in gedrag, ruwe benaderingen, seksuele uitspattingen, omhelzingen, ruzies, mishandelingen, vernederingen, verlangens, vertrouwen, hartverscheurende en ontroerende taferelen, mystieke gebeurtenissen, schokkende feiten, de leugens, 'opengebroken harten', God en de waarheid worden zichtbaar in die kleine wereld waarin de visies van al deze mensen worden verteld in 'Alles houdt op te bestaan'.
De sfeer is onheilspellend.

Denk de achtergrond van de late '70 erbij, de muziek, kunst, de literatuur, een meerwaarde.

Een verpletterend boek, fenomenaal,
Mensen twijfel niet, lees: 'Alles houdt op te bestaan'.

Het begint 23 februari 1979 in Chosen bij New York;

George Clare staat 'in de sneeuw met in zijn armen het kind' hij stond bij 'het enige andere huis aan hun weg'.
Hij zegt; 'Het gaat om mijn vrouw. Ze is...'.

Over het huis met de geesten, over de jongens Hale;'Het waren aparte jongens..beleefd, eerlijk..gebroken'.

Hun land;
'In de geurige bomen galmden achtergelaten windgongen. Er waren peren-en appelbomen, een kweepeerstruik en een meertje. Als je door het golvende glas naar buiten keek, was het alsof je je in een droom bevond'.