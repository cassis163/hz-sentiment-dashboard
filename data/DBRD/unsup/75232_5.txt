Gert-Jan van den Bemd,1974,is beeldend kunstenaar, wetenschapsjournalist en publicist van verhalen, columns, blogs, gedichten en essays. In het voorjaar van 2018 verscheen zijn debuutroman: 'De verkeerde vriend'.

Het verhaal

Werner Mans is getrouwd met Murielle. Samen hebben ze dochter Roos, 16 jaar en bijna 17. Hij heeft een mooie baan als fotograaf van wegwerpartikelen voor ziekenhuizen en laboratoria. Zodra het mogelijk is, gaan ze naar de camping, waar hun stacaravan staat. Daar krijgen ze alle rust. Alles prima zou je denken. Alleen nu Roos 16 jaar is, wil ze graag met haar vriendinnen gaan stappen: want Alcatraz is the place to be. Daar ontmoet ze Rico en ze worden verliefd. Hierna wordt de campingtijd nooit meer hetzelfde. De vrienden van Rico en Roos zorgen ervoor dat Werner zijn rustige bestaan op zijn kop wordt gezet.

De elementen

Niet direct had ik in de gaten dat er op de kleurrijke cover een zwembad afgebeeld staat. Bij het lezen over "Werner aan het zwembad" begreep ik het. Het past mooi bij het verhaal. Werner de hoofdkarakter, heeft een dochter: Roos. Alle kleine meisjes worden groot, zo ook Roos is flink gegroeid met alles erop en er aan. Dat Werner een bijzonder seizoen tegemoet gaat wordt al vrij snel duidelijk. Naast Werner zijn gezin lezen we over campingbaas Bruno. Qua uiterlijk lijken ze best op elkaar en ze kunnen het goed vinden.

De verkeerde vriend gaat eigenlijk over een thema wat voor ouders een "worst nightmare" is. Je dochter is nu bijna 17 jaar en wil graag uit. Wie weet wie ze daar allemaal tegenkomt? Welke vrienden nemen ze mee terug? (Je houdt dan gewoon je hart vast, zeggen we hier). Het grote loslaten is begonnen. Het naar je luisteren is gestaakt. Met alle gevolgen van dien!

Gert-Jan van den Bemd, een voor mij nog onbekende auteur, heeft hiermee een mooi beeldend en geloofwaardig verhaal geschreven. Hij is een echte verhalenverteller pur-sang. Met een heerlijke schrijfstijl vertroetelt hij je als lezer. Alles wordt perfect beschreven. Ook al praat Werner niet, dan weet je toch wat er allemaal in zijn hoofd om gaat. En dat is veel. Zijn baan, zijn vrouw en zijn dochter houden hem erg bezig. Maar ook vreemde dingen die er op de camping gebeuren, nemen zijn tijd in beslag. Vandaar dat hij geregeld bij Bruno te vinden is. Om te ontspannen, met de hond. Of toch niet?

Conclusie

De verkeerde vriend zou ik typeren als een spannende roman. Door het proloog wordt er bij de lezer al een zekere verwachting en nieuwsgierigheid aangewakkerd. Dat is leuk gedaan, want daarna begint het verhaal rustig. Door de bijzondere gebeurtenissen gaat de spanning steeds een tandje hoger. Om uiteindelijk aan het einde de zaken mooi te bundelen. Dat gaat geleidelijk aan. En dan..als je denkt, dat zal toch niet??? volgt er een heel verrassend einde.

Gert-Jan van den Bemd: erg genoten van je mooie boek! Het is een verhaal zoals ik het graag lees.

Over smaak valt niet te twisten. Dit is gewoon een heel mooi boek. Met ook hond en campingleven, heb ik mij erg vermaakt.

Hartelijke groet, Annette Overvoorde
Birdy;'s Boeken, https://birdysboeken.blogspot.com/2019/02/gert-jan-van-den-bemd-de-verkeerde.html