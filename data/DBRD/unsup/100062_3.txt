Het verhaal van het meisje Marrie laat op een leuke manier zien hoe de wereld veranderd tussen 1906 en 1927. Een tijd waarin veel gebeurt en veranderd. Is de visserij op de Zuiderzee eerst nog een goede maar gevaarlijke manier om in het levensonderhoud te voorzien, als de plannen om de Zuiderzee te dempen steeds concreter worden moet er een andere manier gevonden worden om brood op de plank te krijgen. Van der Hulst gebruikt historische feiten rondom het kaas maken en kaas kruien in het begin van de 20e eeuw om het verhaal van Marrie vorm te geven.

Het was een leuk boek om te lezen al worstel ik wat met het ‘beoordelen’. Het boek wordt aangekondigd als een historische roman en het heeft wel wat weg van de boeken van Leni Saris die ik vroeger las, vermakelijk en romantisch. Soms ligt het er net wat te dik bovenop qua Huizense uitspraken en de roman staat misschien iets te veel in dienst van het historisch verhaal dat van der Hulst wil vertellen. Al met al een redelijk geslaagd debuut, vooral geschikt voor mensen die de visserij in het begin van de 20e eeuw of Huizen interessant vinden en ik ben benieuwd hoe van der Hulst zich als schrijfster gaat ontwikkelen.