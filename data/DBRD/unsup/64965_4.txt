Elk hoofdstuk begint met de uitleg over een bloem, plant of boom. En al heb ik op zich weinig met planten, dit vind ik wel een geinig detail.
Alleen de hoofdstukken over Bianca beginnen niet met een uitleg. Daardoor wordt al meteen duidelijk dat zij een bijzondere rol speelt in het verhaal.
Op jonge leeftijd is de tweeling Iris en Viola uit elkaar gehaald. Beide ouders wilden niet zonder een kind verder. De meiden hebben geen herinnering aan elkaar. Hun wereld staat dan ook op zijn kop als ze elkaar tegenkomen bij een bloemenshow in Londen. Als dan ook nog blijkt dat ze een oma hebben die op een landgoed in ItaliÃ« woont, weten ze helemaal niet meer wat ze moeten denken.
Ondanks dat ze een tweeling zijn, kunnen ze het in het begin absoluut niet met elkaar vinden. Sterker nog, ze ergeren zich aan elkaar. Maar het bloed kruipt waar het niet gaan kan en langzaam maar zeker groeien ze naar elkaar toe.
Het is een verhaal over een familie en de geschiedenis. Over de helende werking van de natuur. Over geheimen. En het weer tot elkaar komen na grote meningsverschillen.
Ik heb van het boek genoten. Vond de extra info over de planten geinig en origineel. Ik heb nog even gedacht dat het misschien ook iets over de gebeurtenissen in het hoofdstuk zou vertellen, maar die link heb ik niet kunnen ontdekken. Leuk boek en zeker de moeite van het lezen waard.