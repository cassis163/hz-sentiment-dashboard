Elsie kreeg wel een heel bijzonder huwelijkscadeau van haar oude jeugdliefde: een alligator. Ondertussen is de liefde voor alligator Albert alleen maar gegroeid maar voelt ze deze genegenheid ook voor echtgenoot Homer?

Elsie voelt zich niet helemaal thuis in het mijnstadje Coalwood; daarnaast kan de waanzinnige tijd in Florida niet vergeten waarin ze haar grote liefde ontmoette. Om die gelukzalige tijd te herleven verzint Elsie een list, als Homer zo nodig vindt dat Albert de deur uit moet dan brengen ze hem zelf wel weg naar de plek waar hij oorspronkelijk vandaan komt, en laat dat nu net in Florida zijn.

Vanaf dit moment wordt je als lezer meegenomen op de roadtrip van Homer en Elsie. Het echtpaar heeft echter wel meer problemen op te lossen dan het thuisbrengen van Albert de alligator. Onderweg komen ze allerhande situaties tegen die ze weerhoudt om hun eindbestemming snel te bereiken. Onderweg wordt Homer bijvoorbeeld de honkbalbelofte van een regionaal team, runnen ze een hotel aan het strand en ontmoeten ze literaire helden als John Steinbeck en Ernest Hemmingway. Dit zijn echter maar afleidingsmanoeuvres voor waar het echt in draait in dit boek: de relatie tussen Homer en Elsie.
Door het feit dat het echtpaar op elkaar aangewezen is op deze reis leren ze elkaar steeds beter kennen. Het is verhelderend om gaandeweg deze roadtrip te merken dat ze in ieder geval hun gevoelens naar elkaar uit durven te spreken; de basis voor elke goede relatie. Alligator Albert is slechts een middel om de volgende stap in hun relatie te bereiken.

De manier waarop de roman wordt aangeprezen is dan ook ronduit verwarrend. Daar wordt vooral de aandacht getrokken door Albert op de voorkant en de hilarische situaties die zich in het boek zullen voortdoen. Hierin wordt voorbijgegaan aan het echte interessante verhaal in dit boek; het belang van een thuis, en de liefde.

Kenners van de Amerikaanse geschiedenis en literatuur komen wel aan hun trekken. Hickham heeft op ingenieuze wijze enkele bepalende moment verwezen in dit verhaal. De auteur verwijst niet zomaar toevallig naar de literaire kemphanen Steinbeck en Hemmingway. Herken je deze niet dan is het verhaal niet minder leuk, maar enige Amerikaanse voorkennis verrijkt dit boek wel degelijk. Kortom Albert moet naar huis is een onderhouden verhaal maar niet op de manier die je op basis van het omslag en de achterflap verwacht.