Het eerste deel van wat een serie over rechercheur Jessy Haider moet worden. Na de gewelddadige dood van haar zoon gaat Haider weer aan het werk. Haar eerste zaak is een meisje dat ogenschijnlijk zelfmoord heeft gepleegd. Er klopt iets niet in het verhaal dat haar wordt voorgeschoteld, maar pas later kan ze daar haar vinger op leggen. Ondertussen wordt haar ex-man ontvoerd door dezelfde man die ook hun zoon vermoordde. Een kat en muis spel volgt.
Een oude vriend duikt opeens weer op in haar omgeving waarmee ze meteen weer een klik heeft. Toch vertrouwt ze het niet helemaal. Zijn verschijnen is iets te toevallig, al heeft ze geen idee wat er precies aan de hand is.
Een goed uitgewerkt spannend verhaal met verschillende lijntjes die allemaal mooi in elkaar vallen. Het einde vond ik wat abrupt en een beetje vreemd. Ben heel erg benieuwd naar het volgende deel.