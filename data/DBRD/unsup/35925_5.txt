In juli vorig jaar kon ik voor 2 pond een paperback van The Problem of Forever van Jennifer L. Armentrout op de kop tikken. Jennifer is een van de meest veel gelezen auteurs in mijn boekenkast, maar deze YA was toch nog net iets anders dan wat ik van haar gewend ben. Maar dat was helemaal overweldigend goed.
Met The Problem with Forever wou Jennifer vast en zeker haar schrijfskills testen. Ze verkende diepere gronden, liet zware thema’s aanbod komen én daagde zichzelf tot het uiterste uit. Toen ik haar interviewde in oktober, vertelde ze dat dit boek het moeilijkste boek is dat ze ooit heeft geschreven. Wel, ik ben blij dat ze de uitdaging is aangegaan.
Jennifer Armentrout heeft een soort schrijfmagie waardoor haar personages altijd levensecht overkomen en in dit boek leek dat nog meer aanwezig te zijn. Ik hield ontzettend van de kracht en de groei van Mallory in dit boek. Ze is echt een geweldig personage waarin je je zo goed kan inleven én die zo groeit doorheen het verhaal. De manier waarop Jennifer haar neergezet heeft is echt noemenswaardig!
Bovendien, in waarschijnlijk alle boeken van Jennifer L. Armentrout, kom je knappe mannen tegen. Meestal voor een vrouwelijke lezer heeft dat een grote meerwaarde, maar hier in dit boek was het toch nog wat anders. Het was een meerwaarde, maar hier draaide het niet alleen om die jongen en z’n uiterlijk. Rider had zoveel meer te betekenen in het boek en blek uiteindelijk toch niet alleen de held te zijn. Dat vond ik het prachtigst aan dit boek.
Ook vond ik dat Jennifer L. Armentrout nu echt héél veel werk in haar plot had gestoken. Niet dat ze dat niet altijd doet, maar in een contemporary wordt er vaak gefocust op alleen de gevoelens en het leven van het hoofdpersonage, maar Jennifer was absoluut niet bang om anderen ook aan het woord te laten en hun leven te laten tellen. Dat maakte dit boek ook zo emotioneel, denk ik.
The Problem with Forever is waarschijnlijk mijn favoriete YA van Jennifer Armentrout tot nu toe. Het is ultiem emotioneel en maakte mij op verschillende momenten aan het huilen. Echt waar. Het is een boek met geweldige personages, die je vaker laten nadenken en die oprecht in je hart blijven. Dit boek was perfect imperfect. Als je van een goede contemporary YA houdt, dan moet je zeker deze gaan halen in de boekhandel.