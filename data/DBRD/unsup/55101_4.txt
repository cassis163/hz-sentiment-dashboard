De Zondares is een medische thriller geschreven door Tess Gerritsen. Het originele boek The Sinner is in de Verenigde Staten in 2003 gepubliceerd. In 2005 werd het boek vertaald naar het Nederlands, genaamd De Zondares. De korte inhoud : In het klooster in Boston heeft een afschuwelijk bloedbad plaatsgevonden. Er worden twee nonnen teruggevonden, de één dood en de ander levensgevaarlijk gewond. Als patholoog-anatoom Maura Isles de autopsie uitvoert, ontdekt ze al snel dat de twintigjarige zuster Camille een kind had gekregen voor ze vermoord werd. Er komt een hele zoektocht naar de baby en de vader. De baby vinden ze terug in de vijver van het klooster. Diezelfde nacht wordt het lijk van een vrouw zonder handen, voeten en gezicht teruggevonden. Al snel is agent Gabriel Dean aanwezig om zich hierin te verdiepen. Rechercheur Rizzoli weet niet goed wat ze hiervan moet denken : na een korte relatie hebben ze mekaar uit het oog verloren maar ze is wel zwanger van Gabriel. Agent Dean onderzoekt momenteel de moord op Howard Redfield, een onderdirecteur van het bedrijf Octagon. Ook het verleden van Maura Isles laat haar niet met rust. Victor Banks haar ex-man brengt haar een bezoekje. Is het puur toeval of zit hier meer achter? Ondertussen raakt ook de vader van de baby bekend. Maar wat is nu de link tussen de drie moorden? En wat gebeurt er als rechercheur Rizzoli en Maura Isles te weten komen wat er zich in India heeft afgespeeld? Een lang bewaard geheim komt eindelijk aan het licht. De interpretatie :  Het fototoestel viel uit Redfields handen. Hij deinsde achteruit en staarde met afgrijzen naar de gedaante. Het was een vrouw. En ze had geen gezicht. Dit is een kort citaat uit de proloog. Eerst weet je totaal niet wat het met het boek te maken heeft, maar als dan de drie moorden aan elkaar worden gekoppeld, besef je dat dit een heel belangrijke gebeurtenis was die alles in het boek aan elkaar linkt.Haar beschrijvingen zijn zo levensecht dat je het je moeiteloos kan voorstellen. Op sommige momenten is het echter zo gruwelijk dat je het boek wil wegleggen maar langs de andere kant wil je toch weten hoe het verder gaat. Het is een echte page-turner. Het is een echte aanrader als je van spanning en mysterie houdt.