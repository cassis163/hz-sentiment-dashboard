Het twaalfde deel uit de Erik Winter reeks, mijn eerste kennismaking. Ik moet heel eerlijk zeggen dat het lang heeft geduurd voordat ik echt in het verhaal zat. Dit komt misschien ook doordat ik de voorgaande delen niet gelezen heb en dus een stuk voorgeschiedenis heb gemist. Het verhaal begint erg warrig met korte zinnen en een soort flasbacks naar voorgaande boeken, vermoed ik. Het duurt voor mijn gevoel lang voordat de spanning er echt in kwam. Er worden meerdere moorden gepleegd waarbij een stuk karton met een letter bij het slachtoffer word gevonden. Op het eerste gezicht lijken de slachtoffers niks met elkaar te maken te hebben.. Ondertussen worstelt Erik Winter met zijn eigen demonen, geestelijk. En met zijn lange-afstandsrelatie met zijn vrouw en kinderen die in Marbella wonen. Het blijft wel lang spannend wie de moordenaar is en wat de connectie is met de slachtoffers. Als serie is het vast een leuke serie om te volgen als je meer inzicht hebt in de personages.