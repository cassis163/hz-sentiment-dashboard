Een mislukte startende zakenvrouw met liefdesverdriet die geesten ziet. Tsja, wat verwacht je van zo'n boek?..
Maar soms moet je je vooroordeel toch bijstellen.

Het begint met de crematie van een oudtante van Lindsey, een jonge vrouw die met een hoop tegenslag te maken heeft: verkering net uit, in de steek gelaten door zakenpartner/"vriendin" en financieel diep in de problemen. De crematie is een verplicht nummer, want er werd al jaren door niemand meer naar de 103 jaar oud geworden oudtante Sadie omgekeken. Maar al tijdens de trieste plechtigheid gebeurt het: Lindsey ziet als enige de geest van de overledene, en wel op de leeftijd die Sadie in de rory twenties had. En daarmee komt Lindsey in een rollercoaster terecht en verandert alles.

Een soort kinderboek haast, omdat er zoveel in gebeurt, het fantasierijk en vlot geschreven is. Met een pakkend begin, spannend middengedeelte en een mooie afronding. Het leest dan ook als een trein. Verwacht geen breed uitgewerkte personages of ingewikkelde thema's. Maar wel humor, liefde en spanning.En natuurlijk overwint het goed altijd het kwade!

Geen hoogdravende literatuur, maar wel een heerlijk boek dat je na veel leesplezier met een goed gevoel dichtklapt.