Ik heb dit boek mogen lees als onderdeel van de YAleesclub van Crimezone.

Het eerste deel in een nieuwe snelle YA serie, is het begin zeker niet slecht. Het verhaal gaat ontzettend snel, waardoor het nauwelijks weg te leggen is. Rennen/vluchten, explosies, het zit er allemaal in. Halverwege is het misschien even iets minder een actiefilm, maar tegen het einde toe neemt het weer toe. Hoewel het hierdoor heel makkelijk en snel leest, neemt het ook een groot deel van de diepgang die dit boek had kunnen hebben weg.

Dit boek is absoluut niet afzonderlijk te lezen van de rest van de serie, er is aan het eind van het eerste boek nog bijna niets opgelost, en je wilt toch echt wel weten hoe het afloopt.