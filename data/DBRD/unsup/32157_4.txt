De meeste boeken van Nicci French heb ik al gelezen, met wisselend succes. Zo vind ik over het algemeen hun laatste boeken minder goed of eigenlijk soms ook wel slecht. Maar ik had veel positieve verhalen gehoord over Onderhuids, en ik had het boek nog liggen, dus wilde ik me wel een keer aan dit boek wagen.

Het boek is een drieluik over vrouwen die bedreigd worden. De vrouwen zijn heel verschillend, maar ze krijgen alledrie dreigbrieven waarin hun dood wordt aangekondigd. De politie neemt de zaak in het begin niet al te serieus, maar de vrouwen zijn écht bang.

Ik vond Onderhuids zeker een van hun beste boeken. Ze weten een sfeer te creeëren in dit boek die beklemmend is. Al moet ik wel zeggen dat ik dat gevoel vooral in het begin van het boek had. Het drieluik in het verhaal verklapt eigenlijk de structuur van het boek al, en verraadt al wat er met de vrouwen gebeuren zal. In het begin echter wist ik nog niet of ze bedreigt werden door één persoon, of door verschillende (wat dan ook weer tot verschillende verhaalaflopen had kunnen leiden). Het laatste deel van de drie vond ik persoonlijk het minste, ik snapte het nut van de relatie er niet precies in, en ik vond dat het toen een beetje lang ging duren. En waarom moeten al die mensen bij Nicci French altijd van die vreemde baantjes hebben? Het boek leest lekker weg, schrijfstijl is natuurlijk niet al te literair en het boek is redelijk spannend, ookal is het al vrij snel duidelijk wie de dader is (daar wordt geen geheim van gemaakt). Ik wilde het boek eigenlijk 3,5 sterren geven, maar ik zal het dan maar vier sterren geven door het naar boven toe af te ronden. Als je iets van het bekende schrijversduo zou willen lezen, neem dan deze of Bezeten van mij, want dat zijn mijn favorieten!