Heerestraat en Rozenlaan is het eerste oorspronkelijk Nederlandse YA boek dat bij uitgeverij Blossom Books is uitgegeven. Het gaat over een belangrijk thema waar ik nog maar weinig over heb gelezen, namelijk de scheiding van je ouders.

In Heerestraat en Rozenlaan maak je kennis met Nina, een 16-jarig meisje wiens leven compleet veranderd is nu haar ouders zijn gescheiden. Nina woont de ene week bij haar moeder, de andere week bij haar vader en diens nieuwe gezin. Nina voelt zich nergens echt thuis en moet erg wennen aan de nieuwe situatie. De moeder van Nina heeft veel moeite met de scheiding en zit er helemaal doorheen. Terwijl de vader van Nina alweer zijn leven heeft opgepakt en een nieuwe relatie heeft. Nu heeft Nina niet alleen een stiefmoeder, maar ook een stiefbroer en -zus. En alsof dat nog niet genoeg is, zijn er nog de struggles met vriendinnen, school en voetbal. Je leest hoe Nina zich in deze warboel, zoals de cover ook mooi laat zien, zich staande probeert te houden.

Carlie van Tongeren heeft een prettige schrijfstijl en ze heeft met Heerestraat en Rozenlaan een vlot lopend verhaal gecreÃ«erd. Nina is een herkenbaar en realistisch hoofdpersonage. Ze maakt fouten, leert daarvan en groeit als persoon in dit boek. Je leeft echt met Nina mee. Het was leuk om te lezen over de band tussen Nina en haar oma. Wat mij betreft had dat nog wel meer aan bod mogen komen. Ik vond de WhatsApp gesprekken en DZHHMGD stukken zijn leuke toevoegingen aan het verhaal. Ik ben wat minder enthousiast over de romance die in het boek ontstaat. Al ben ik wel blij met de wending die er aan het eind van het verhaal aan werd gegeven.

Met Heerestraat en Rozenlaan heeft Carlie van Tongeren een mooi boek afgeleverd dat over een belangrijk thema gaat. Het boek leest erg prettig en ik heb ervan genoten.