Voor een Hebban Young Adult leesclub las ik "Two dark reigns" van Kendare Blake. Kendare Blake is een relatief jonge (37 jaar) schrijfster, afkomstig uit Zuid-Korea. Dit is niet het eerste boek wat Kendare Blake schreef. Zo schreef ze ondermeer "Anna dressed in blood", en "Two dark reigns" is alweer het derde deel in haar "Three dark crowns" serie. Tussendoor kwam ik er zelfs achter dat ze ook nog een aantal novella's over de zussen schreef.

In "Two dark reigns" worden we meegenomen in de periode nadat Katherine de strijd om het koninginnenschap gewonnen heeft. De zussen Mirabella en Arsinoe wonen met Billy in het huis van zijn moeder op het vasteland. Jules en haar "kat" Camden, zijn opgenomen door strijdster Emilia. Gaandeweg voelen ze allemaal de roep van het eiland en geven daar uiteindelijk ook gehoor aan.

De verschillende personages in dit boek vind ik erg goed uitgewerkt. Het verhaal draait eigenlijk om de zussen Katherine, Arsinoe en Mirabella, en om Jules. Mijn voorkeur ging direct in het begin uit naar de rebelse Arsinoe. Maar ondanks dat ik in het begin Katherine een beetje als "the Bad guy" zag, kreeg ik gaandeweg het boek ook wel wat sympathie voor haar. Ik vind het heel knap als een schrijver een lezer zo mee kan nemen.

Ik vond het boek wat langzaam op gang komen. Normaal gesproken ben ik dan gauw geneigd een boek aan de kant te gooien. Dat had ik nu zeker niet. Dus misschien toch net vlot genoeg. Toen het boek eenmaal begon te lopen, liep het ook als een trein.

Ik vind het boek een echte aanrader, ook als je denkt dat deze categorie niks voor je is, probeer het toch eens.

Voor mij krijgt het 4 sterren.