Wat dit boek vrijwel uniek maakt is dat Mw. Dragt hiermee niet enkel de gordijnen van een venster op de verbeeldingswereld opent, maar ook de deur tussen alledaagse realiteit en verbeeldingswereld op een kier zet.
Het gaat een stuk verder dan ‘Suspension of disbelief’; het zet je aan het denken over werkelijkheid en verbeelding, maakt je meer ontvankelijk voor verbeelding. Dat was het oorspronkelijke doel van magie - het “Grote Werk”, voordat het tot ‘special effects’ werd gedegradeerd.

Er zijn er niet veel die dat hebben gepresteerd, of misschien is het eerder een kwestie van aandurven. JRR Tolkien is er één, en Marten Toonder.