Een klassieker die aangepast werd aan de noden van de moderne lezer. Iets wat ik enkel kan goedkeuren als de bedoeling daarvan is om bij de lezer de interesse te wekken om ook het origineel te lezen. Doet me te veel denken aan reader's digest, wat ik een pretentieus zootje cultuurbarbaren vind.
Het boek is een wereldsucces en (film)klassieker. Leest erg vlot en zit vol spanning maar ook prachtige bechrijvingen van de omgeving. Kenmerkend voor Verne zijn de vele pseudo-wetenschappelijke uitweidingen die het verhaal geloofwaardig moeten maken. Vandaag blijken heel wat van deze feiten nonsens te zijn maar in een andere vorm dan toch wetenschappelijk verantwoord. Het grote verhaal - vijf weken in een luchtballon - is al lang in het echt gerealiseerd. Dit maakt en bevestigt Verne als de vader van de moderne sci-fi, met nadruk op science.