Onverwachte kadootjes zijn altijd leuk en Kismet was zo'n onverwacht kadootje. Ineens gaf Stefan Tetelepta een boek weg waar hij twee jaar aan had gewerkt. Dat maakte nieuwsgierig. En met de korte samenvatting over liefde, loslaten en het lot heb ik alle andere boeken die zaten te wachten op mijn reader op de plank laten liggen en ben ik Kismet gaan lezen. Dit boekleest heerlijk weg, het verhaal staat als een huis. En de wendingen komen onverwacht en zijn verfrissend. Dit boek is dan een gratis kadootje waar ik graag als tegenprestatie een recensie voor schrijf, maar ik zou dit met liefde hebben gekocht in de winkel. Er verschijnen zoveel slechte boeken, het is bizar dat dit boek niet gewoon in de winkel ligt. Maar de auteur zet zich wel op de kaart hiermee en het volgende boek hoop ik wel gewoon in de winkel te kunnen kopen. Dat mag best een nieuw verhaal van Moira en Finn zijn, want ik wil nog veel meer van ze lezen. Dit was een mooi kado in een heerlijke zomer.