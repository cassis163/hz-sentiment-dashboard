We mogen haar eigenlijk niet “de zus van…” noemen, want daar heeft ze een hekel aan. Pick Three is een naslagwerk dat zich richt op het beste uit jezelf halen. Aan de hand van drie heldere delen verteld auteur Randi Zuckerberg alles over deze methode. Ze legt uit wat Pick Three is, waarom De Grote Vijf zo belangrijk zijn en stelt samen met haar lezers een plan van aanpak op, die men naar eigen inzicht kan invullen. Daarnaast laat ze aan de hand van persoonlijke ervaringen en interviews met haar Fanaten, Restaurateurs, Superhelden, Vermijders en Geldverdieners extra diepgang zien. Moraal van het zelfhulpboek is dat je alles kunt, alleen niet tegelijk. Een briljant vormgegeven boek, die de lezer gegarandeerd een andere kijk op balans geeft en niet mag ontbreken in de boekenkast. Zeker voor liefhebbers van (kleurrijke) naslagwerken is dit een absolute aanrader.