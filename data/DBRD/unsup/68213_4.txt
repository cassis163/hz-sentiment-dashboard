Deze achterflap nodigde mij al uit om het boek te lezen. Het belooft een spannend boek te worden met mens en draak in de hoofdrol. Deze verwachting maakt hij ook ten volle waar. Je leert Jill eerst kennen in de huidige wereld waar ze met enkele andere tieners in een kraakpand woont. Door een baantje in een boekenwinkel kan ze overleven. Jacco, Nina en Jill hebben een goede band. Wanneer hun huis aangevallen wordt door Morbiden besluit ze hen dan ook mee te nemen naar Drägan Duma.

Veel aandacht voor de opbouw van Drägan Duma

Patty van Delft grijpt deze gebeurtenis met 2 handen aan om deze parallelle wereld op een originele wijze voor te stellen. Samen met Jill voel je je midden in deze nieuwe wereld getrokken. Uit alles blijkt dat hier zeer veel aandacht aan besteed is. Dit tem een verklarende woordenlijst en vertaalde teksten uit de “oude taal” . Hierdoor kun je je direct in deze wereld inleven en krijgt de wereld een diepgang.

Wat als jij moet beslissen over leven en dood

Jill krijgt veel nieuws te verwerken maar leert vooral over zichzelf en haar krachten doorheen het verhaal. Ze wordt genoemd in een profetie en is degene die op een of andere manier beslist over leven en dood. Ze moet zelf nog uitzoeken hoe. Wanneer Libertalia uit het ei komt is er direct een band voor het leven.

Ook over de andere karakters : Nina, Jacco, Skylar, Rune,… maken samen met haar een hele ontwikkeling door. Zij worden ook uitgediept en je leeft dan ook direct ook met hen mee. Elk hun achtergrondverhaal krijgt zijn plaats.

Patty van Delft weet dit eerste deel te brengen in 25 hoofdstukken. Zij die hoort is het eerste deel van de serie van Drägan Duma. Ze weet ook via de grafische vormgeving in 1 oogopslag duidelijk te maken wie wat zegt. En wat zijn de pagina’s glad ! Je begint ze spontaan te strelen.

Conclusie

Patty van Delft heeft zen hele mooie en tot in de detail uitgebouwde wereld gecreëerd . Vanaf de eerste bladzijde leef je met Jill mee. Je wilt het in 1 keer uitlezen. Dit eerste deel is voor mij een bevestiging dat ik de hele serie absoluut wil lezen . Het is een bevestiging van mijn buikgevoel. Daarom 4,5 ster !