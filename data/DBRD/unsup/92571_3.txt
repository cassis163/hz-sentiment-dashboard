Robert Langdon wordt wakker in een ziekenhuis in Florence met een schotwond. Iemand wil hem vermoorden maar omdat zijn geheigen niet goed werkt heeft hij geen idee wie en waarom. Geholpen door de knappe dokter Sienna ontsnapt hij aan zijn achtvolgers en dan blijkt hij een geheime kaart op zak te hebben....hier stopt elke vergelijking met enige andere thriller of roman en er volgt een race tegen de klok vol puzzels en historische feiten. Daarom lees je Dan Brown. Het is zoveel meer dan een verhaal, een thriller omdT hij zoveel verteld en geen gelegenheid ongemoeid laat om mij als lezer te informeren waarom hij in een bepaalde basiliek is en wat deze met het verhaal te maken heeft.
Ik wist niets van Dante, zover ging mijn kennis niet maar zijn verhaal fascineert me en maakt me nieuwsgierig naar meer.
Als je je ogen dichtdoet waan je je in Florence, Venetie of Een van de andere steden die in dit verhaal een rol spelen. Ik ben er nog nooit geweest maar als ik erna toe ga neem ik dit boek mee. Waarom ik nog meer van de boeken van Dan Brown ben gaan houden? Omdat ik getriggerd wordt om over een wereldwijd probleem na te denken dat tot nu toe een ver van mijn bedshow leek te zijn.
Hoe lees je de boeken van Dan Brown? In absolute stilte omdat het vele verhalen en wendingen heeft.
Ik heb vaak teruggebladerd om na te gaan hoe het ook alweer zat maar volgens mij klopt het als een bus. Ik wist op een gegeven moment niet meer wie de slechterik was en veranderde regelmatig mijn oordeel. Het is superspannend tot de laatste bladzijde en dan kun je het nog niet loslaten. Ik heb het in 3 dagen uitgelezen en tussendoor hield het verhaal mij steeds bezig.