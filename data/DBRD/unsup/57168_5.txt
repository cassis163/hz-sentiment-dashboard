Het vierde deel met Jessica Haider in de hoofdrol. Jessy is de Nederlandse, vrouwelijke bad cop. We gaan verder waar deel 3 gestopt is. Het boek begint met een brief die Jessica via haar neef uit Oostenrijk van haar tante krijgt. De brief gaat over Jessica, ze heeft vroeger toen ze een jaar of 3 was een tijdje bij haar oom en tante gewoond, hier is ze mishandeld en vernederd door haar oom. Haar tante wil dit nog opbiechten voordat ze zelfmoord pleegt. Jessy zou Jessy niet zijn als ze hier niet meteen werk van zou maken. Ze schakelt Saligia in om haar oom op te sporen en bij haar thuis te laten bezorgen en wat ze dan met hem van plan is...
Ondertussen krijgt ze te maken met een gruwelijke moord op een rijke producent en de mishandeling van zijn vrouw. De kinderen van het gezin treffen hun ouders zo aan en schakelen de politie in. Er blijkt veel oud zeer in het gezin te heersen en de uitkomst van dit onderzoek is uiterst verrassend en zeer verdrietig.
Ze krijgt ook nog een zaak toegewezen bij Saligia, hierbij moet ze een bedrijf te gronde richten wat zich richt op cryonisme, het invriezen van mensen die hier veel voor betalen en hopen over 500 jaar weer tot leven gewekt te kunnen worden. Het blijkt een louche zaakje waar een persoonlijk staartje aan zit voor Jessy. Ze blijken hier ook in het geheim aan orgaantransplantaties te doen, niet geheel volgens het boekje.
Jessy moet weer vele obstakels overwinnen om alle zaken tot een goed einde te brengen, dit lukt helaas niet in alle gevallen. Jessy is weer ongelofelijk hard en goed neergezet, je raakt aan haar verslaafd!
Corine heeft met dit 4de deel weer een heerlijk gruwelijk boek neergezet, goed voor meerdere spannende en gruwelijke uurtjes leesplezier. Nagelbijtend spannend met een zéér verassend einde!