Dit boek bestaat uit een openhartige, eerlijke en hysterische verzameling van (zeer) persoonlijke essays. (flaptekst)

Doordat het boek uit losse fragmenten bestaat is het een heerlijk boek om af en toe een hoofdstuk uit te lezen. Het is dan ook geen boek waarin je zult verdwijnen en dat je niet meer los kunt laten maar in elk hoofdstuk zit wel een verrassend element. Soms lees je het met een brede glimlach en dan weer met een lichte frons maar er zit zeker wel herkenning in het stuk. Amy schroomt niet om heel persoonlijk te worden over haar seksuele ervaringen en neemt hiervoor geen blad voor de mond. Ik las deze stukjes soms zelfs met plaatsvervangende schaamte.

Maar ook andere gevoelige en heftige onderwerpen worden door Amy besproken. En ook daarbij gaat ze zelfspot zeker niet uit de weg.

De stukken zijn zo geschreven dat je Amy gewoon voor je ziet op het podium die dit alles staat te vertellen als stand up comedian en het lijkt dan ook dat je als toeschouwer zit te luisteren in plaats van dat je zit te lezen en dat maakt het lezen van dit boek een unieke en levendige ervaring.