Het jaar 1807 op het eilandje St. Thomas, een prachtig eiland in de Caraibische zee. Rachel Pomi√© begint haar verhaal: een beschrijving hoe haar familie op het eiland is geraakt en hoe haar leven is opgebouwd. Haar band met haar ouders en hoe ze opgroeit met Jestine, de dochter van de kokkin Adelle.

Via Adelle en andere mensen op het eiland hoort Rachel verhalen en bijgeloven die ze allemaal opschrijft om later voor te lezen.
In de joodse gemeenschap waar Rachel in opgroeit wordt op elkaar gelet en wordt over elkaar geoordeeld. Rachel droomt over een leven in Parijs. Ook vanuit de boeken in haar vaders bibliotheek droomt ze weg bij een leven in Parijs.
Zelf woont ze echter ook op een prachtig eiland dat in geuren en kleuren verteld en beschreven wordt. Samen met Jestine heeft ze een hechte vriendschap (die overigens afgekeurd wordt door de moeder van Rachel), ze maken van alles mee oa. samen op zoek naar de schildpadvrouw (half schildpad, half mens).
Maar het leven veranderd als Rachel wordt uitgehuwelijkt om de winkel van haar vader van ondergang te behoeden. Zowel Rachel als Jestine worden snel volwassen en als uiteindelijk ook de man van Rachel plots overlijdt staat haar leven weer op de kop. Door de regels en wetten van die tijd en in de joodse gemeenschap raakt Rachel de winkel kwijt; die wordt nagelaten aan een familielid in Frankrijk. Om de belangen van de familie te behartigen komt een neef van haar man over.
Rachel, inmiddels met 7 kinderen, neemt het lot in eigen handen en (tot grote afkeuring van de joodse gemeenschap) begint een hartstochtelijke relatie met de neef van haar man Frederic Pizzarro.
Zij krijgen samen nog een aantal kinderen waaronder Jacobo, later bekend als Camille Pissarro (naar wat later een bekende schilder in het impressionisme wordt).
Met name deze relatie wordt later in het boek beschreven. Camille lijkt op Rachel, maar zijn ook elkaars tegenpolen, dat zorgt voor de nodige ontwikkelingen.

Het boek is geschreven vanuit verschillende vertelperspectieven, ze begint vanuit ik-perspectief van Rachel en wisselt dit later in het boek af met perspectief van de andere (ook sterk overtuigende) personages.
Historische verwijzingen, mooie beschrijvingen van de leefomgeving die je het verhaal intrekken en de uitwerking van de krachtige personen maken het verhaal een prachtige roman.

De titel wordt zoveel meer naarmate je het verhaal zelf leest, verschil tussen man en vrouw, verschil in religie, verschil in ras, afkomt, verschil in dromen zorgen voor aantrekkende en botsende aspecten binnen relaties.

'Ik deed zelden wat me werd gezegd. Volgens mijn moeder was dat sinds mijn geboorte mijn reactie op het leven geweest'....'als kind sliep ik 's nacht niet door en ik hield me al helemaal niet aan de regels. Maar ik was een meisje dat wist wat ik wilde.'
Tekenend voor het boek, dromen, verlangens en ervoor gaan!