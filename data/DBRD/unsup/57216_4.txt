Joanne Carlton is de pseudoniem van Sandra J. Paul die al meerdere YA boeken heeft geschreven. Hart-Slag schreef ze in het Engels, wat haar debuut is in deze taal. Ze besloot het boek te vertalen in het Nederlands, wat een zeer goede beslissing is geweest.
Het boek is geen kleine jongen, het telt maar liefst 476 bladzijden. Dit is absoluut geen probleem, want de inhoud blaast je omver.
We maken in Hart-Slag kennis met de Amerikaanse Jasper en Sam. Ze zijn vrienden voor het leven, zonder een liefdesrelatie.
Sam heeft haar ouders en zus verloren bij een auto-ongeluk en heeft een tijdje in een pleeggezin gewoond. Nu studeert ze, wat haar makkelijk afgaat gezien ze een hoge IQ heeft. Jasper kan dit zeker niet zeggen van zichzelf. Hij studeert omdat hij – als enig kind – zijn vader moet opvolgen, maar de studie is hem eigenlijk te hoog gegrepen. Zelfs in de kerstvakantie wil hij op de campus blijven om zo geen achterstand op te lopen.
Dan slaat het noodlot toe. Jasper is oververmoeid, stort in tijdens een basketbalwedstrijd en moet gereanimeerd worden. Sam is net gevallen in het studentenhuis, maar wil er voor Jasper zijn. Ze gaat mee naar het ziekenhuis, waar ze zelf kort wordt opgenomen in verband met een hersenschudding door de valpartij.
Als ze het nare nieuws krijgen dat Jasper nog een paar dagen zal leven, besluiten ze Jasper zijn grootste droom werkelijkheid te laten worden. Jasper is gek op zingen en Sam heeft stiekem wel eens een eigengemaakte demo van Jasper beluisterd.
Ze vliegen naar Londen waar een talentenshow plaats vindt. De demo heeft ze via bevriende vrienden van haar overleden moeder laten toesturen, waardoor Jasper zeker mee mag doen aan de voorrondes. Ze verblijven bij deze vrienden tijdens deze periode.
Hoe ga je met de gedachten om dat je nog maar kort te leven hebt?
Jasper doet tijdens de talentenshow menigeen versteld staan en mag ronde naar ronde door, alleen is het lichamelijk en mentaal zwaar.
Tijdens de liveshow stort Jasper in. Zijn lichaam kan niet meer. Hij wordt naar het ziekenhuis gebracht en weet zeker dat het einde daar is.
Kloppen zijn gedachten?
Wanneer hij Sam spreekt komen de vrienden nog dichterbij elkaar te staan.
Hoe hard is de echte waarheid?
Wow! Dat is het enige wat ik zeggen kan over Hart-Slag. Het boek leest als een trein, met niet al te lange hoofdstukken. Het verhaal laat je vanaf de eerste regel niet meer los! En dan die climax! Ik heb het niet droog kunnen houden. Wat een pageturner zeg!
Ik lees normaal gesproken niet snel YA. Maar de korte omschrijving die ik over Hart-Slag las sprak mij direct aan. Daarnaast is de cover ook opvallend te noemen. Dit boek zal ik niet snel vergeten en zeker aanraden aan andere lezers.
Op het eind vertelt de auteur hoe ze tot dit verhaal is gekomen. Heftig, maar knap om dit zo op papier neer kunnen te zetten, als een vorm van verwerking.
Er is alleen 1 minpuntje. De vertaling laat hier en daar te wensen over. Zinnen lopen niet lekker of er mist een woord. Maar dit valt bijna in het niet met de inhoud van het verhaal.
Ik geef dit boek met een volle 5 sterren en een dikke pluim!

Gelezen voor het blog In de boekenkast.