Tien (soms een tikkeltje wrede) sprookjesachtige verhalen van (meestal) een pagina of 20 met in de hoofdrol iemand (of meerdere mensen) die een bijzondere gave hebben. EÃ©n van de verhalen heeft zelfs wel wat griezel elementen (Het meisje dat nachtmerries kon temmen), stuk voor stuk originele verhalen met een vreemde twist. Mooie aanvulling op de Bijzondere Kinderen van Mevrouw Peregrine trilogie. Die las ik ooit op aanraden van mijn dochter. En die had gelijk, niet strikt voor young adults, maar een zeer fantasierijk, fraai vormgegeven spannend verhaal over een prachtige alternatieve wereld binnen de onze vol bijzondere mensen met bijzondere gaven. En zo kun je ook Bijzondere Vertelsels samenvatten, zeer fantasierijk en origineel. Met ook een paar op ware gebeurtenissen (de grote brand in Londen in 1666 en de scheepsramp met de Hannah in 1849).
Daarnaast is het boek ook nog eens prachtig geillustreerd door Andrew Davidson.