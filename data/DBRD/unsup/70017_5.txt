"De Zwaluwman", een schitterend boek dat boeit vanaf de eerste bladzijde tot de laatste bladzijde.
Het boek speelt zich af in Polen tijdens WO-II. Een oorlogsboek? Ja en nee.
Anna blijft alleen achter in Krakau nadat haar vader, een professof in talen is opgepakt door de Duitsers. Anna kan hun huis niet meer in en komt op straat een bijzondere man tegen. Hij spreekt haar aan en spreekt - net als haar vader - vele talen. .Als er daarna op straat een voorval plaatsvindt tussen de man en een zwaluw raakt Anna is geobsedeerd. en ze loopt achter de man aan. Eerst wil de Zwaluwman Anna terugbrengen naar Krakau waar Anna vandaan komt, maar dan mag ze toch met hem mee.
Ze maken samen veel omzwervingen, want "als je gevonden wordt, verdwijn je voor altijd" en "zolang je blijft lopen kun je niet gevonden worden".
Tijdens de omzwervingen, die jaren duurt gebeurt er veel.
Overnachten in het bos, zorgen dat je aan eten komt zonder dat je gepakt wordt.
Anna is nog volop in de groei en heeft regelmatig grotere kledingg en schoenen nodig. Hoe lossen ze dat op?
Onderweg ontmoeten ze reb Hirschl, een Joodse man die uit een getto heeft kunnen ontsnappen. Reb Hirschl reist een tijdje met ze mee. En dan "de Venter", een man die ze beter niet hadden kunnen ontmoeten.
Ze moeten af en toe gevaarlijke grenzen overschrijden. Ook komen ze op een bepaald moment terecht in het oorlogsgeweld.
Het boek houdt je vast van het begin tot het einde. Het lijkt een sprookje, maar dat is het zeker niet.
De schrijver gebruikt schitterende zinnen en veel waarheden, die blijven hangen, zoals bijvoorbeeld:

"Teleurstelling, hoe zwaar ook, kun je redelijk gemakkelijk in een koffer stoppen - met haar rechte randen en afgeronde hoeken past ze altijd in het laatste gaatje. Voor hoop geldt hetzelfde. Maar op de één of andere manier is de kruising daarvan veel minder gelijkmatig: onhandig, lijvig en even zwaar. Veel te kwetsbaar om in een koffer te proppen. Dus kun je haar alleen in je handen dragen."

Een boek om te herlezen en nog eens te herlezen.