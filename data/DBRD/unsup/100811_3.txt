Het verhaal begint in ‘’de blauwe kamer’’ van het hotel, dat wordt gerund door de broer en schoonzus van Tony. De dienstmeid Francoise is op de hoogte van het vreemdgaan tussen Tony en Andrée, wie beide ook getrouwd waren. Ze kennen elkaar van vroeger uit hun schooltijd en hebben elkaar inmiddels 8 keer bemind in de blauwe kamer.
Totdat plots de man van Andrée voor het hotel in zicht komt en Tony zich via een andere uitgang uit de voeten maakt. Op het moment dat hun geheime relatie dreigt uit te komen stopt Tony hun bezoekjes aan ‘de blauwe kamer’’. Andrée neemt dit serieus en laat het zeker niet rusten.
Plots zit je tijdens het verhaal in een verhoorkamer, waar Tony zijn verhaal probeert te vertellen over zijn seksuele relatie met Andrée, maar ook hoe zijn relatie was met zijn vrouw. Uiteindelijk kom je meer te weten over waarom hij hier zit en later komt ook Andrée als beschuldigde de rechtszaal binnen.

Het kwam bij mij aan het begin als een verwarrend verhaal over, maar als je aan het begin doorzet en verder leest, heeft het boek wel een zekere aantrekkingskracht. De gesprekken in de verhoorkamer maken je nieuwsgierig, je wilt weten waarom hij daar zit en wat er is gebeurt.
Het plot komt echt pas aan het einde van het verhaal naar voren, dit is wel heel goed gedaan, waardoor je tot het einde echt door moet blijven lezen.
Kortom; Een verhaal waarbij je aan het begin even door moet zetten met lezen, maar daarna wel een goed verhaal krijgt.