Door Rindert Kromhout ben ik nu helemaal in de ban van de Bloomsbury Group!
De niet zo alledaagse levens van de familie & vrienden, bestaande uit schilders en schrijvers, worden zeer goed weergegeven. Het verhaal wordt verteld door Quinten. Zijn moeder (Vanessa Bell) schildert, zijn tante (Virginia Woolf) schrijft, zijn broer (Julian) heeft interesse in politiek,... Een kleurrijk en boeiend verhaal, waar ik zeker het tweede en derde deel van wil lezen!

'Europa is geweldig, met al zijn schrijvers en schilders en componisten. Dié zouden de mensen achterna moeten lopen, dàt zouden de echte leiders moeten zijn. Lees! Luister! Kijk! En je zult veel beter begrijpen waarom andere mensen doen en denken zoals ze doen en denken!'

'Ga altijd je eigen weg, blijf altijd zelf nadenken. Loop nooit zomaar achter de massa aan.'