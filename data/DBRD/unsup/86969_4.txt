Dit is de eerste keer dat ik kennis maak met Otto-Jan, een grappige jongen die een hekel heeft aan boeken en lezen. Al eerder kwamen er boeken over Otto-Jan uit; Otto-Jan Zegt NEE tegen lezen & Otto-Jan zegt JA tegen slijmen. Deze boeken zijn voor de leeftijd vanaf 11 jaar, de illustraties geven het verhaal een extra leuke swing.

Otto-Jan had vorig jaar aan zijn ouders beloofd om deze vakantie drie weken naar het zomerkamp Boekieboekie te gaan, een educatief kamp (nerdkamp). Planeet hoogbegaafd zoals Otto-Jan het kamp noemt bestaat uit de slimste kinderen die hij ooit gezien heeft. Hier leren ze grammatica en stijl, lezen en brieven schrijven zijn een vast dagonderdeel. Hoe Otto-Jan deze drie weken overleeft? Hij heeft een plan: "Ik zou deze kinderen helpen om hun leven te verbeteren. Ik zou ze veranderen in normale, niet-lezende mensen. Ik zou ze redden van een levenslang bestaan als nerd". Deelnemer per deelnemer, rustig aan.

De hut had de naam Roald Dahl hut, de kantine de Lettervreter een krantje de Boekiebode en ga zo maar door. Ook basketbalwedstrijden, vrij zwemmen, kampvuur staan op het programma. Voor Otto-Jan geen weg terug, voor de lezers een leuk, vlot geschreven boek.