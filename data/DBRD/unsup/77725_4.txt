De stem van Suzanne Esther.
Titel: De Stem
Auteur: Suzanna Esther
Uitgever: Futuro Uitgevers b.v.
Publicatiedatum: 13 maart 2018
175 paginaâ€™s

Maarten Brugman is een wat sullige, ingedutte en gescheiden man die op een bepaald ogenblik een stem gaat horen die hem de weg wijst richting een minder saai bestaan. Hij wil in eerste instantie niets weten van De Stem, maar wanneer hij merkt dat De Stem hem adviezen geeft waar hij daadwerkelijk iets aan heeft, accepteert hij De Stem en geeft haar zelfs een naam: Amelie.
Amelie geeft hem op geestige wijze onder meer advies over hoe hij zijn aantrekkelijke leidinggevende Lisa mogelijk zou kunnen veroveren. Lisa krijgt van haar baas een voorstel voor een nieuw project; een project dat in de relationele sfeer grote veranderingen met zich meebrengt.

Over de auteur
Suzanna Esther, een gepassioneerd auteur en columniste, schrijft al vanaf haar tiende levensjaar dagelijks in dagboeken. Haar passie voor taal heeft zij omgezet in de studie Literatuurwetenschappen en later, door haar interesse in het analyseren van het leven en de mens, in een studie Psychologie. Momenteel volgt zij een opleiding Redactie.
Sinds drie jaar schrijft zij columns en korte verhalen voor publiek - met name voor online magazines, fora en op sociale media. In 2016 besluit zij een kort verhaal uit te werken tot een boek, de novelle 'Wervelstof' die in 2017 is verschenen.

De stem is een roman met een uitstapje richting psychologische thriller . De schrijfstijl is vlot geschreven en op een manier dat je in de wereld van de personage,s stapt. Je leeft mee met de sullige Maarten en de knappe Lisa . In het begin dacht ik hoe wilt je een verhaal schrijven over een doorsnee sullig iemand die een stem in zijn hoofd hoort. Het moet wel raar overkomen. Maar de stem is perfect uitgewerkt met een klein beetje humor. Het is ook fijn dat er boven elke hoofdstuk de naam van de personage staat.

Ik geef De stem 4 sterren.