Vertrouw niemand – Paul Cleave
• Ebook
• 467 blz
• Leverbaar vanaf: mei 2016
• Uitgeverij: overamstel uitgevers / The house of books

Schrijf wat je weet en verzin de rest erbij!
Jerry Grey is bij veel mensen bekend onder zijn pseudoniem als thrillerauteur: Henry Cutter. Op zijn 49e wordt hij met alzheimer gediagnostiseerd en in een verzorgingstehuis geplaatst. Zijn herinneringen en zijn fantasie beginnen daar door elkaar te lopen; de beschreven moorden zijn niet zomaar verzinsels, hij biecht op ze zelf gepleegd te hebben. Gevolgen van die ziekte, zeggen mensen tegen hem. Maar als dat waar zou zijn, waarom blijven er dan mensen dood gaan om hem heen?

Het is weer een wazige zooi in zijn kop, zijn gedachten zijn ongrijpbaar

Voor The House of Books mag ik, als ambassadeur, dit boek lezen. Vol enthousiasme begon ik aan dit boek met grote verwachtingen. In het begin heb ik een paar keer gedacht, waar ben ik aan begonnen. De hoofdstukken wisselen af in een toestand van helder en verwarring van de hoofdpersoon en tussen nu en toen. Over de eerste 150 bladzijdes heb ik vijf dagen gedaan, maar toen kreeg ik vat op het verhaal en las het verder vlot.

Zijn persoonlijk is hem ontnomen.
Zijn gedachten en herinneringen zijn vervormd en verstoord.

Het verhaal is origineel bedacht en goed opgebouwd. Het begint wat traag, maar na ongeveer 100 bladzijdes als de eerste moorden zich aandienen word het verhaal spannend en snel. Een thrillerauteur die aan alzheimer lijdt neemt ons in zijn logboek van heldere momenten mee naar de afgelopen jaren vanaf de diagnose tot het eind van zijn overlijden. Daar tussen door loopt het verhaal in de tegenwoordige tijd in zijn verwarrende toestand. Als een rode draad speelt de bruiloft van zijn dochter een grote rol. Het boek is goed geschreven met een vleugje humor. Als vanzelf krijg je empathie met de hoofdrolspeler en hoop je op een goed eind. Wat mij erg opviel was de goede beschrijving van de verwarrende momenten van de hoofdrolspeler ten gevolge van zijn alzheimer.
Na gelang je verder leest word je steeds nieuwsgieriger naar het verloop van het verhaal en blijk het plot toch heel anders dan verwacht.
Het boek is meer dan een gewone thriller, het heeft meer diepgang. Draait om verlies, omgaan met dementerende naaste en vriendschap.
Ondanks het trage begin een mooi boek wat van mij 3,5 sterren krijg.

Met een vriendelijke leesgroet Jolanda Dijkstra - Klinkenberg