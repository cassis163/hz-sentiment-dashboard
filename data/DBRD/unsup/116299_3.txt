Het boek begon erg spannend, met een vrouw die met doorgesneden polsen in bad gevonden wordt. Al snel wordt duidelijk dat het geen zelfmoord betreft en moet achterhaald worden wat er dan gebeurd is. Jammer hierbij is dat niet alle aanwijzingen meteen met de lezer gedeeld worden. Je komt regelmatig pas achteraf te weten wat de aanwijzing precies was, waardoor je zelf van tevoren niet zo goed kunt concluderen wie de dader dan is/wie ergens meer van weet.

Dit boek maakt wel nieuwsgierig naar volgende delen van deze serie, want de hoofdpersonen Erica en Patrik spraken me wel aan.

Gek trouwens dat de beschrijving in het boek niet klopt: "Als Angelika met opengesneden polsen in een badkuip wordt aangetroffen, lijkt haar dood een uitgemaakte zaak: zelfmoord. Maar wanneer sporen van sterke slaapmiddelen in haar bloed worden gevonden, gaan politieman Patrik Hedstr√∂m en zijn vrouw Erica op onderzoek uit. Als later ook een vriend van Angelika overlijdt, ontdekken zij dat beide sterfgevallen hun oorsprong in het verre verleden hebben."

En ik zie nu dat ook hier op hebban het in de omschrijving over Angelika gaat... Maar uhm, Angelika? In de rest van het boek heet ze Alex(andra). En Patrik en zijn vrouw Erica? In dit boek is Patrik net gescheiden (niet van Erica) en krijgt hij net een relatie met Erica... Misschien dat ze in een volgend deel van de serie trouwen, maar in dit boek was dat niet het geval...

Raar dat een tekst op de eerste bladzijde van het boek zulke fouten kan bevatten. Vraag me af wat er mis is gegaan.