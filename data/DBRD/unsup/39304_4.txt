FBI agent Aloysius Pendergast is een vreemde man, rijk, stinkend rijk zelfs met een onorthodoxe handelswijze. Zijn succespercentage is hoog, evenals het aantal berispingen dat hij heeft.
Deze keer komt de misdaad heel dichtbij. Zijn zoon wordt door afgeleverd aan zijn eigen voordeur, vermoord. Nu heeft hij geen al te beste relatie met zijn zoon, toch wil hij weten wat er precies gebeurd is.
Daarnaast is er een zaak van een vermoorde museumbewaker. Een beetje een onbegrijpelijke moord omdat er niet direct iets verdwenen is, het is dan ook niet duidelijk waarom juist de bewaker dood moest.
Op een bepaald moment komen beide zaken samen.

Spannend boek maar hier en daar toch ongeloofwaardig.
Er zit ook een heel stuk in over favela's in BraziliÃ«, met uiteraard ook het aanklagen van de kosten voor de olympische spelen tegenover de schrijnende armoede van de favela's. Toevallig doe ik ook mee aan de leesclub Schuim der aarde van Roxane van Iperen dat zich ook in favela's afspeelt. Of bestaat toeval dan toch niet.