"Sluit Je Ogen" is eerder een roman dan een thriller omdat de echte spanningselementen (complotten, onverwachte plotwendingen, clifhangers, ...) die zo typerend zijn voor een rasechte thriller ontbreken of te weinig aanwezig zijn (De laatste 25 bladzijden maken dit niet meer goed). Nochtans, blijft dit een goed boek omdat Robotham erin slaagt doorheen de verhaallijn het tekort aan spanning op te vangen met het verder uitspitten van het leven van psycholoog Joe O'Loughlin. Een leven dat doorspekt is met tegenslagen, mislukkingen, hoop en vriendschappen die zo herkenbaar zijn voor menig lezer.