Het verhaal neemt je mee naar India en speelt zich ook deels af in Engeland.
Jaya, een jonge vrouw uit Engeland maakt kort achter elkaar twee heftige gebeurtenissen mee. Eerst overlijdt haar moeder plotseling en later sterft haar pasgeboren zoontje door wiegendood.
Om dit allemaal te verwerken gaat ze in therapie.

De relatie tussen Jaya en haar moeder was niet optimaal. Dit kwam vooral doordat Jaya's moeder erg gesloten was, ze wilde nooit over het verleden, haar leven in India, praten.
Jaya heeft altijd vragen gehad waar ze na het overlijden van haar moeder zeker geen antwoord meer op krijgt. Op advies van de therapeut besluit Jaya de spullen van haar moeder te doorzoeken. Ze vindt dan de oude dagboeken van haar moeder en een aantal familiefoto's.
Als Jaya de dagboeken leest komt ze steeds meer geweten over het leven van haar moeder en de geheimen die ze met zich meedroeg.

Een prachtig verhaal waar ik eerst wel even in moest komen. Dit kwam volgens mij vooral door alle verschillende namen en verhalen die je leest. In het begin moet je goed je hoofd erbij houden, maar als je eenmaal in het verhaal zit kun je niet meer stoppen.