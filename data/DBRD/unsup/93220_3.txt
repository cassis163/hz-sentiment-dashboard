Het geschenkboekje van de spannende boeken weken is ieder jaar weer een leuk presentje, en dit jaar mocht de Zuid Afrikaan Deon Meyer het schrijven.

Toeval of niet, hoewel het zoals gebruikelijk bij Meyer voornamelijk in Zuid Afrika speelt, zit er een onvervalste link in naar Nederland. Daarnaast worden de protegees Griessel en Cupido opgevoerd.

Helaas is Meyer (zoals ook velen van zijn voorgangers) een beetje verstrikt geraakt in de eisen van het format, en kan hij zijn verhaal maar gekunsteld kwijt in de krap honderd pagina's. Dit leidt tot gemakkelijke oplossingen en oppervlakkige uitwerking. Dat is jammer want het plot biedt meer mogelijkheden.Al met al is het weliswaar een kort verhaal maar heeft het toch elementen van een echte Meyer..