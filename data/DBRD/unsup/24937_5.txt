Wat een heerlijk boek heeft Pierce Brown hier afgeleverd. Een hint van de Hongerspelen, maar dan harder, overtuigender en emotioneler. Brown zet een samenleving neer in de toekomst die aan alle kanten realistisch voelt. Dat geldt voor de uitgediepte karakters, de vele lagen in de wereld waarin hij ons meeneemt, de politieke machinaties, de emotionele rollercoaster waarin hoofdpersoon Darrow en alle andere karakters in belanden. En dat alles razendsnel geschreven, in een jaloersmakend sterke stijl. In een ruk door naar deel twee.