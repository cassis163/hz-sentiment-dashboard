Het is rond middernacht. In de haven van Reykjavik wordt de luxejacht lady K wordt terug verwacht vanuit Portugal.
De jacht is opgeëist door de bank nadat de eigenaar failliet is gegaan. Op het schip zitten naast de drie bemanningsleden het gezin van Ægir nl Lara en de tweeling Arna en Bylgjia.
Ægir is onverwacht meegereisd met dit schip nadat één van de bemanningsleden kort voor vertrek een kwalijke val maakte en onmogelijk van dienst kon zijn. Het feit dat Ægir enige ervaring heeft met varen en het feit dat hij ook nog voor de betrokken bank werkt was een logische oplossing.
Op de kade staan oa de ouders van Ægir samen met hun kleinste dochter die omwille van haar jonge leeftijd niet meegereisd was.
Iedereen verwacht dus de aankomst van het schip maar aan de wal slaagt men er niet in om contact te nemen met de bemanning en er komt geen enkel radiosignaal binnen. Het wordt pas duidelijk wat er aan de hand is als de jacht ongecontroleerd en stuurloos de haven binnenvaart met veel schade tot gevolg. Er is niemand aanwezig op het jacht!
Dan begint het tweeledig verhaal van enerzijds de ouders van Ægir die advocate Thora onder de arm nemen met de vraag te onderhandelen met de verzekeringsmaatschappij en na te gaan wat er is gebeurd. Thora gaat op zoek en via allerhande hypothesen probeert ze te achterhalen wat er is gebeurd. Terzelfdertijd worden we meegenomen in het verleden op de jacht en zijn we deelgenoot van wat zich afspeelt op de lady K. Al vlug is duidelijk dat er iets mysterieus is met dit schip. Er hangt een constante dreiging en iedereen wantrouwt iedereen.
Onheilspellende gebeurtenissen maken het verhaal heel complex en als lezer probeer je mee te denken wat er toch aan de hand kan zijn.
Op haar beurt is Thora ijverig op zoek en in samenwerking met de gegevens die ze krijgt van de politie wordt de puzzel stelselmatig meer ingevuld.
Pas gans op het einde en in versneld tempo worden de tipjess van alles luiers opgelicht en kijken we aan op een vrij verrassend einde.
Dit boek is aanvankelijk vrij saai en langdradig geschreven. Eenmaal de verhaallijn op de jacht geconcretiseerd wordt is de spanning wel duidelijk aanwezig. Er zit dreiging in en er gebeuren mysterieuze en onverklaarbare zaken. Al met al een donker einde.