Soms kom je een verrassend boek tegen. Een boek dat zich niet zo gauw in een hokje laat drukken. “Wachten op Monsieur Bellivier” is er zo eentje. Mancebo heeft een winkeltje in Parijs. Hij leeft en werkt jarenlang in zijn vaste stramien - tot hij een bijzondere vraag krijgt van een klant. Een journaliste wordt aangesproken in een cafe of zij wacht op Monsieur Bellivier. Dat is niet het geval, toch antwoordt ze "ja".
Dit is het begin van twee unieke verhaallijnen. Je wordt meegenomen in rake observaties over alledaagse dingen, waar je zelf ook plotseling over gaat nadenken. Je herkent de voorvallen met een glimlach, terwijl je tegelijkertijd bladzij na bladzij omslaat. Want… hoe gaat dit verder? Het is een boek vol mysterieuze personages in de dagelijkse beslommeringen van Parijs. Het woord “unputdownable” wordt vooral voor thrillers gebruikt, maar deze roman brengt dezelfde urgentie naar boven. Geef mij maar het Parijs van Britta Rostlund. Deze debutante is er ééntje om te volgen!