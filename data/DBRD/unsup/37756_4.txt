Als een delegatie uit Aimerey de stad van Marit en haar autistische broertje Auric aandoet, kunnen ze dat daarom bijna niet geloven. De grote rotsblokken die de enige toegang tot de stad versperren zijn weliswaar een financiële domper voor de handel, maar niemand had gedacht dat het bestuur de Magyckers zou betalen om ze te laten weghalen met behulp van een spreuk.
Als iemand vervolgens de spreuk van de Magyckers herhaalt, breekt de hel los. Vrij gebruik van een spreuk brengt het hele bestaan van Aimerey in gevaar, en dat zullen de Magyckers koste wat kost voorkomen. Maar laat nou net Auric degene zijn die de spreuk kan herhalen…


Ikzelf heb erg genoten van dit boek. Het boek is een deel van een fantasy- trilogie.
Op de voorkant van het boek zie je een eiland, waarschijnlijk het eiland waar het verhaal zich grotendeels afspeelt. Ook zie je twee draken, die ook in het boek voorkomen. Het is niet een standaard fantasy-boek. Het is weer eens wat anders.
Het verhaal is heel vlot geschreven, ondanks dat er een paar woorden waren die ik zo nu en dan niet begreep. Maar wat wil je ook, ik ben nog maar 16 jaar ;).
Het einde was redelijk voorspelbaar, ik had eigenlijk wel een idee van hoe het eerste deel van de trilogie zou eindigen. Ik kijk hoe dan ook erg uit naar het tweede en derde deel van de trilogie. Ik ga de boeken zeker weten lezen en zal dan ook één van de eersten zijn die het boek in handen heeft (hoop ik).