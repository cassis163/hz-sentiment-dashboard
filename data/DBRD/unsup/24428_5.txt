Ik ben een Arne Dahl fan, helaas zijn niet al zijn boeken vertaald in het Nederlands. En mijn Zweeds is wat roestig, dus zal ik het moeten doen met de boeken die wel vertaald zijn. HAAT is het vierde boek in de op-cop serie en hierin komen alle verhaallijnen uit de drie voorgaande delen samen.

De klasse van Dahl is dat zijn boeken altijd actueel en modern zijn. Zijn plots komen realistisch over en de personages komen echt tot leven ondanks de grote hoeveelheid aan personages.

Dahl componeert strak en trefzeker een ingewikkelde compositie en brengt dit ook nog tot een goed einde. Een waardige (voorlopige) afsluiter van de op-cop reeks en wat mij betreft vijf sterren waard.

Ik raad af dit boek als als stand-alone te lezen.