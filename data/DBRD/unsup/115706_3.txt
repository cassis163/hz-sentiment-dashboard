Kip's/Wade's leven is een grote worsteling met de gevolgen van wat hij op negenjarige leeftijd in een opwelling van woede en jaloezie heeft gedaan. Zijn leven en ook dat van zijn familie zal nooit meer hetzelfde zijn. De vraag die in de titel wordt gesteld: Kun je het verleden achter je laten? wordt door Kip zelf uiteindelijk beantwoord met "Ik heb nu begrepen dat ik het niet kan vergeten. En ik kan het mezelf ook niet echt vergeven. Maar ik kan leven. Ermee leven"
Er staat een mooi zenverhaal in over het voeden van een hongerige geest met de waarheid waardoor Kip gaat beseffen dat hij het niet alleen kan maar hulp nodig heeft.
Intrigerend verhaal voor jongeren vanaf een jaar of 14.