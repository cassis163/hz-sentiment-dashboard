Een prachtig verhaal over een verlegen, bescheiden, aimabele man in crisis. Het mooie is dat hij in het begin zelf niet eens in de gaten heeft dat hij eigenlijk in een diepe crisis verkeert. Naarmate het verhaal vordert - zijn reis (wandeling) vordert - realiseert hij zich steeds beter welke fouten hij heeft gemaakt in het leven. Veel van die fouten zijn natuurlijk onomkeerbaar, maar door zich er bewust van te worden, kan hij wel een beetje opruimen in zijn hoofd. Ook zijn vrouw komt tot verhelderende inzichten over hun huwelijk en haar eigen rol daarin.