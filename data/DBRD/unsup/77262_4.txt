Ik was heel benieuwd naar de debuutthriller van Johnny Boll√© en werd er aangenaam door verrast. Vanaf het moment dat je begint te lezen kan je niet meer stoppen. De auteur zet een beklijvend, innemend verhaal neer, dat nog een hele tijd blijft nazinderen na het uitlezen van het boek. Je wordt als lezer opgeslorpt in de wervelwind van Jovanny's leven. Het verhaal leest vlot en blijft spannend tot het einde door de nodige plotwendingen. Deze eigentijdse thriller is zeker een aanrader!