Voor mij onbekend schrijversduo heeft mij lekker weten te boeien Los van het verhaal heb ik erg genoten van de Vlaamse taal. Uitdrukkingen en omschrijvingen zijn heerlijk en echt Nederlands.

Als je de proloog leest weet je al dat er iets staat te gebeuren en mijn interesse naar de rest van het verhaal was gewekt. Het verhaal speelt in Brussel binnen de Europese Unie. Het is zeer actueel te noemen. De Brexit speelt een rol maar de hoofdrollen zijn weggelegd voor Thomas van den Broeck (president van de EU), Marie Vaerewijck (topjournalist voor Europa) en David Fox Cabane (Britse toponderhandelaar). Zij ontvangen via de mail een vraag van een groep die later de Dark-force genoemd wordt en moeten die vraag, over hoe de EU beter en betrouwbaarder kan functioneren, beantwoorden. Doen zij dat niet dan zijn ze schuldig aan de gevolgen.

Omdat ze niet aan het verzoek voldoen worden op geraffineerde wijze zes Eurocommissarissen ontvoerd om Thomas, Marie en David onder druk te zetten. Wat volgt is een spannende verhaallijn met boeiende personages in een actuele setting waarin de politieke zonden van de politiek aan het daglicht komen.

De schrijfstijl vond ik lekker en vlot genoeg om het boek snel uit te lezen.
Het einde is dan wel weer verrassend, dat wel!
En ik kijk uit naar de nieuwe verhandeling van de schrijvers - iets over de medische wereld.

Dank aan de uitgever en schrijvers voor beschikbaar stellen va het boek voor de leesclub.