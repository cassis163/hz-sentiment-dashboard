Dit boek vertelt het verhaal over een Amerikaanse officier die op onderzoek gaat naar een hooggeplaatste professor in de rassenkunde. Hij is zelf van Duitse afkomst en dat vergemakkelijkt het ondervragen in het verwoeste Duitsland net voor de val van Berlijn. Hij krijgt bijna carte blanche van zijn oversten en installeert er zich dan ook comfortabel. Hij ontmoet er een compagnon van de beroemde Dr. Ploetz en hoort hem uit. Het boek telt een 400 blz. maar er komt ook veel literatuur- en muziekkennis bij te pas die als lezer er weinig toe doet, het remt het leesgenot enigszins af. Althans voor mij en daarom een drie sterren.De Amerikaanse officier raakt ook verwikkelt in menig liefdesavontuur en dit moet men er ook maar bij nemen.Mooie zinnen zoals: De een wordt geboren met een gouden lepel in de mond en de ander in de duisternis van een vochtige kelder geven aandacht. Toch is het boek aanbevelenswaardig wegens het onderwerp van de rassentheorie die in het Duitsland heerste en ook werd aanvaard door menige Duitser. Sommige beschrijvingen zijn echt hallucinant.