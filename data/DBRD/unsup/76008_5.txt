Ik heb enkele boeken van Dan Brown gelezen en vind zijn boeken heel erg schommelen qua spanning. Het Juvenalis Dilemma en De Delta Deceptie vond ik bijvoorbeeld echt verschrikkelijke boeken. Moeilijk door te komen, geen spanning enz. Terwijl de Da Vinci Code en Het Bernini Mysterie juist weer enorm spannend en geniaal in elkaar gezet waren. Dit boek is voor mij een echte Dan Brown. De interessante en intrigerende symboliek en het verweven van Dante`s Inferno in het boek, daar kunnen andere schrijvers echt niet aan tippen. De hoeveelheid informatie in het boek is vrij groot, maar toch wordt dit zo verteld en geniaal verweven met elkaar dat het enorm interessant is en het boek veel diepgang geeft. Dit is 1 van de weinig boeken die interessant blijft tot het einde en die ook veel diepgang bevat qua informatie. Er zijn maar heel erg weinig auteurs die dat kunnen. Meestal heb ik na enkele bladzijden al vrij snel in de gaten hoe en waar een verhaal gaat verlopen, bij Inferno was dat telkens weer een verrassing. Voor mij was dit daarom een topper, waar niet snel iemand tegenop zou kunnen.