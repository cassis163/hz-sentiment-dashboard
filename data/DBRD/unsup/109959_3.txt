Dit is het derde boek van de schrijfster ED Vermeulen, alle boeken dragen de titel Bureau MaRiT. Ieder boek beschrijft 3 zaken, naar welke de hoofdpersoon Marit Johansen, een privedetective, onderzoek doet. Haar detectivebureau heet Bureau MaRit. MaRiT staat voor Misdaad & Analyse, Relatie & Info-Team. Dit bureau heeft ze samen met haar broer James.

Marit woont in Rotterdam op het Noordereiland en werkt samen met o.a. een privedetective, Jack en een rechercheur, Dix Zelf is ze 10 jaar geleden bij de politie weggegaan. Marit is een doortastende, humoristische dame, wie van aanpakken weet. Met haar liefdesleven zit zijn een beetje in de knoop.

In dit deel van bureau MaRiT worden 3 zaken behandeld, ten eerste de net in Rotterdam woonachtige Marie Vonk wie wordt gestalkt, ten tweede de mysterieuze inbraken in Rotterdam en Laura Vosdonk, wie op zoek is naar haar verdwenen tweeling dochter Emelie. k was aangenaam verrast dat de 3 genoemde zaken in 1 boek werden verwerkt, om een of andere manier had ik verwacht dat het boek uit 3 delen zou bestaan.

Ik had verwacht dat het boek zich voornamelijk in Rotterdam (en omgeving) zou afspelen. Als de vergelijking met Baantjer wordt gemaakt en die boeken spelen zich af in hartje Amsterdam. Dat vond ik wel een beetje jammer, want het grootste deel speelt zich af buiten Rotterdam. Na nadere info van de schrijfster zelf blijkt dat de eerste 2 delen zich wel meer in Rotterdam afspelen.

ED (Esther Danielle) Vermeulen weet met haar schrijfstijl vanaf bladzijde 1 te boeien, er is ook de nodige humor verwerkt in het boek en dat is alleen maar heel leuk. Boek is niet superspannend, geen echter thriller, maar vooral een detectiveverhaal.

Ik geef het boek 3 sterren en ga zeker nog de eerste 2 delen lezen.