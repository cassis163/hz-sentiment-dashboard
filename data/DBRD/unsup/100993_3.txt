Barbara en haar nieuwe vriend Robbert vertrekken samen met haar zoontje naar de Ardennen voor een korte vakantie. Een schrijver van Robberts uitgeverij heeft een vakantie huisje. Om de vakantie voor haar zoontje Rens spannender te maken verzinnen Barbara en de schrijver een speurtocht. Niet zomaar een speurtocht, deze speurtocht waarin elementen van een politie onderzoek verwerkt worden. Dit politie onderzoek gaat over een vermiste gehandicapte vrouw, Emma, Emma is nooit gevonden. De speurtocht die zo onschuldig leek krijgt een onverwachte wending.

Het verhaal wordt verteld door een anonieme schrijver. Er wordt gebruik gemaakt van korte zinnen. Aan de schrijfstijl kon ik niet wennen. Het las voor mij niet vlot en voor mij kwam er niet echt diepgang in, de personages blijven heel oppervlakkig.

Echter zet Frederik Baas wel een unieke thriller op de markt die heel subtiel is en zich echt onderscheid. Helaas is zijn manier van schrijven niet mijn favoriete schrijfstijl, maar als je er van houd is het zeker een super boek.