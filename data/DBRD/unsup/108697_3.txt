Aldert van Klugtkist is een extreem figuur. Tijdens de 2e Wereldoorlog leidde hij een groep verzetsstrijders, waarbij het niet altijd goed ging. Zo overviel hij met zijn groep een distributiekantoor waar een medewerker werd doodgeschoten. De Duitsers lieten dat niet ongemoeid en namen represailles door een aantal willekeurige Nederlanders te executeren. Die gebeurtenis raakt Van Klugkist niet kwijt en blijft hem in zijn dromen achtervolgen. Na de oorlog komt deze groep verzetsstrijders nog steeds bij elkaar. Aldert is fel gekant tegen het naoorlogse opkomende rechtse geluid.

Een Groningse boer heeft een stuk akker verkocht aan een projectontwikkelaar die de grond bouwrijp laat maken. Een graafmachine stuit daarbij op een daar begraven lichaam van een rechtse extremist. Hij blijkt te zijn vermoord. Een door de politie aangetroffen spoor leidt naar het verleden van WOII. Dat spoor krijgt speciale aandacht van rechercheurs Arthur Coenders en Dieter Wilgboldus. Zij zijn werkzaam bij de politie in Groningen. Wilboldus is een door de wol geverfde politieman. Dit in tegenstelling tot zijn pupil Coenders.

De herdenking van Bevrijdingsdag komt eraan. Op De Grote Markt in het centrum van de stad Groningen is een podium geplaatst. Het is de bedoeling dat de rechtse politicus en lijsttrekker van Nederland Vooruit, Benjamin Doedens daarop een toespraak zal houden. Doedens is omstreden en de veiligheidsmaatregelen rondom zijn persoon zijn daarom buitengewoon. Het is de vraag of hij zijn toespraak zal kunnen houden.

GRAF van KLEI, van Frank von Hebel, is vlot geschreven met grappige woordspelingen. Het is een beetje langdradig en niet realistisch. Volgens de slotverklaring heeft de auteur zich over het werk bij de politie laten informeren. Is hij goed ge√Ønformeerd? Ik heb mijn twijfels. Zo heeft men onder andere bij de Nederlandse politie geen Glock als gebruikelijk dienstwapen, maar een Walther 99Q NL.