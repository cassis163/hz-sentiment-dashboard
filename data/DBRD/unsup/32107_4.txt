Geestverwanten van Hilda Spruit - 3,5 sterren. Merthe en haar twee vriendinnen besluiten tijdens een logeerpartij geheimen met elkaar te delen. Het geheim van Merthe roept veel vragen op en de drie meisjes besluiten het spel glaasje draaien te gaan spelen om achter antwoorden te komen die Merthe kunnen helpen.
Ze weten contact te maken, maar de gevolgen ervan hebben meer impact dan de vriendinnen hadden kunnen verwachten.

Het verhaal is vlot geschreven, je zit door de spannende proloog direct in het verhaal. Vooral het moment van het glaasje draaien is goed beschreven, je voelt de angst en spanning van de vriendinnen. De gebeurtenissen volgen elkaar daarna snel op en je wilt gewoon doorlezen, omdat je wilt weten wat de meiden gaan ontdekken. Hun speurtocht naar antwoorden begint al gauw gevaarlijk te worden. Ze voelen zich bespied, terwijl er niemand in de buurt is. Merthe heeft vreemde en beangstigende dromen. Het verhaal heeft vaart en er zitten ijzingwekkende en angstaanjagende scÃ¨nes in het spannende verhaal. Hilda Spruit beschrijft deze zeer beeldend waardoor je bijna zelf kippenvel krijgt.
Een mooi detail: de antwoorden van de geesten hebben een ander lettertype als de rest van het verhaal, dit maakt het griezeliger.

Het is een spannende, met vlagen griezelige YA, waar ik als volwassene zelf ook van heb genoten.