Traditionele sprookjes herschreven voor beginnende lezers (M4). Kinderen hebben al jong interesse in sprookjesverhalen en die kan je natuurlijk lekker voorlezen vanaf 6 jaar. Maar zelf lezen is helemaal leuk! Roodkapje, Hans en Grietje, de schone en het beest. Maar ook het gruwelijke Blauwbaard, je moet er wel tegen kunnen. In alle sprookjes zit ook een soort raadseltje en/of klein gedichtje. Heel leuk om in de klas uit te laten spelen of voor toneellezen te gebruiken. De sprookjes zijn niet gekuist dus oma en Roodkapje worden gewoon opgegeten en de jager stopt stenen in de buik van de wolf waarna hij verdrinkt. De illustraties zijn aansprekend, alleen komen ze soms te vroeg.