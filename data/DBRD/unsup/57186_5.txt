In het boek 'Dagen van inkeer' schrijft A.M. Homes met humor en compassie over het moderne leven van meestal welgestelde Amerikanen en weet ze , net als in haar vorige boeken 'De veiligheid der dingen', 'Het einde van Alice', 'Een brandbaar huwelijk', 'Dit boek redt je leven' en 'Vergeef ons' de hypercrisie en oppervlakigheid bloot te leggen. Dit doet ze op een fenomenale manier, zonder mensen te kwetsen of het menselijke aspect uit het oog te verliezen.

In het titelverhaal komen twee oude vrienden elkaar weer tegen op een congres over genocide, en zowel op spiritueel als op fysiek vlak herontdekken ze elkaar om vervolgens verder te kunnen met hun levens. In het humoristische verhaal 'Altijd prijs' doet een gezin boodschappen met kortingsbonnen, vinden een baby en wordt de vader zomaar tot presidentskandidaat vernoemd. Dit alles ondergaan ze allemaal als de normaalste zaak van de wereld.
In 'De nationale vogeltentoonstelling' volg je de gesprekken op een forum over parkieten. Mensen communiceren over van alles, luchten hun hart maar missen het vermogen om naar de ander te luisteren, praten vooral tegen zichzelf en de gesprekken zijn leeg en oppervlakkig. Toch denken de deelnemers goede vrienden van elkaar te zijn.

Alle twaalf verhalen houden ons een spiegel voor en in de één zul je jezelf herkennen in de ander een kennis of buurman. Het zijn levensechte verhalen met als boodschap dat het leven dat we leiden vaak een schijn is en dat we meegaan in de stroom van andere om maar vooral geen buitenstaander te zijn.