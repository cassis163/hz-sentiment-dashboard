De cover van het boek was erg verwachtingsvol. Meestal hou ik niet zo van de covers van filmedities, maar dit keer vond ik hem wel leuk. Ik had ‘de weeffout in onze sterren’ ook al gelezen dus ik was razend benieuwd naar het boek.

Het boek gaat over Quentin. Quentin is al van kleins af aan verliefd op zijn buurmeisje Margo. Toen ze klein waren vonden ze een dode man. Vanaf dat moment gingen hun levens uit elkaar. Margo was eerder avontuurlijk en dapper terwijl Quentin (Q) eerder op de achtergrond bleef. Nadat Margo erachter komt dat ze bedrogen wordt, gaat ze op een nachtelijk avontuur om wraak te nemen. Hierbij betrekt ze Q. De volgende ochtend is ze verdwenen. Q merkt dat Margo aanwijzingen voor hem heeft achtergelaten en gaat op een zoektocht waarin hij probeert om Margo te vinden.

Ik had erg hoge verwachtingen van het boek en ze zijn bijna allemaal ingelost. Het is een erg leuk boek met zijn hoogtepunten en zijn dieptepunten, maar heeft niet ieder boek naast zijn hoogtepunten ook dieptepunten?

Het boek was verdeeld in drie delen. Het deel dat Margo en Q wraak nemen, het deel waarin Q probeert te achterhalen waar Margo zit en het deel dat ze naar Margo gaan. Door het gebruik van deze delen is het boek erg afgebakend, maar het boek las goed weg en het stoorde me totaal niet.

Het boek zit vol met prachtig taalgebruik en er zitten veel metaforen in. Het boek zit overvol van prachtige quotes zoals deze: ‘Hoe langer ik mijn werk doe,’ zegt hij, ‘hoe meer ik me ga realiseren dat mensen een goede spiegel missen. Het is zo moeilijk voor anderen om ons te tonen hoe we eruitzien, en zo moeilijk voor ons om anderen te tonen wat we voelen.’

Q leert gedurende het boek anders naar mensen te kijken en leert een heel andere Margo kennen. De relatie tussen de personages wordt erg goed beschreven en het verhaal is realistisch.

Het einde van het verhaal vond ik het mooist. Het wordt prachtig beschreven en is erg onverwacht.

Het boek is een zeker een aanrader!