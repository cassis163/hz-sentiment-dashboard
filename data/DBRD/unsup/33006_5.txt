Dit verhaal speelt zich af in het Stadspark, in een soort van dystopische wereld. Mensen zijn er nog wel,maar het Stadspark wordt gerund door de Anderen. Zij zijn gedaantewisselaars.Simon Wolfgard is de leider van het Stadspark. Meg Corbyn is een cassandra sangue, een bloedprofeet, die de toekomst ziet elke keer dat haar huid bloedt. Op de vlucht voor de man die haar gave wil gebruiken om rijk te worden eindigt ze in het Stadspark van de Anderen - waar de menselijke wet niet geldt... Simon weet niet waarom hij haar aanneemt in zijn boekwinkel waar ook mensen komen.Als hij haar geheim ontdekt moet hij beslissen of ze het waard is om de broze vrede tussen de mens en de Anderen op het spel te zetten. Meg wordt door iedereen geaccepteerd, door de mensen en de Anderen. De Anderen bestaan uit een groep van uilen, kraaien,beren,(weer)wolven en vampieren. Soms zijn ze gewoon vermomd als "mens".Er is een mens erg ge√Ønteresseerd in haar en dat is Asia Crane. Wat wil ze van Meg?
Meg heeft op een dag weer een profetie waarin ze"ziet wat er gaat gebeuren.De Anderen zijn in gevaar en zij ook.

De schrijfster heeft het verhaal goed opgebouwd naar een climax, die min of meer wel voorspelbaar is. Toch is het spannend vanaf het begin.Waarom komt Meg naar het Stadspark? Waarom accepteren ze haar zoals ze is ? Ze is toch ook een mens of niet ? Dat zijn vragen waar je in de loop van het verhaal antwoord op krijgt.
Het verhaal leest vlot, de hoofdstukken zijn vrij lang.De karakters zijn over het algemeen goed omschreven.Bij sommige heb je een globaal beeld, maar zij spelen een ondergeschikte rol.Je kan je inleven in een van de karakters en voelt en denkt zoals zij/hij. Het enige dat niet duidelijk verteld wordt, is wat er buiten het Stadspark is, dat wil je toch weten.
Voor fans van Twilight, Mortal instuments,Buffy the vampire slayer en Charmed is dit een must-read.