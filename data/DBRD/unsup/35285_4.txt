Mark Haddon ken ik reeds van twee hele goede boeken: 'The Red House', een vlijmscherp familieportret, en ‘The curious incident of the dog in the night‘, over een jongen met Asperger. Dit is dan diens eerste verhalenbundel en dat is wederom smullen. Het eerste verhaal is meteen het titelverhaal en beschrijft hoe op een middag de pier instort in een Engelse badplaats. Hierna volgen tal van andere verhalen, bijvoorbeeld over een jongetje die met een vriendje een pistool ontvreemd, maar net zo goed een interpretatie van de klassieke Ariadne sage. Al met al leidt dat tot een zeer imposant boek. Doch, zeker in het Engels, vond ik het wel een behoorlijk pittige leesopgave, want Haddon’s schrijfstijl is zeker niet altijd even makkelijk. Daarom kun je waarschijnlijk beter toch maar gewoon de vertaling lezen. Maar wees verzekerd: dit is literatuur met een hoofdletter L.