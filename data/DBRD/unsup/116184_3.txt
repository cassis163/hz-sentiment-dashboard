Ik kwam dit boek hier op hebban tegen en door de goede recensies ben ik aan dit boek begonnen, want daarvoor had ik er nog niets over gehoord of gelezen. Maar het viel mij eerlijk gezegd een beetje tegen. Het is een beetje langdradig, het boek is ook 440 pagina's. Daarom is het ook niet heel spannend, geen echte thriller. Het boek leest wel snel. Het boek wisselt tussen hetgeen de hoofdpersoon meemaakt en daarnaast kortere schuingedrukte hoofdstukjes gezien door de ogen van een ander. Maar daar las ik sneller overheen, vond ik minder lekker lezen. Ik vond het boek ook iets te gedetailleerd beschrijvend over het chateau en het dorpje. Uiteindelijk gebeurt er ook niet zo heel veel in het boek. Ik denk dat het verhaal beter was geweest als het een boek van 300 pagina's was geweest.