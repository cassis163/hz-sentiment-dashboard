Deze Roman zit vol met humor, verdriet en wantrouwen. Maar toch zit er een vorm van horror in. Het is een zeer aparte vorm: Een hersentumor. Een hersentumor die zijn eigen leven gaat lijden.
Als Jared erachter komt dat hij nog maar kort te leven heeft, neem hij een besluit. Hij gaat er voor zorgen dat zijn vrouw en dochters goed verzorgd achterblijven. Hij zet zijn leven te koop online. En hoe gek het ook klinkt: Er zijn mensen die er tonnen geld voor over hebben. Hij gaat in zee met een televisiekanaal. Deze betalen zijn gezin miljoenen als ze hem mogen volgen tot aan zijn dood. Een nieuwe soort reality tv. De kijkcijfers zijn gigantisch goed. Mensen kijken graag naar andermans ellende. Al gauw takelt Jared af. Zijn gezin is het zat, al die camera’s. Ze zijn opgesloten in hun eigen huis. Ook heeft Jared gezegd dat hij euthanasie wil plegen en geen levensverlengende toestanden. Maar de katholieke kerk gaat zich ermee bemoeien in de vorm van een non. De Stones komen er al snel achter dat zij hun eigen leven niet meer bepalen. Het TV kanaal heeft de touwtjes in handen.
Wat zou jij doen als je geen inspraak meer had over je eigen lichaam, leven,huis en gezin?
Kunnen ze Jared zijn laatste wens in vervulling laten gaan en hoe gaan ze dat doen?

Jared Stone geeft de tumor een naam: Glio. De tumor kan zelf nadenken en veel dingen lees je door zijn ogen (als hij ogen zou hebben), door middel van herinneringen. De herinneringen van Jared zijn niet meer veilig! Glio eet alles een voor een op. Totdat er niets meer over is van zijn gastheer. Hij wil zijn gastheer worden. Wat heeft deze man een mooi leven!
Het is echt origineel en apart op papier gezet. Op deze manier wordt het thema iets luchtiger. Lachen en verdriet liggen soms best dicht bij elkaar. Door de humor in dit boek, is het ook niet echt een zwaar onderwerp meer. Knap gedaan! Het is echt een mooi verhaal, het raakt je, maakt je boos, laat je lachen en nadenken over deze ziekte. Wat voor inpact heeft het op de familie? Hoe gaan ze er mee om? Waar trekken zij de grens? Het is echt spannend ook. Je moet weten of alles op zijn pootjes terecht gaat komen, of niet……Het voelt alsof je er zelf bij bent, of dat je naar de reality tv show kijkt!

Het boek heeft geen hoofdstukken, maar fases. Soms zijn de fases behoorlijk lang. Je leest er niet zomaar eentje voor het slapengaan.

De humor en zelfspot maken het voor mij een echte pageturner. Deze familie laat je niet meer los!
Ik geef het boek 4****!