Alvorens aan de echte recensie van dit boek te beginnen, wil ik eerst wel kwijt dat ik Khaled Hosseini een schitterende verteller vind. De verhalen spelen zich nochtans af in een regio, die voor mij vrij onbekend is, maar toch kan ik mij onmiddellijk veel voorstellen hoe het leven zich daar afspeelt.
'En uit de bergen kwam de echo' beschrijft het leven van Abdullah en zijn zus Pari, die op 3-jarige leeftijd aan een rijk echtpaar in Kabul wordt verkocht.
Jammer maar dit boek vind ik nu wel een stuk minder dan de vorige verhalen. Ik mis een volledig verhaal. Ik had ook de indruk dat bij elk hoofdstuk een nieuw verhaal begint. Nochtans is er altijd wel een link met Pari of Abdullah, maar toch bleef ik wat op mijn honger zitten.
Het voorlaatste hoofdstuk speelt zich af op een Grieks eiland en dat is er voor mij nu net te veel aan. Op de duur vond ik ook dat er vrij veel locaties en personages zijn, misschien zelfs wat teveel.
Het einde vind ik dan weer subliem verteld en heel aangrijpend. Ik had liever wat meer gelezen over het leven van Abdullah, want nadat zijn zusje bij haar nieuwe ouders woont, kom je bijna niets meer te weten over hem.
Het verhaal heeft mij niet echt verveeld, maar haalt zeker het niveau niet van De vliegeraar of Duizend schitterend zonnen.