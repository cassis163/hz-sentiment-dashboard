Hoe komt het dat sommige Nederlanders in oorlogstijd ervoor kozen zich aan te sluiten bij het Duitse leger? Die vraag stelde auteur Devin Murphy zich. Hij besloot er een boek over te schrijven.
Jacob verliest eerst zijn oudere broer. De schuld die hij voelt over het verlies, het gemis van zijn broer en de effecten die het op zijn ouders heeft, raken hem tot diep in zijn ziel. Vervolgens raakt hij zijn vader kwijt. Daarna komen zijn moeder en enkele vrienden om tijdens een bombardement. Hij raakt verscheurd, verweesd, vertwijfeld. Vervreemd van zichzelf verdwaalt hij in duisternis. Hoe zal hij ooit het licht weer kunnen terugvinden?
Een indringend boek dat laat zien hoe omstandigheden de mens kunnen vormen.