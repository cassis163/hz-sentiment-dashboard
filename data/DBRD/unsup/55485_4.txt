Het thema van de Kinderboekenweek 2017 was "Griezelen. Gruwelijk eng." Janneke Schotveld had de eer het kinderboekenweekgeschenk te mogen schrijven. Een spannende taak, die zij zeer goed vervuld heeft. Met het boekje "Kattensoep" als resultaat. De mooie en toepasselijke tekeningen van Annet Schaap maken het geheel compleet.

- Inhoud -
Als Boeli gebeld wordt door een vriendinnetje, het buurmeisje van zijn opa, zegt ze paniekerig dat hij meteen moet komen. Nog voor hij er achter kan komen wat er aan de hand is, raakt Lucy's telefoon leeg en wordt de verbinding verbroken. Als hij opa probeert te bellen en die niet opneemt, terwijl hij eigenlijk nooit van huis gaat, wordt Boeli bezorgt. Hij pakt zijn rugtas, kat Obama en zegt tegen zijn broer dat hij naar opa gaat. Als Lucy maar niet probeerde te zeggen dat er iets vreselijks met opa is gebeurd. "Eerst kijken of het waar is, dan in paniek raken," herhaalt hij in zijn hoofd de wijze woorden van zijn moeder om kalm te blijven.
Gelukkig blijkt alles met opa in orde te zijn. Nou ja, afgezien van de dikke voet omdat hij van de trap gevallen is. Maar volgens opa is er niets aan de hand en hoeft hij niet naar de dokter.
Van Lucy hoort hij dat haar kat en nog een aantal andere katten uit de buurt mysterieus verdwenen zijn. Ze vertrouwen het niet en gaan op onderzoek uit. Heeft de slangententoonstelling die hier ineens in de buurt is er iets mee te maken? Of misschien die rare zonderlinge vrouw die door iedereen gemeden en heks genoemd wordt? En wat is er aan de hand met de bakker? Als ook Boelie's kat op een vroege ochtend weg blijkt te zijn, snel hij naar Lucy, maakt haar wakker en blijkt heldhaftiger dan hij zelf had gedacht.

- Conclusie -
Naast griezelen en spanning behandeld Schotveld ook vele andere, actuele, thema's. Waaronder scheiding, homoseksualiteit, verlies van een geliefde, discriminatie, eenzaamheid, verliefdheid, beroepen en beroepskeuze, afwijzing, en hoe om te gaan met de komst van een babyzusje.
De schrijfster weet het zo in het boek te verweven dat het helemaal bij de personages en in het verhaal past.