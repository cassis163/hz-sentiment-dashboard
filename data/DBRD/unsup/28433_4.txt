Al in de ban van Stephen King? Of nog niet? Wel daar zal snel verandering in komen, Stephen King is in! Hij heeft zeker 72 boeken geschreven en meer dan 200 kortverhalen, allemaal voor jou om te verslinden! Verslinden zal je. Spreken thrillers je niet zo aan? Wel tijd om te veranderen want Kings thrillers zijn niet zomaar oppervlakkige wegwerp-thrillers, nee ze kruipen in je kleren en zetten je aan het denken.

Eenmalige zonde is een kort maar zenuwslopend verhaal dat je in één ruk uitleest. Het is één van de 200 kort verhalen van Stephen King en zelfs in 50 paginas herken je zijn spannende manier van schrijven die je fantasie aanspreekt. Zoals Jasper Henderson in De Groene Amsterdammer het als volgens verwoorde: Stephen King lezen blijft een ervaring die ik iedereen aan zou willen raden, simpelweg omdat er weinig betere verhalenvertellers te vinden zijn die je voorstellingsvermogen tot het uiterste aanspreken en omdat hij die verhalen ook nog eens technisch knap schrijft.
Stephen King sleepte met zijn boeken al meerdere prijzen in de wacht zoals de Bram Stoker Awards, de World Fantasy Awards, de British Fantasy Society Awards en vele anderen. Een paar van zijn boeken zijn ook verfilmd zoals The Body, die verfilmd werd en uitkwam als Stand by me, maar ook Rita Hayworth and Shawshank Redemption en The Green Mile, later bekend geworden als films onder de titels The Shawshank Redemption en The Green Mile. Ook The Stand werd na de uitgave van de onverkorte versie verfilmd tot een miniserie
De hoofdpersonages zijn Chad en Nora, een jong koppel met financiële problemen in Amerika, een razend actueel thema. Nora krijgt een aanbieding om tweehonderdduizend euro te verdienen door een zonde te vervullen van Dominee Winnie, bij wie ze werkt als thuisverpleegster. Met dit geld zouden al hun schulden afbetaald kunnen worden en zouden ze kunnen verhuizen naar New England, iets waar Chad en Nora al jaren van dromen...
Zoals ik al eerder vermelde is het thema brandend actueel, het boek kwam uit in 2010. Het verhaal is hedendaags en realistisch, dit is was het volgens mij zo gemakkelijk maakt om je er als lezer in terug te vinden. De lezer aanschouwt het verhaal, hij zit er in en kijkt er naar. Dat maakt het zo spannend en zenuwslopend. Je bent als lezer helemaal mee met het verhaal, maar weet zelf niet wat er nog moet komen. King speelt met onze fantasie. Als lezer wordt je in dit verhaal door jezelf verrast. Je gaat uit van stereotiepen maar de wendingen die het boek neemt, gaan razendsnel en zijn onvoorspelbaar.
Het is een psychologische thriller, je volgt de psychologische veranderingen van de hoofdpersonages op de voet en leeft met ze mee, je begrijpt ze. Je stelt jezelf de vraag wat je in hun plaats zou doen.
King stelt niet alleen jezelf maar ook de maatschappij in vraag. Door opzoek werk ben ik te weten gekomen dat zijn vader, hem, zijn broer en zijn moeder in de steek heeft gelaten. Dit zorgde vaak voor financiële problemen, hij weet dus wat het is om in armoede te leven. Armoede is een vicieuze cirkel en de mensen erin voelen zich steeds dieper weg zakken, uit de maatschappij.
Het drijft mensen tot extremen en laat ze dingen doen waarvan ze dachten niet toe in staat te zijn.
Volgens mij schreef hij verhaal om kritiek te geven op het Amerikaanse/Westerse systeem waarbij de rijken rijker worden en de armen steeds armer. Ik zie het ook als een manier om te choqueren. Het feit dat Nora, het hoofdpersonage, een vrouw is en de daad pleegt kan mensen gemakkelijk choqueren omdat criminaliteit volgens stereotiepen niet hoort bij een vrouwen maar eerder bij mannen én vrouwen nog vaak worden gezien als iemand die gekwetst wordt of kwetsbaar is en niet iemand die kwetst.
King is een democraat en met zijn achtergrond en ervaringen verschijnt hij vaak op het toneel wanneer het over armoedebestrijding en liefdadigheid gaat. King pleit zelfs voor hogere taxen op de vermogens van rijke Amerikanen, waaronder hijzelf. Hij legt met het verhaal een link tussen armoede en criminaliteit, King is ervan overtuigd dat deze onlosmakelijk verbonden zijn met elkaar. Doordat in het verhaal, Nora, het hoofdpersonage de criminele zonde van haar patiënt inwilligt wordt de lezer extra geconfronteerd met de gevolgen van armoede en de wanhoop waarin kansarmen zich elke dag een weg moeten banen.
Door de vele vraagtekens die onze samenleving heeft bij de kerk en hun zonden wordt ook het personage van de prediker Winnie interessant. In het stuk waarin hij aan Nora zijn idee uitlegt en Nora om deze gunst vraagt speelt King uitgesproken met het idee dat het iets met seks zou te maken hebben, iets wat bij de lezer ook al lang was opgekomen. Maar King weet hoe hij zijn lezers moet verassen en aan het lijntje te houden.
Eenmalige zonde is een absolute aanrader. Het is kort maar krachtig, en hoe meer je te weten komt over Stephen King hoe meer je zijn boodschap begrijpt. Hij schrijft met ervaring. King houdt je in de ban tot de laatste zin. Ik heb niet langer dan een halfuur nodig gehad om dit boek te verslinden, je leest het als een trein. Het is een verhaal waardoor je tot nadenken wordt aangespoord. Je zoekt voor jezelf naar antwoorden op de vraag hoe jij het zou aanpakken, hoe jij zou reageren in zon situatie.

Nog steeds niet overtuigd?! Wel ik raad u aan en ik niet alleen maar duizenden thriller-fans raden jou Stephen king aan! Niet zon lezer? Je raast door zijn kort verhalen en verslint het ene na het andere boek. Stephen King is geen eenmalige zonde maar wordt al snel een verslaving