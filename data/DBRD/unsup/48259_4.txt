Ik had al kennis gemaakt met Jean-Baptiste Grenouille in de verfilming, met een van mijn favoriete acteurs Alan Rickman (Severus Snape), die Richis speelt in de film. Het boek is een van die boeken waar veel mensen erg enthousiast over zijn, en dat je gelezen zou moeten hebben. Ik heb de geparfurmeerde versie van dit boek gekregen, en ben er bijna meteen in begonnen. Het Parfum vertelt het leven van Jean-Baptiste Grenouille, die wordt geboren achter een stikkende viskraam in Parijs. Zijn overlevingsdrang redt hem gedurende de eerste jaren van zijn leven en hij blijkt een ontzettend goede neus te bezitten. Hij gaat in de leer bij parfumeur Baldini, die hem de beginselen van het 'vangen' van geuren leert. Na een kluizenaars bestaan groeit hij uit tot een moordenaar, op zoek naar het perfecte parfum. Toen ik de film had gezien, vond ik die al wel goed - verfilmingen zijn vaak bedroevend slecht -, en daarom had ik veel verwacht van dit boek. Toch kon ik dit boek met veel plezier gelezen, het verhaal vond ik wel goed, al was het niet meer echt een verrassing. Zoals Hart Van Inkt vertelt over boeken, zo wordt hier veteld over geuren, vol liefde, meer dan dat je normaal in boeken tegenkomt. Hoewel een aantal mensen de echte verhaallijn misten, vond ik het toch een goed boek.