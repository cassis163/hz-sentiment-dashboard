Ik vind de kaft en de beschrijving van het boek veelbelovend. Het boek is los en gemakkelijk geschreven en het verhaal is spannend. Veel gebeurtenissen volgen elkaar op. Alya maakt de ene na de andere best gevaarlijke situatie mee. Soms vond ik dat ze teveel meemaakt. Het verhaal start in Cordoba in het jaar 842. Alya heeft een bijzondere gave, ze spreekt veel buitenlandse talen. Samen met haar slavin Oncha gaat ze op reis in opdracht van de emir. Zij is een moslim meisje en past zich vrij gemakkelijk aan in andere culturen. Het boek is geschikt voor young adults maar het is voor volwassenen ook interessant. Ik vind het boek spannend en zie uit naar een volgend deel.