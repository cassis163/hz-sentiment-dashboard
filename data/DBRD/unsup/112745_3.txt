‘Het Geluk’ is een aanrader voor iedereen die graag een goed verhaal leest. Hoewel het boek bevolkt wordt door de meest vreemde personages, zijn de opbouw en stijl traditioneel. Het Barcelona van 1900 komt helemaal tot leven en je wordt als lezer gemakkelijk meegevoerd op een stroom van bizarre en groteske gebeurtenissen die op een prachtige manier worden beschreven. Humor, spanning, gruwel, romantiek … ‘Het Geluk’ heeft het allemaal. Dit is een ideaal boek wanneer je kan gaan zitten en de tijd weglezen, het is ontspannend zonder meer.