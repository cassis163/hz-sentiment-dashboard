Stuk van jou

Sophie Jackson schrijft met dit boek haar debuut en hoewel ik het een goed geschreven en een leuk nieuw verhaal vind mis ik toch wat in het boek.

Het verhaal begint in de proloog gelijk goed en zorgt ervoor dat je door wil lezen om te weten waar het verhaal je heen brengt. Wat er is gebeurt die avond 16 jaar geleden hoe heeft het ze gevormd als persoon en hoe gaan ze er nu mee om. De verwijzigingen die worden gemaakt naar de Engelse literatuur vindt ik mooi gevonden en passend bij het verhaal. De spanning wordt geleidelijk opgebouwd wat het leuk maakt en wat ervoor zorgt dat je door wil blijven lezen. Echter ondanks Kat haar angst voor criminelen en toch wel het opvliegende karakter van Carter die hij in eerste instantie aan haar laat zien, zet zij zich hier snel overheen en valt nog harder voor hem. Vervolgens doet Kat er van alles aan om er voor te zorgen dat Carter onder voorwaarden aan zijn vervroegde vrijlating kan beginnen. Op dit moment komt Carter erachter dat Kat zijn Peaches is het meisje van 16 jaar geleden. De seksuele spanning komt na zijn vrijlating meer en meer naar boven, het is erotisch en aanwezig maar niet zodanig plat dat het storend is. Het verhaal neemt vervolgens een aantal wendingen die het verhaal wat meer diepgang geeft, echter vindt ik dat het verhaal rond Austin op het eind meer aandacht had verdiend en dat de schrijfster daar een spannender eind van had kunnen maken, hij geeft zich voor iemand die zo met zichzelf bezig is en gebrand is op zijn "recht" erg gemakkelijk op. Dit doet wel wat af aan het verhaal daar deze persoon een hoop betekend voor de vorming en zelfbeeld wat Carter van zichzelf heeft.

De vooroordelen die worden besproken en het veroordelen van iemand zijn mooi in het boek verwerkt wat het verhaal mooi maakt en menselijk. Tevens vind ik de doorlopende rode draad in het verhaal waarom ze beide bepaalde beslissingen maken mooi verwerkt, het pond vlees is inderdaad duur gekocht en niks is gratis in het leven. Het is een nieuw soort verhaal wat verfrissend is ben dan ook erg benieuwd naar het tweede deel waar vriend Max de hoofdpersonage zal zijn wat er voor zorgt dat het niet zo erg is dat op zijn verhaallijn niet zo diep is ingegaan.

Al met al een mooi geschreven verhaal wat je toch wel benieuwd maakt naar het volgende deel.