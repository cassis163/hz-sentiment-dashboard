Goudvissen en beton, een wonderschoon kort boekje waar je niet te lang over doet maar dat zo veel zeggingskracht en poÃ«zie in zich heeft, waardoor dit net is wat je nodig hebt als je een tijdje in boeken wilt wegvluchten.

In Tilburg is geen zee, maar toch is de zee er, want de zee is overal.
Over een vader die het lastig heeft om zijn dochter te laten gaan, over een moeder die verongelukt is als de vertelster kind was, over hoe die ouders elkaar ontmoetten, over de vertelster zelf en haar experiment met een goudvis en beton. De ik-persoon nodigt ons op directe wijze uit om haar beter te leren kennen, en oh ja, dat loont de moeite. Creativiteit ten top hier!

Das MAG is een jonge uitgeverij waarvan alle boeken die ze al lanceerde, grote successen werden. Het loont blijkbaar de moeite om op kwaliteit te focussen ipv op kwantiteit, dat de uitgeverij nog maar eens benadrukte in een recent artikel nav de Frankfurter Buchmesse die volgende week van start zal gaan. En met Nederland en Vlaanderen als gastland dit jaar! Dit onverwachte boekje werd uitgegeven nav het Tilt Festival in de zomer van 2016.