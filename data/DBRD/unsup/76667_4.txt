Ik Reis Alleen is het thrillerdebuut van de Noor Samuel Bjork, eerder schreef hij al romans en toneelstukken onder de naam Frode Sander Øien. Hij is zogezegd een creatieveling. Dit is ook zeker te merken in Ik Reis Alleen. Het boek begint als er een zesjarig meisje wordt gevonden – hangend in een boom aan een springtouw en met haar schoolboeken op haar rug in een rugzak. Zij draagt een poppenachtige jurk en om haar nek een bagagelabel met de tekst “Ik reis alleen”.

Inspecteur Holger Munch en zijn speciale onderzoeksteam worden belast met het onderzoek. Hij moet echter nog wel zijn beste onderzoekster Mia Kruger zien over te halen, zich weer bij het team te voegen. Door persoonlijke omstandigheden heeft zij zich teruggetrokken uit de actieve dienst.

Het boek blinkt uit in zorgvuldigheid, Samuel Bjork die zorgvuldig met zijn karakters in het boek omgaat, hij zorgt goed voor ze en neemt de tijd ze te introduceren. Ook het verhaal en het plot zin zorgvuldig opgebouwd en zet de lezer regelmatig op het verkeerde been door kruisende verhaallijnen. Dit is heel mooi gedaan door Samuel Bjork en maakt dat het boek een plezier is om te lezen en daarom ook haast met geen mogelijkheid weg te leggen. Doorlezen tot het bittere eind is het credo.

Dat Ik reis alleen een debuut is, merk je geen moment, Je merkt dat Samuel Bjork schrijfervaring heeft en dit geeft ook echt een extra dimensie aan het boek. Regelmatig mooie zinnen en omschrijvingen uit onverwachte hoek. Heerlijk!

Gelukkig is Ik reis alleen het eerste deel uit een serie en kunnen we hopelijk nog lang genieten van Holger en Mia. Thrillerland heeft er echt een aanwinst bij met Samuel Bjork.