Wat maakt die good old Jack Reacher toch weer spannende avonturen mee in Lee ChildÂ’s Bloedgeld. Het toeval wil dat hij voor de tweede keer in hetzelfde etablissement koffie zit te drinken en dat precies daar het avontuur start. Je moet er maar op komen.
Overigens stoort dit niet en word je op hetzelfde moment, al op de eerste pagina, direct meegenomen in het verhaal.
Een paar romantische avontuurtjes brengen de normale menselijke en mannelijke eigenschappen weer een beetje onder het voetlicht want dat evenwicht is af en toe wel nodig.
Tja, wat moet je nog meer over dit boek vertellen zonder teveel aan de toekomstige lezers te verraden. Het is gewoon en spannend boek waar je in mee wordt gesleept naar de donkere kant van sommige mensen waarbij geld altijd een belangrijke rol speelt en boven de waarde van een menselijk leven wordt gesteld.
Hoe actueel kan een boek soms zijn, zou je denken.
Samengevat kan ik concluderen dat dit een van de betere boeken van Lee Child is die ik tot nu toe heb gelezen. Voor mij een dikke vier-punter.