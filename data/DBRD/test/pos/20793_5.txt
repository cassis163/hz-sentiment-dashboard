Wat doet de mensheid als de zon over 500 jaar alle leven op aarde zal vernietigen? We bedenken een manier om de aarde te verplaatsen. The wandering earth, het titelverhaal van deze bundel, gaat over de invloed die dit heeft op het leven van mensen. Het is een waanzinnig idee en de uitwerking is fysisch compleet onmogelijk. Maar de manier waarop Cixin ernaar kijkt maakt dat je wel meedenkt in wat dit betekent in het leven van mensen. Zo is het ook met de andere verhalen. Ze zijn niet heel goed geschreven, en de karakters zijn vaak nogal plat, maar het zijn ideeÃ«n waar je 's nachts in bed nog over nadenkt of die je met andere mensen deelt. En dat maakt dit boek echt een aanrader.