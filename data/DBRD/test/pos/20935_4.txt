Het is mooi weer voor een picknick, Hippo vult een mandje vol met lekkernijen en gaat op pad. Onderweg komt hij allemaal dierenvrienden tegen. Deze zijn erg benieuwd naar wat Hippo bij zich draagt. Hippo vertelt hun echter niets, hij is veel te bang dat ze dan iets lekkers van hem willen en hij wil het allemaal voor zichzelf houden. Wanneer hij eindelijk alleen is blijkt zijn mandje al leeg te zijnâ€¦.

Gulzige gierige Hippo is een grappig, maar ook leerzaam prentenboek over eerlijk delen. Een zomers prentenboek met prachtige tekeningen van de zeer talentvolle illustrator Stuart Trotter die al veel bekend illustratiewerk op zijn naam heeft staan, waaronder ook de Rosie en Robin serie. Kinderen zullen ongetwijfeld genieten van de hilarische taferelen die zich op de afbeeldingen afspelen, situaties waarin de Nijlpaard Hippo zich door zijn vrienden laat afleiden terwijl een ander iets uit zijn mandje pakt. De prenten worden begeleid met eenvoudig gehouden teksten zodat ze al voor zeer jonge kinderen begrijpelijk zijn. Een leuk voorleesverhaal over leren delen.