Wanneer een netwerk van mensenhandel wordt opgerold, realiseert "special agent' Kate Coppola zich dat dit slechts het topje van de ijsberg is. Haar collega Decker Davenport ontdekt dat er ook tieners worden misbruikt voor webcamseks en de twee slaan de handen ineen om de zaak op te lossen. Hun onderzoek naar het grimmige netwerk wordt met het uur moeilijker en gevaarlijker. Terwijl Kate en Decker dichter naar elkaar toegroeien, is de dader systematisch bezig alle sporen te wissen. Hij is nietsontziend, zelfs als dat betekent dat er mensen voor uit de weg geruimd moeten worden. Elke minuut teltâ€¦

Alle boeken van Karen Rose gelezen en dat was voor een deel maar goed ook. Er komen te veel personages bij elkaar uit de vorige delen. Doordat er ook uitgelegd wordt wat die allemaal meegemaakt hebben, kon ik er geen touw meer aan vast knopen.
Met enige regelmaat was ik daardoor de draad van het hoofdverhaal kwijt. Omdat die zoektocht ook nogal lang duurt en iedereen voor iedereen zorgt ontstaat er in mijn ogen teveel gedoe. Ook valt hierdoor het verhaal ook nogal eens in herhalingen zodat het allemaal nog langer duurt.
Het is best leuk om personages uit de andere delen tegen te komen, maar niet te uitgebreid. Hopelijk wordt een volgend boek weer wat dunner en simpeler.