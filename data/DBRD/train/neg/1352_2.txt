Passiespel gaat over Olga, een jonge vrouw die op zoek gaat naar wat afwisseling in haar "saaie" huwelijk. Ze gaat, met toestemming van haar man, op zoek naar een minnaar en belandt uiteindelijk in de wereld van de sm. Ze verkent steeds verder haar grenzen en brengt zichzelf daarmee in gevaar.

Op basis van deel 1 en 2 van de Noordzeemoorden en het feit dat Passiespel in 2008 werd verkozen tot beste vrouwenthriller had ik hoge verwachtingen van het boek. Hoewel ik het boek vrij snel uitgelezen heb en het een spannend boek is, vond ik het persoonlijk wel wat tegenvallen. Zonder teveel over de inhoud te verklappen, werd het boek naar het einde toe steeds ongeloofwaardiger en ook minder spannend.