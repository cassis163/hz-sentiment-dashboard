Cita's dochter Evi verblijft al enkele maanden op Bali.
Cita en haar man Joris horen van een vriendin van hun dochter dat Evi vermist is.
Door een drankprobleem van Joris die daarmee bij een ongeluk betrokken raakte, mag hij het land niet uit en is het aan Cita om naar het idyllische Bali te vliegen en hun dochter te vinden.
Aanvankelijk denkt Cita dat haar dochter niet vermist is en wel weer gewoon komt opdagen, maar al snel veranderd dit.
Zal ze Evi weer vinden?..


''Bali'' is het vijfde boek van Kiki van Dijk.
Jammer dat de Balinese woorden niet worden uitgelegd, ik moest die eerst Googelen.
Dat haalde mij juist weer uit het verhaal.
De betekenissen als voetnoot, was misschien wel een idee geweest.

Cita komt vooral in het begin van het boek erg oppervlakkig en onsympathiek over en het is dan ook lastig om met haar te identificeren.

''Bali'' is een boek dat vlot doorleest maar nooit echt spannend wordt.
Desalniettemin is het toch een boek wat voor een paar uurtjes vermaak weet te zorgen!