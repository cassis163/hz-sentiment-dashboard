Beetje een merkwaardig boek. Een verhaal over een jonge wetenschapper, Bas (v) die voor onderzoek een maand wordt gestationeerd op een onderzoeksschip op de Noordpool als plaatsvervanger van de plotseling overleden hoogleraar Reinier.

Het hoofdthema is de hevige maar onbeantwoorde verliefdheid van Bas op Reinier.

Het boek is soepel geschreven maar op een nogal chicklit-achtige manier, met veel ‘populair’ taalgebruik. Af en toe mooie zinnen (‘Wie in het leven voor de dood al niet van wachten houdt, moet beseffen dat daarna misschien wel nóg meer wachten volgt’) maar bij tijd en wijle ook tenenkrommende passages (‘het geld was al betaald’, ‘hij loopt te zeggen’, ‘de ander is aardbeiblond en blozend’).