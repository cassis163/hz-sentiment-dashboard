Amnesie van de Australische auteur Peter Carey (1943) is een roman die handelt over een computervirus dat in 2010 het Australische gevangenissysteem hackt en waarvan de gevolgen zich strekken tot Amerikaanse bedrijven die in het bezit waren van een software licentie. Het virus verspreidt zich als een lopend vuurtje en heeft tot gevolg dat in heel Australië duizenden Amerikaanse penitentiaire inrichtingen en gevangenissen ontsluiten. De hacker die verantwoordelijk is heet Gabrielle Bailleux, dochter van een actrice en een linkse politicus. Ze werd op 11 november 1975 in het Melbourne ziekenhuis geboren, precies op het moment dat de gouverneur-generaal via radio de  omverwerping van Australië's wettig gekozen regering  aankondigde. De opvoeding die Gaby krijgt maakt van haar een verwaarloosd kind.

In het verhaal wordt een man ingehuurd om een biografie aan Gaby te wijden. Hij heet Felix Moore en is een wanordelijke journalist die zichzelf omschrijft als "een socialist en een dienaar van de waarheid".  Felix laat er geen enkele twijfel over bestaan dat de acties van Gaby's politiek gekleurd zouden zijn, hetgeen hij duidt als  "vergelding" voor "de gebeurtenissen van 1975". Felix wordt voor zijn inspanningen financieel geruggensteund door zijn oude maatje Woody Townes, een corpulente projectontwikkelaar die een affaire heeft met Gaby's mooie moeder Celine, die de eerste liefde van Felix geweest is. Woody regelt voor Felix een appartement als onderkomen en draagt ook zorg voor een laptop en wat amfetaminen. Dat wat deze roman bij lezing zo onhandelbaar maakt is de onzekerheid over de status van wat we lezen. Het wordt gefilterd door Felix’s bewustzijn. Tegelijkertijd zien we in Gaby een persoon die in één keer vol zit van afkeer jegens haat en corruptie. Haar bijzondere woede is aangewakkerd door het bedrijf Metway en haar verbinding met Agrikem, die verantwoordelijk is voor vergiftiging van de openbare watervoorziening.

Het verhaal is boeiend en verwarrend tegelijk door al de specifieke en ongelijksoortige gebeurtenissen die erin worden beschreven. Er is geopolitiek en cybercriminaliteit, Amerika's hegemonie en culturele inkrimpingen, Australië's moeders en dochters, echtgenoten en echtgenotes etc. Dit boek is temperamentvol en er worden ernstige, hectische maar toch overhaaste kwesties in beschreven. Het speelt in op enkele van de grootste problemen van onze tijd, en herinnert ons eraan dat we leven in een digitaal tijdperk van farce en wreedheid.

Amnesie is wervelend en ingewikkeld maar misschien is dat Carey's thematiek van schrijven. Hij voert Felix als onderzoeker ten tonele die ons een kijkje gunt in het leven van Gaby's grootmoeder en moeder, en schrijft over aanzienlijke vergeten episodes in de Australische geschiedenis (meer geheugenverlies en correctie) en over de institutionele corruptie, de kindertijd van computers etc. De auteur laat ons ook meevoelen wat verbijstering is bij een ramp met het automatische systeem dat wij steeds aan het uitbouwen zijn.