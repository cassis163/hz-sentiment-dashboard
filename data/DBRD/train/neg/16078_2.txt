Een korte samenvatting geven is moeilijk, aangezien ik het verhaal zelf niet zo goed snap. Ivo heeft zijn beste vriend Dries zoveel jaren geleden verteld dat hij de Ronde van Frankrijk voor min-twaalfjarigen heeft gewonnen. Nu gaat hij de waarheid aan Dries vertellen. Tot dusver snap ik het.

Waar ik het moeilijk mee had, is de tijd. Ik kon er niet echt uit opmaken wat wanneer gebeurde. Zaten we nu in het verleden of in het heden? Sommige zaken waren duidelijk als Ivo expliciet vermeldde dat het op bijvoorbeeld 14-jarige leeftijd was. Op andere momenten was ik het tijdsbesef even kwijt.

Daarnaast vind ik het personage Ivo een irritant, fantasierijk mannetje. Hij doet enorm uit de hoogte tegenover Dries. Ik had vaak het gevoel dat Ivo de baas was en Dries het slaafje. In hoeverre dit werkelijkheid is/was, weet ik niet. In het verhaal ergerde ik me in ieder geval aan Ivo.

Dit boek was niets voor mij. Ik heb het uitgelezen, maar ik ben blij dat ik in een ander boek kan beginnen. Misschien is het ook eerder een boek voor mensen die van "grote literatuur" houden.