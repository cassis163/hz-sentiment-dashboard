De Amberzaal was een uit barnsteen gehouwen zaal met wandpanelen. Tijdens de Tweede Wereldoorlog werden de panelen gestolen door de Duitsers en ergens verstopt. Ze zijn daarna nooit teruggevonden, hoewel vele verzamelaars en fanatieke schatzoekers talrijke pogingen hebben gedaan. Na vele jaren begint de jacht opnieuw. Rachel Cutler is een rechter die via haar vader, ooit verbleef hij in een concentratiekamp, betrokken raakt bij de zoektocht naar de Amberzaal. Samen met haar ex-echtgenoot reist ze af naar Europa om de zoektocht te beginnen. Maar er zijn meer kapers op de kust waaronder enkele meedogenloze lieden die kost wat het kost fortuin willen maken.

De Amberzaal is een boek over een zoektocht. Deze keer gaat het om barnsteen. Het is een avonturenverhaal waarin een schat centraal staat. Dit levert de nodige klopjachten en krachtmetingen op tussen verschillende partijen die hun graantje willen meepikken. Vanaf het begin weet de lezer wie deugt en wie niet deugt. Dit maakt het boek enigszins voorspelbaar. Het is eigenlijk een grote reis met speurende hoofdpersonen. De plekken die voorbijkomen zijn doorgaans interessant. Dat geeft het boek wel een bepaalde charme.

Over het geheel genomen kon De Amberzaal mij maar matig boeien. Iets teveel zoektocht met iets te weinig spanning. Sc√®nes met veel actie waarbij het behoorlijk voorspelbaar is wie als overwinnaar uit de bus komt. Het boek leent zich goed voor een spannende verfilming. Maar aan een film stel ik toch andere eisen dan aan een boek.