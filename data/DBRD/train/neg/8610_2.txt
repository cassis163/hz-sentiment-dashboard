Wellicht ben ik wat Dan Brown moe, na heel lang wachten toch begonnen in Het Verloren Symbool. Interessant onderwerp: de vrijmetselarij, dus een mooie start. Begin was boeiend en Langdon kwam fijn op dreef, maar op 1/3 van het boek had ik al in de peiling wat er ging gebeuren en hoe de “slechterik” in het verhaal paste. Doorzichtig en bijna kopie van Da Vinci Code. Niet vernieuwend.
Helaas.
Ook de eindeloze opsomming van feiten en college over de vrijmetselaars was niet boeiend of leuk verweven in het verhaal.
Kortom: leuk voor de Dan Brown-fan, maar ik heb het trucje inmiddels te veel gezien.