Op de één of andere manier moet ik alle boeken van Saskia Noort gelezen hebben, zo ook Koorts. Het boek leest redelijk vlot maar haalt het, volgens mij dan, niet bij haar vorige boeken. Nu ligt de lat voor Noort ook erg hoog en het zal ook moeilijk zijn om haar toppers te evenaren of te overstijgen.
In Koorts maken we kennis met het party-eiland Ibiza, met alles wat er fout kan gaan en soms ook gaat. De feesten en drugsgebruik worden goed beschreven, maar de spanning daarentegen is wat flauwtjes. Wat mij betreft had dit andersom mogen zijn. Drugsgebruik en de gevolgen daarvan laat ik liever aan mijn verbeelding over. Het einde komt nogal onverwacht en is ook onverwacht. De titel heb ik ook niet kunnen plaatsen.. Jammer, maar wat mij betreft geen topper.