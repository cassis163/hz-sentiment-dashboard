De drie vriendinnen Sonja, Ebe en Heleen logeren een paar weken in een huis van een vriend aan de zonnige Zuid Franse kust. Zorgeloos geven ze zich over aan romantiek en liefde- tot dat blijkt dat ze alle drie zijn verleid door dezelfde man. De vrouwen zijn woedend en besluiten samen wraak te nemen. Maar al snel hebben ze gevoelens en hun daden niet meer in de hand, met dramatische gevolgen. Tegen wil en dank is er een moord gepleegd en moeten ze het belastende bewijsmateriaal verbergen. De angst dat een van hen een cruciale fout zal maken of het geheim zal verklappen zorgt voor toenemende spanningen en het onderling wantrouwen wordt groter en groter. Wat is sterker, hun vriendschap of de liefde? En wat moet je doen om te zorgen dat een dodelijk geheim altijd bewaard blijft?

Bij het lezen van dit stukje lijkt het verleiden door dezelfde man een grote rol te spelen, naar mijn mening had dit een stuk verder uitgediept mogen worden om zo wat broodnodige spanning op te bouwen. Het besluit tot wraak verbaasd met, dat had ik uit het verhaal absoluut niet begrepen, volgens mij was het een ongeluk en niet de bedoeling. De "moord" vindt aan het begin van het boek plaats waardoor er geen sprake meer is van spanning. Ik vond het niet een erg sterk boek maar het las wel makkelijk weg en werd nergens slaapverwekkend saai dus twee sterren.