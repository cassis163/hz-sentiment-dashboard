In "Heimwee naar bloed" gaan 2 journalisten, Besana en Piatti, op zoek naar de moordenaar die in de streek al een aantal slachtoffers heeft gemaakt. Ze zijn er van overtuigd dat de moordenaar zich liet inspireren door Vincenzo Verzeni, de eerste Italiaanse seriemoordenaar uit de 19de eeuw.

Dario Correnti, een pseudoniem voor twee Italiaanse auteurs, baseerde zich voor dit boek op het waargebeurde verhaal van een seriemoordenaar die echt bestaan heeft. Dit geeft het verhaal een extra boost, wat het toch wel kon gebruiken.

Het verhaal komt in het begin snel op gang door de moorden die gebeuren en het teruggrijpen naar de historische seriemoordenaar. Echter valt de snelheid weg door de vele beschrijvingen en details die niet relevant zijn. De belevenis vanuit journalistiek oogpunt is een meerwaarde voor het verhaal, maar kon nog meer uitgediept worden.

Er zitten goede onderdelen in het boek, maar deze worden te weinig uitgewerkt tov onbelangrijke zaken die veel te veel aandacht krijgen. In eerste instantie leek het een 'meeslepend' boek, maar bij nader inzicht blijft het eerder bij een 'slepend' boek.