Moebdi, een Marokkaanse jongeman vertrekt vanuit Nederland om in zijn geboorteland een vrouw te halen. Dit is echter geen eenvoudige opgave.
Zoals op de achterkant van het boek staat vermeld is het de bedoeling om "Een Heerlijke Maatschappelijke Satire" te schrijven. Ik vind niet dat de schrijver daarin is geslaagd. Het verhaal komt niet op gang en de schrijver is erg lang van draad. Bovendien vertelt hij steeds hetzelfde maar dan weer op een andere manier. Het poep en piesgehalte had wat mij betreft geen functie in het verhaal en dan nog de vrouwonvriendelijke opmerkingen, waaraan ik mij heb gestoord.
Het plezier in het lezen van dit verhaal was al snel weg en werd het een opgave om het boek weer op te pakken en verder te lezen. Ik was opgelucht toen het verhaal eindelijk uit was.
Jammer, hij heeft als columnist en journalist bewezen dat hij wel degelijk kan schrijven.