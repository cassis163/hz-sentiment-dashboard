Actueel, on-Nederlands, vlotte schrijfstijl, leuke vergelijkingen, soms humoristisch en goed gedocumenteerd maar... het verhaal pakt niet. Goeken heeft een rijke woordenschat, weet leuke zinnen op papier te zetten en hanteert een brede verhaallijn maar de vonk slaat niet over. Ik kreeg geen binding met de hoofdpersoon, daarvoor werden teveel personages opgevoerd mede daardoor miste het verhaal ook de broodnodige vaart en spanning die kenmerkend zijn voor een goede thriller.

De orde was een Tantaluskwelling, iedere keer dat ik dacht nu begint het, zakte het verhaal weer in. De cliffhangers waren voorspelbaar en zelden verrassend. Pas over de helft van het boek wint De orde aan kracht en tempo maar onvoldoende en te laat om meer dan 2 sterren te scoren.