Grof wild, een thriller van een van Vlaanderens grootste en bekendste schrijvers aller tijden: Pieter Aspe. Ik heb dit spannende boek waarin de schrijver niet bang is om een beetje geweld en bloed te gebruiken, gelezen voor mijn eerste literatuuropdracht. In de volgende alinea’s zullen jullie meer te weten komen over mijn ervaringen met het boek, de info en inhoud er van. Veel leesplezier.


Pieter Aspe is, zoals ik al zei, een Vlaamse schrijver. Hij werd geboren op 3 april 1953 in Brugge. Aspe studeerde latijn-wetenschappen en is sinds 1996 voltijds auteur. Daarvoor had hij al vele andere jobs gehad zoals fotograaf, studiemeester,… Momenteel woont de 61-jarige man in Blankenberge. De meeste van zijn werken zijn misdaadromans waarin hoofdinspecteur Pieter Van In en Hannelore Mertens elke zaak proberen op te lossen. Buiten deze misdaadromans heeft hij nog enkele andere boeken geschreven die niet gaan over Pieter Van In, onder andere de thriller die ik heb gelezen, Grof wild. In opdracht van vtm zijn enkele van zijn misdaadromans verfilmd tot de zeer bekende Vlaamse serie ‘Aspe’. ‘grof wild’ heeft geen prijs gewonnen, maar Pieter Aspe heeft zeker niet volledig naast de prijzen gegrepen. Hij kreeg onder andere de ‘Hercule Poirot Oeuvreprijs’ voor zijn gehele oeuvre. Maar genoeg over Aspe zelf. Mijn boek gaat over een getrouwd stel die hun zilveren huwelijksverjaardag vieren. Eva wil haar man Victor verrassen met een heel bijzonder uitje naar de Ardennen. Via een vriend heeft ze een plan opgezet waarbij ze nep-boeven heeft ingehuurd om haar man de stuipen op het lijf te jagen. Zo kan Victor de held uithangen en zijn vrouw redden. Eva wil hem op deze manier weer helemaal voor zich winnen, iets wat door zijn drukke baan de laatste jaren onmogelijk was geworden. Wanneer duidelijk wordt dat de boeven echte misdadigers zijn en dat de vriend van Eva slechte bedoelingen heeft met het koppel, namelijk hen allebei vermoorden, begint de nachtmerrie pas echt. De boeven zijn niet vies van geweld, moord en verkrachting. De twee beseffen heel goed dat aan dit verhaal pas een einde kan komen als ze kom af maken met de 4 misdadigers.

Uit de thriller die ik heb gelezen heb kan de tijd waarin het zich afspeelt niet echt afgeleid worden, al lijkt het zich soms tien jaar geleden af te spelen omdat er bijvoorbeeld van technologie in het boek amper gesproken wordt. Het enige moderne voorwerp wat er in terugkomt is de mobiele telefoon. Het boek is non-fictie en vrij realistisch geschreven. De vertelstandpunten wisselen constant. Het is steeds een ‘vertellende hij’, maar steeds vanuit het oog van een ander personage. Dit wekte voor mij geen verwarring op en zo wordt ook eentonigheid vermeden. Het thema van het boek is langs de ene kant liefde omdat het koppel zwaar op de proef wordt gesteld, ook geweld is hier zeker een van de belangrijkste thema’s. De combinatie van deze 2 vind ik mooi uitgewerkt in het boek, er is een goede verhouding tussen beide. De structuur van het boek was zeer onoverzichtelijk, er waren geen hoofdstukken en alles was eigenlijk een lange doorlopende tekst. Dit vond ik een nadeel aan het boek, een hoofdstuk brengt voor mij orde en overzicht. Ik vond de schrijfstijl van de auteur aan de saaie kant, alles werd letterlijk verteld. Vaak miste ik een subjectieve inval in het verhaal. Het boek was heel makkelijk geschreven en kan volgens mij gelezen worden vanaf een leeftijd van 14 jaar.

Persoonlijk vond ik dit niet zo’n goed boek. Ten eerste vond ik het boek heel voorspelbaar. Van in het begin wordt duidelijk gemaakt dat de man waaraan eva hulp vraagt voor haar plan, jaloers is op het succes van haar man. Ik vind
het persoonlijk heel voorspelbaar dat deze man dan plannen maakt om het echtpaar van kant te maken. Ik kon dit niet voorspellen omdat ik een goede ‘detective’ ben of zo, want meestal heb ik pas op de laatste pagina van het boek door wie de dader is. Het was gewoon heel voor de hand liggend. Ten tweede kwam er veel herhaling in het boek aan bod. Er wordt bijvoorbeeld wel 20 keer gezegd dat de vrouw een glas uit de kast pakt en het inschenkt met porto. Ten slotte vond ik wel dat alle achtervolgingen, gevechten,… zeer goed en uitbundig beschreven werden. Dit was jammer genoeg ten nadele van de personages die maar zeer beperkt werden besproken. Ook al was dit wel voldoende, we konden hun persoonlijkheid slechts in grote lijnen schetsen.

Ik denk dat jullie uit mijn recensie hebben kunnen afleiden dat het boek voor mij geen hoogvlieger was. Een goed boek is in mijn ogen pittig geschreven en brengt vele verhaallijnen samen tot 1 spannend en doordacht geheel. Het boek was te eentonig geschreven om voor mij door te gaan als ‘goed boek’. Ik heb al andere thrillers gelezen uit de serie van Aspe, en die voldeden wel aan mijn behoeftes. Een minder goed boek dus, maar voor mij zeker geen reden om geen boeken meer te lezen van Pieter Aspe.