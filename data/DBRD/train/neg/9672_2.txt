Nog niet eerder een boek van Nele Neuhaus gelezen, maar volgens de vele reacties zou dit wel een goede schrijfster moeten zijn.
Door de vele verschillende personages en uitgebreide omschrijvingen van de omgeving is het een lastig verhaal om in te komen. Het valt niet mee om iedereen uit elkaar te houden.

Het boek begint al gelijk met een moord, wat een interessant begin is. Hierdoor komen gelijk enorm veel personages aan bod, zowel bekenden van de overledene als de diverse collega’s van de politie.
De overledene blijkt een fanatieke milieu-activist en leraar te zijn, die geliefd was bij zijn leerlingen, maar gehaat werd door vele buurtbewoners. Daardoor zijn er gelijk diverse verdachten, die tijdens het verhaal van diverse kanten worden belicht.

Gedurende het boek spelen er eigenlijk 2 verhalen af, het verhaal van Pia en Oliver als collega’s bij de politie en ook de vriendengroep rond de vermoorde Pauly.

Door de vele personages en uitgebreide omschrijvingen van de omgeving spreekt het boek me niet genoeg aan om overige boeken van Nele Neuhaus te gaan lezen. Ik was teveel afgeleid om goed in het verhaal te komen en het koste me ook moeite om het boek op te pakken om verder te lezen. Voor mij geen aanrader helaas.