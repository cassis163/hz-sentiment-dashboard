Rollins heeft hiermee een van zijn mindere verhalen geschreven. Het hangt van onwaarschijnlijkheden aan elkaar en kan totaal niet boeien. Hoewel de technische details goed worden beschreven kan dat het verhaal niet redden. Als je het leest krijg je de indruk dat Sigma een wereldomvattende organistie is die toegang heeft tot alle data banken van alle geheime diensten en maar met de vingers hoeft te knippen om zelfs in Dubai toegang te krijgen tot camera beelden van de luchthaven. Terwijl later in het boek de baas verzucht hoe hij in vredesnaam op moet boksen tegen de machtige vijand met zijn handjevol mensen. Het boek staat vol met achtervolgingen door jan en alleman. Ze ontsnappen net zo makkelijk als dat ze gevangen worden genomen
en knallen en passant tientallen slechterikken af zonder dat er politie aan te pas komt. Tot aan het eind van het boek ontkom je niet aan het idee dat de boeven of ontstellend stom zijn of Sigma zo ontzettend goed is. Ook de manier waarop een aanslag op de president wordt voorkomen. Give me a break..
Het wordt allemaal te makkelijk beschreven en het realiteits gehalte is bedroefend slecht. Als je daarvan houdt zal het boek je kunnen bekoren. Vroeger was er een Bob Evers serie waarin aan stelletje stoere jongens allerlei avonturen beleefden. In dat genre komt Rollins uitstekend tot zijn recht.
Sorry voor diegenen die het een topper vinden maar ik kan er niet meer dan twee sterren voor geven.