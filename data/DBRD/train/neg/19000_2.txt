Dit boek komt 7 januari uit. Samen met 25 andere proeflezers, mocht ik het al lezen.
Het boek krijgt op goodreads heel veel sterren, dus ik was reuze benieuwd.

Het gaat over een schrijfster die het verleden niet kan loslaten. Ze wil weten wie de dood van haar zus Anne op zijn geweten heeft. Vele jaren nadat haar zus voor haar ogen vermoordt is, ziet ze ineens de dader op tv. Het is een journalist. Ze besluit om een val te zetten en hem tot een bekentenis te dwingen. Ze nodigt hem uit om haar te interviewen en hoopt dat hij hapt. En ja hoor! Hij hapt. Zij komt al jaren haar huis niet meer uit, soort kluizenaarster. Interviews geeft ze bijna nooit. Ze woont erg afgelegen, dus het is de plaats om hem in de val te lokken.

Ik vond het geen spannend boek. Je leest verder omdat je toch wilt weten wat Anna is overkomen.
Het plot is goed, maar niet verrassend. Ik had veel meer verwacht van dit boek.
Het was een gevecht om het boek uit te lezen. Dat heb ik niet zo snel. Het komt traag op gang, heeft niet veel spanning, is te langdradig en ik vind het gewoon geen spannende thriller. Heb geen moment op het puntje van mijn stoel gezeten. Sterker nog: ik dacht, jeetje is hij nu nog niet uit?
Als ik dit boek gekocht had, had ik echt zitten balen! Dan had ik het ook niet uitgelezen.

De schrijfstijl is ook niet mijn ding. De zinnen, de herhalingen, het hakkelt een beetje. Leest niet prettig. Kan het komen door de vertaling misschien?
De stukjes met Jonas en Mia zijn wel leuk, dat is het boek dat de schrijfster aan het schrijven is. Daar had ik meer van willen lezen. Dat is geschreven in een ander lettertype.
Een boek lezen is heel persoonlijk. Ik hou van spannende thrillers. En dit boek heeft het gewoon niet!
Ik geef het boek daarom ook maar 2 sterren. **