Veel hedendaagse filosofen bedenken zelf niet zoveel nieuws meer, maar kunnen goede samenvattingen geven van andere filosofen hun gedachtengoed op bepaalde onderwerpen. Dat doet Hermsen in dit boekje met gedachtengoed van denkers over het onderwerp melancholie en afgeleiden daarvan. Dat is informatief en de auteur geeft tevens tips voor andere boeken om verder te lezen. Handig naslagwerk daardoor.
Twee sterren omdat ik het jammer vind als filosofen zelf met weinig nieuws komen, zoals hier. Wat ze doet is veel werk en citaten van anderen gebruiken (met name materiaal van Arendt) om haar mening te onderbouwen tegen 'populisten' in de moderne westerse maatschappij. Jammer dat deze mening opgedrongen wordt. Hermsens politieke stellingname is vrij absoluut en nodigt de lezer evenmin uit om zelf nog na te denken. Het geeft een eenzijdige benadering, en dat veroorzaakt irritatie bij het lezen.
Daarnaast maakt dit boekje te weinig onderscheid tussen melancholie en depressie, twee zeer verschillende verschijnselen die Hermsen volledig door elkaar inwisselbaar laat lijken. Jammer. Ook wordt neerbuigend geschreven over depressie en mensen met een depressie. Een beetje een ivoren toren-boekje. Je moet er maar tegen kunnen.