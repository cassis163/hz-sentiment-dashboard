Het boek speelt in op zeer actuele thema's, zoals Brexit, het groeiend populisme en de Russische betrokkenheid bij de ontwikkeling ervan. Het is een vlot geschreven verhaal dat in het centrum van de EU speelt. vlot geschreven en ook wel spannend.
Bijzonder was de ervaring dat het verhaal vanuit vijf perspectieven is geschreven. namelijk de vijf personen die een belangrijke rol in het verhaal spelen. Hierdoor ontstaat er een op een film lijkende afwisseling van scenes. Op de spannendste momenten voert de snelle afwisseling van die scenes ook mede de spanning op. Nadeel is wel dat de hoofdpersonen niet goed uit de verf komen. zij blijven daardoor op afstand en is het niet eenvoudig om je ermee te identificeren.
Door de oppervlakkigheid leken de hoofdpersonen ook wel een beetje op elkaar; soms moest ik even terugbladeren om te achterhalen vanuit welk perspectief ik aan het lezen was. Vervelend vond ik ook dat in het begin van het verhaal er een soort college werd gegeven over statistiek, de speltheorie en de verklaring van een soort strategisch diplomatenspel. Het schrijversduo laat zien veel theoretische inhoud te hebben. maar een echte toegevoegde waarde heeft het mijn inziens niet.
Omdat het vlot te lezen was en ik door de voldoende spanning geen moeite had de aandacht erbij te houden verdiende het wel 4 sterren maar door de hierboven geschetste beperkingen kom ik niet hoger dan twee.
GG.