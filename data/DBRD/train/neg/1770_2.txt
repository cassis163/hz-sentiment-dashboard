'De kus van een clown' is een rollercoaster door het leven van Rosa, meneer Steeghuizen en Harman Pekman, waarbij je als lezer van links naar rechts wordt geslingerd in hun zoektocht naar rust. Het verhaal is chaotisch, de schrijfstijl prettig en soms humoristisch. Ondanks dat is het een boek welke ik met moeite heb uitgelezen, terwijl het ook nog een redelijk dun boek is. Over veel zaken moet je toch wel even nadenken, wat de auteur hier nu precies mee bedoelt en bepaalde zaken zijn voor mijn gevoel ook niet voldoende uitgediept.
Wellicht dat anderen het een fantastisch boek vinden, maar mijn genre is het niet.