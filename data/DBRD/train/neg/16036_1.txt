Smaken verschillen. Ik weet nu heel zeker dat ik niets moet hebben van verhalen die zich in het verleden afspelen en waarin bekende historische figuren meedoen. Nu dus weer de filosoof Kant. Het zal geschiedkundig allemaal wel kloppen, maar wat mij betreft blijft er een heel dun verhaaltje over met veel te veel lijken, vaak uitvoerig beschreven, en met een ontknoping die uiteindelijk op de laatste tien bladzijden (van de 450!) boven komt drijven. Heel veel overbodige franje dus, die aan mij in ieder geval niet besteed is. Het helpt ook niet echt dat dit hele gedoe zich afspeelt in Pruisen, maar ja, voor andere lezers is dat misschien geen bezwaar.