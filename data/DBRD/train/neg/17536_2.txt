Sophie Hannah, die internationale bekendheid geniet, Heeft meerdere kinderboeken, poëzie, romans en thrillers op haar naam staan. Haar werk is in 32 talen gepubliceerd. Bij het schrijven van dit boek werd ze geïnspireerd door Agatha Christie.

Justine, Alex en hun dochter Ellen verhuizen vanuit Londen naar Devon. Niemand van Justine's bekenden krijgt haar adres of telefoonnummer. Ze gaat naar Devon om NIKS te doen.
Het boek heeft twee verhalen: het verhaal van Justine in gewoon lettertype afgewisseld met het verhaal van de familie Ingrey in afwijkend lettertype.

Justine krijgt anonieme bedreigingen. Ellen's vriend George wordt van school gestuurd. Bij navraag door Justine wordt er gezegd dat George niet bestaat. Het is een vreemd verhaal Dat ver van de realiteit afstaat. Het tweede verhaal gaat over de familie Ingrey en speelt zich af in Justine's huis.

Het boek lijkt in het begin spannend te zijn maar al snel valt dat tegen. Het boek is te weinig realistisch om geloofwaardig te zijn. Naar mijn mening is het geen thriller, het was zelfs redelijk saai.