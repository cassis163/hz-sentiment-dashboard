Harry Hole down under

Jo Nesbø laat Harry deze reis naar Sydney verhuizen om de plaatselijke recherche bij te staan in de oplossing van de moord op de 23-jarige Noorse actrice Inger Holter. Hij wordt op het vliegveld ontvangen door de Aboriginal Andrew Kessington die hem verder begeleidt en introduceert.
Er ontstaat snel een soort van vriendschap waardoor beide mannen elkaar de nodige privé geheimen toe vertrouwen. Al snel blijkt de vermoorde Inger in de plaatselijke bar The Albury gewerkt te hebben. Haar oud collega Birgitta ontvangt Harry zo hartelijk dat tussen de twee een warme relatie ontstaat. Al zoekende probeert Hole achter informatie te komen die de plaatselijke politie moet helpen de moord op zijn landgenote op te lossen.

Nesbø stelt in De vleermuisman de cultuur en geschiedenis van Australië iets boven de spanning van het verhaal. Gecombineerd met de zwakte van Harry Hole die daardoor teveel en te vaak goed laveloos in minder riante situaties terecht komt, is het een verhaal dat een beetje voortkabbelt. Hiermee is De vleermuisman zeker niet Nesbø’s sterkste product geworden. Jammer omdat zijn fans zo goed weten dat hij veel beter kan.