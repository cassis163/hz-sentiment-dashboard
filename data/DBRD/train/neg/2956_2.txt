"De wereld is zwart. De zon boven mij is zwart", zo begint het boek en het verhaal van Sarah en haar zoontje Leo die zeven jaar geleden haar rijke man verloor, zonder ooit te weten wat er met hem was gebeurd. Leefde hij nog of niet? Na zeven jaar pakt ze stilaan haar eigen leven weer op maar plots krijgt ze bericht dat haar man Philipp nog leeft en slachtoffer was van een ontvoering.
Haar wereld staat op zijn kop, vooral omdat ze niet weet hoe ze hiermee moet omgaan én vooral omdat ze "de vreemde man" die uit het vliegtuig stapt niet kent!

Het verhaal is qua korte inhoud super aantrekkelijk en ook het boek lees ik bijna met te weinig adem. Het is allemaal héél spannend en ik voel me even opgejaagd als Sarah zelf.
Het verhaal wordt verteld door Sarah en tussendoor staan er ook stukjes van "de vreemde". Door wat hij zegt, lijkt het een heel raar wezen. Heel mysterieus.

Zolang het verhaal niet laat weten of het nu wel of niet haar man is, blijft alles héél spannend en wil ik achter de waarheid komen.

Ook maakt de schrijfster vaak gebruik van hints en uitspraken waardoor mijn nieuwsgierigheid blijft gewekt worden.

" "Ik zou mijn beste vriendin liefst in haar eentje willen zien...Iemand moet ik vertellen wat ik heb gedaan. Of liever : wat ik niet heb gedaan."

Maar dan... goed over de helft komen we ineens te weten wie "de vreemde" is en zakt voor mij alles als een slechte pudding in elkaar. Niets klopt nog, alles wordt een vraagteken... Hoe kan dit en hoe kan dat... Ik was zo zo zo teleurgesteld zoals ik soms heb bij een goede en spannende film waarvan het einde een flop is.
Wel, dit plot is voor mij ook ZO ongeloofwaardig dat mijn beoordeling die 4 of 5 sterren zou kunnen zijn geweest, ineens nog slechts maximum 2 sterren waard is. Oh wat ben ik teleurgesteld...Het had zo prachtig kunnen zijn, want schrijven kan ze wel Melanie Raabe.