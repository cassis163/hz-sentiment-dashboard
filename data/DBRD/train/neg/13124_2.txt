Misschien mede gezien de hoge verwachtingen die deze nieuwe thriller van Saskia Noort met zich meebracht (de media speelt hierbij een grote rol), kan ik nu helaas slechts twee sterren geven.
De cover waarop prijkt "Literaire Thriller" schiet naar mijn mening de inhoud voorbij. Het woord literair" zou misschien vervangen moeten worden voor "erotisch", een passende beschrijving voor het grootste deel van deze roman. Wat me opviel en dat komt waarschijnlijk doordat ik dit boek direct na Esther Verhoef's Onrust gelezen heb, dat er erg veel gebruik wordt gemaakt van songteksten! Bladvullers of een poging het verhaal in de tijdgeest (emoties) van een bepaalde lezersgroep te schrijven (waarschijnlijk vaak dertigers).
Resumerend vind ik echter wel, dat dit een boek is dat je in een keer uitleest en dat je er zeker geen verloren-tijd-gevoel aan overhoudt. Lekker tussendoortje!