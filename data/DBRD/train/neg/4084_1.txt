Redelijk kort na elkaar verdwijnen 3 tienermeisjes. In het stadje zijn de verdacht makingen niet van de lucht. Iedereen verdenkt iedereen en de spanning onder de bewoners is te snijden. Nadat er weer een poging wordt gedaan om een tienermeisje te ontvoeren, leiden de sporen direct naar iemand die ijverig meehelpt om de dader(s) op te sporen.
De ontmaskering volgt al snel.


Dit boek telt 420 blz, maar de thriller had makkelijk op 200 bladzijden gepast. De eerste 125 blz worden gebruikt om zowat elke bewoner te beschrijven. Wie hij of zij is, waar die vandaan komt, wie zijn familie is en wat hij/zij voor werkt doet.. Die blz zijn niet om door te komen.

Waarom van iedereen moet worden gezegd wat hij/of zij voor kleren aan heeft en wat voor kapsel degene draagt is mij een raadsel. Voegt gewoon niets toe. Verder heeft iedereen met iedereen een relatie en gaat vreemd bij het leven. Daarbij zijn er nogal wat die daarnaast een homosexuele relatie onderhouden buiten het huwelijk en buiten de vriendinnen om. Kortom, het is volkomen ongeloofwaardig.

Het slot is spannend, maar het kan de 1 ster van het hele boek niet teniet doen.