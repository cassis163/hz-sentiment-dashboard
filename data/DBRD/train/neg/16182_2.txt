Een thriller met een paranormaal tintje, het is weer eens wat anders, maar of ik er nou echt enthousiast van word.... Nee, ik niet.
Het verhaal gaat over een jongen James, die Biscuit genoemd wordt. Hij woont bij zijn oma, en op een goede dag komt zijn nichtje L.A ook bij OMa wonen. Het is duidelijk dat er iets gebeurd is met L.A, maar wat blijft lang onduidelijk. Intussen vinden L.A en Biscuit een lichaam van een verminkt meisje. Er komt dan een mysterieuze dame tevoorschijn die Bis een steen geeft. Ik zou verwachten dat deze steen belangrijk wordt in het boek, maar dit gebeurt niet.
Wel wordt duidelijk dat de hoofdpersoon "lijdt" onder zijn paranormale gaven.
Er gebeurt redelijk wat in het boek maar ik vind de verhaallijnen op de verkeerde punten benadrukt, dat haalde voor mij erg de spanning uit het boek. Het leest als het verhaal dat door een kind verteld wordt, terwijl je meer te weten komt dan een kind zou kunnen vertellen.

Al met al een bijzonder boek, een heel andere benadering dan we gewend zijn van literaire thrillers, misschien moet ik aan het genre wennen, maar voorlopig ben ik niet van plan een volgend boek van deze schrijver te lezen.