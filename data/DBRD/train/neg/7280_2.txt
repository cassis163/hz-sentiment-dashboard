Sarah ontmoet de man van haar dromen die al ras veranderd in de man uit haar nachtmerries en haar alleen achterlaat terwijl hij verdwijnt.

De politie doet onderzoek naar een massamoord die uiteindelijk leidt naar het verleden van Sarah en haar verdwenen man. Wat is er gebeurd en waarom vinden er al die moorden plaats.

De vrouwelijke hoofdpersoon is Sarah, dit is haar verhaal van verlies en angst en haar levensongeluk. De vrouwelijk speurder is voornamelijk bezig met haar mannelijke collega en diens liefdesleven en wat dit betekend voor hen. De meeste karakters komen niet echt uit de verf en het psychologische aspect van het hele verhaal schiet mijn inziens te kort en biedt totaal geen diepte.

Weliswaar makkelijk leesbaar maar waarschijnlijk te voorspelbaar voor een wat door de wol gelezen thrillerlezer. Ik kan het vanuit mijn visie en ervaring niet aanraden, er zijn te veel betere boeken om je tijd aan te besteden.