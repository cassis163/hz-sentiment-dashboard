De clou wordt eigenlijk vrijwel meteen weggegeven in dit prettig lezende vakantieboek. Grace is namelijk lang zo gelukkig niet in haar huwelijk, als ze op het eerste gezicht lijkt. De details hiervan volgen in de hoofdstukken daarna, die wisselen tussen heden en verleden.

De geloofwaardigheid is ver te zoeken. Grace is niet het type persoon dat niet voor zichzelf vecht, zo zegt het personage althans zelf. Ze wacht er dan alleen wel erg lang op om dit ook te doen. Daarmee neemt ze ook heel watl risico als het gaat om haar zusje Millie, voor wie zij zoveel over heeft. Het begint eigenlijk al met de ontmoeting met Jack en de snelheid waarmee hun relatie zich ontwikkelt. Maar eigenlijk voor alle keuzes die daarna volgen.

Het einde wordt een beetje afgeraffeld en heeft weinig spanning. na alle lovende recensies had ik er toch wel meer van verwacht. Al met al een leuk vakantieboekje.