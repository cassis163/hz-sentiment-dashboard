In het begin van het boek ziet het meisje op de trein een bundel kleren naast het spoor. Ook later in het boek is er sprake van, mogelijk een ander, hoopje kleding.
Ik heb wel eens gelezen dat als een personage in een boek naar een geweer kijkt dat is opgehangen aan de muur, dat het ding dan later van die muur hoort te vallen en dat het verdomd nog geladen blijkt ook. Of zoiets. Maar zomaar iets mysterieus opvoeren en er later nooit op terugkomen dat is flauw.
Toch vind ik het boek redelijk spannend en goed geschreven, al zit er halverwege ook wat vulling en herhaling. Ik vond ook de rol van Koning Alcohol in het verhaal redelijk uit de verf komen.
Het grootste bezwaar is het einde. Als je eenmaal weet whodunnit dan denk ik tja zo kan ik het ook. Dat kan helemaal niet, op klaarlichte dag op een druk punt iemand inladen die later vermoord wordt en dat zoiets nooit de politie ter ore komt. Bloedend lijk in de kofferbak gehad, geen probleem.
Ongeloofwaardig is ook het omslachtige verhaal dat de dames aan de politie vertellen over de dood van de moordenaar.