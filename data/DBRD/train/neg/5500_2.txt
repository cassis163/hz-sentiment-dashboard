Ik heb met veel plezier diverse boeken van Stephen King gelezen, maar Mr. Mercedes is me zwaar tegengevallen. In tegenstelling tot zijn andere boeken kreeg ik nooit het gevoel 'in het verhaal te zitten'.
In het begin leek het verhaal nog interessant, maar gaandeweg dwaalde mijn aandacht al lezend steeds meer af en leek er een heleboel bijgesleept te worden wat voor het verhaal zelf niet essentieel is.
Als een boek niet in je fantasie gaat 'leven', is er volgens mij iets mis.
Het boek is gedrukt in een klein lettertype, wat het lezen ook al niet prettig maakt.
Ik ben tot ongeveer 1/3 gekomen en heb het toen voor gezien gehouden.
Misschien waren de verwachtingen bij de naam Stephen King te hoog.
Jammer, gemiste kans.