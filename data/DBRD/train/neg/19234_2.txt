'Kinderjaren' is de vertaling van het Deense 'Godhavn', in 2015 bekroond met de DR Romanprisen. Auteur Iben Mondrup is geboren op Groenland en haar novelles en romans worden sinds 2009 gepubliceerd.

Het boek bestaat uit drie delen, elk genoemd naar één van de kinderen in het gezin dat centraal staat in deze roman. Eerst geeft kleine Björk (ca. 9) ons een inkijkje in haar dorpsschool, daarna geeft broer Knut (12) zijn kijk op de dingen, en tenslotte is grote zus Hilde (15) die haar eerste stapjes op liefdesgebied zet aan de beurt.

Het verhaal heeft weinig om het lijf en kent te weinig samenhang, soms is het ietwat warrig en boeiend is het al helemaal niet, de irritatie was voor mij als lezer nooit ver weg.