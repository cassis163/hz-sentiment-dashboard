In het boek 'de Macht' van Naomi Alderman hebben vrouwen een uitzonderlijke kracht; met een vingerbeweging kunnen ze iedereen onderwerpen aan hun wil. We volgen in het boek drie vrouwen; Allie, Roxanne en Margot. Over een periode van tien jaar laten zij zien wat de ontdekking van macht met hun doet. Tunde; een man probeert de ontwikkelingen op de voet te volgen.

Het onderwerp van het boek trok direct mijn aandacht. Dit boek wilde ik graag lezen. Hoe zou het zijn als de macht in het voordeel van de vrouwen zou uitpakken?

Op een onaangename manier werd ik geraakt. Er zaten nogal wat passages in die mij triggerden. Niet alleen qua scenebeschrijving, die ik absoluut uit het boek zou willen schrappen.
Maar ook een soms weinig subtiele manier van woordgebruik. Soms kun je met weinig woorden net zoveel zeggen, alleen moet je dan suggestiever zijn. Dat heb ik gemist.

Sommige stukken werden uitgebreid beschreven en andere dingen kwamen zo uit de lucht vallen.

Het boek heeft me niet kunnen overtuigen dat we een betere wereld hebben met vrouwen aan de macht.