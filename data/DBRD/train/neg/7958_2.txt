Het verhaal begint met de moorden van een paar pedofielen, waarvan het niet bewezen wordt dat ze dat zijn, en waar verder in het verhaal niet veel mee wordt gedaan. Je denkt dat het een luguber, maar spannend boek gaat worden. Voor mij was het de eerste kennismaking met Jane Casey. Een heerlijk dik boek, dus ik had er zin in.
Echter die verwachting werd niet waar gemaakt. Op zich is het een prima en prettig te lezen verhaal, met goede uitgediepte karakters en een vleugje romantiek. Spanning kwam er helaas niet aan te pas. Pas op blz. 330 kwam er enige actie in het verhaal en werd mijn interesse gewekt.
Het is een politieverhaal met in de hoofdrol Maeve, een rechercheur die erg onzeker is, wat niet echt geloofwaardig is in dat werk. De zoektocht naar een vermist meisje maakt het verhaal wat actiever, maar mist elke vorm van spanning, om door te blijven lezen.
Voor mij geen echte thriller, jammer. Dit had een goede thriller kunnen worden, het verhaal steekt best goed in elkaar. Geen boek wat ik nog een keer zal gaan lezen, helaas.