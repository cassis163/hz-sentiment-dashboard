Joe woont met zijn nieuwe vrouw en kinderen in Amerika na jaren geleden zijn eerste vrouw en zoon in Finland te hebben achtergelaten. Hij leeft voor zijn werk als wetenschapper maar probeert ook een goede gezinsman te zijn. Wanneer er bedreigingen geuit worden aan zijn adres, omwille van de dierproeven waar hij bij betrokken is, wordt hij bezorgd...

Er is geen onderverdeling in hoofdstukken in het boek, dit gecombineerd met het feit dat er steeds tijdssprongen worden gemaakt en het perspectief van waaruit het verhaal verteld wordt, maakt het geheel erg onoverzichtelijk. Daarbij komt ook nog dat er veel informatie gegeven wordt over 'randzaken', erg interessant, wat het geheel nog verder compliceert.

Dit boek moet gelezen worden in een erg rustige omgeving, of door mensen die zich bijzonder goed voor hun omgeving kunnen afsluiten, en met de kans om langere tijd aan 1 stuk door te kunnen gaan. In ieder geval ben je een tijd zoet met dit boek en in het slechtste geval, zoals bij mij, een te lange tijd....