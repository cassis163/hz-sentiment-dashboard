Als een auteur bepaald om voorlopig afstand te nemen van een heel succesvolle serie, neemt ze daarmee een groot risico. Ze kan immers op de automatische piloot gaan en, in het geval van Kathy Reichs, doorborduren op haar serie Bones, met Temperance Brennan als hoofdfiguur.

Met Two Nights heeft Reichs geprobeerd een andere kant op te gaan en blijft ze ver verwijderd van haar succesvolle Bones. Sterker nog, dit verhaal is een hele krampachtige poging om te laten zien dat ze niet aan een bepaald profiel vast zit.

Sunday "Sunny" Nights is na een schietpartij met dodelijke afloop zelf verwond geraakt en wordt alleen nog maar voor bureauwerk ingezet, waar ze vroeger een succesvol agente was. Ze besluit om het roer om te gooien en verlaat de bewoonde wereld om haar heil te zoeken op een eiland waar bijna niets is te vergelijken met de hectiek waar ze vandaan komt. Ze probeert haar leven weer op te pikken maar heeft daar grote psychische problemen mee.
Als zij door een vroegere collega en vriend benaderd wordt om een klus als priv√© detective op te knappen heeft ze daar eerst haar bedenkingen over. Maar de zaak intrigeert haar en ook het geld wat ze er mee kan verdienen is een reden om de klus aan te nemen. Tijdens een bomaanslag wordt Stella Bright ontvoerd en in opdracht van haar grootmoeder neemt Sunny het heft in handen om deze ontvoering op te lossen.

Reichs heeft het voor elkaar gekregen om haar hoofdpersoon in het boek een hoog irritatie gehalte te geven. Sunny is een onsympathiek, vloekende, ruziezoekende dame die er voor kan zorgen dat halverwege het boek de interesse in haar tot een dieptepunt is gedaald. De schrijfster lijkt wel bewust een karakter neer te willen zetten die zover van Temperance afstaat, dat ze de lezers afstoot
.
In het begin van het boek blijft de actie nog wel gestaag doorgaan maar tegen de tijd dat de desinteresse voor Sunday toeslaat neemt ook de verhaallijn in kracht af en ben je als lezer al blij als je een bladzijde om kan slaan.

Kathy Reichs heeft een krampachtige poging gedaan om te laten zien dat ze wat anders in haar mars heeft dan de Bones serie, maar ik ben bang dat ze met dit boek geen nieuwe lezers aan zich zal binden maar ook trouwe lezers van haar zal afstoten.
Ze zal nog wel een keertje goed nadenken of ze de goede weg is ingeslagen.