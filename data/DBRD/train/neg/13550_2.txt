Als een seriemoordenaar zijn slachtoffers op afschuwelijke wijze om het leven brengt wordt Suzan op de zaak gezet. De moordenaar ontziet niemand. Dan ontmoet zij een jongeman die vertelt meer te weten. Suzan voelt zich op een bijzondere manier tot hem aangetrokken.
Wat volgt is een verhaal vol bizarre wendingen en een andere wereld die te bereiken is via een portaal. Suzan komt in een oorlog terecht. Een oorlog die het einde kan betekenen van beide werelden.

Het verhaal begint als een heerlijk thriller en zit daar ook goed in elkaar. Er komen wereldvreemde elementen naar voren, maar ook deze voelen logisch aan en nemen je mee het verhaal in.
Dat verandert als Suzan de andere wereld bestreedt. Hier wordt het een onlogisch, chaotisch en ongeloofwaardig verhaal.
Er waren meerdere zaken die niet klopten. Een voorbeeld is dat Suzan een jurk aan heeft die gemaakt is van bladeren, maar later worden er knoopjes opengemaakt. of een ooievaar die zijn voorpoten op de schouder van iemand legt.
De wereld waar Suzan in terecht komt is tot in detail beschreven, mar nog laat het vele vraagtekens achter. Het verhaal voelt daar als een psychedelische trip en voor mij voelde dat niet fijn.
Daar waar het boek zo veelbelovend begon, zo moeilijk was het om verder te lezen.