Syliva is getrouwd met Eddie. Al voor het huwelijk weet ze dat hij zijn geld verdient in de criminaliteit. En hoewel ze dat al jaren met lede ogen aanziet, komt er een punt dat ze het niet meer wil. Met name als de kinderen problemen krijgen met de activiteiten van Eddie.
Eddie zegt wel te willen veranderen, maar hij doet het niet, hij werkt zich alleen maar verder in de nesten. Als Sylvia hem dan ook nog verlaat met de kinderen escaleert de hele boel.

Het boek komt langzaam op gang. Het zou mooi opgebouwd kunnen zijn, maar het gaat zo traag, zoveel bladzijden waarin eigenlijk niet zoveel gebeurt. Het is nergens echt spannend, er is wel een bepaalde dreiging, maar niet nagelbijtend eng. De sfeer is af en toe wat grimmig, maar ook maar oppervlakkig. Het leest wel makkelijk, maar ik zit de hele tijd te wachten tot de actie komt. En als er dan actie komt, is het na 1 bladzijde alweer over. Het verhaal is veelbelovend, maar de uitwerking schiet tekort. Dit was de filmeditie, ik hoop dat de film beter in elkaar zit.