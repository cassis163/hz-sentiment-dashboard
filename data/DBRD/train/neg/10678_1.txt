Jasmine is niet zomaar een gewoon meisje, ze heeft namelijk magische krachten. Ook is Jasmine bezeten door een krachtige gevreesde demon genaamd Aleria, de demon van bedrog.
De krachten van Jasmine zijn zo sterk dat ze door haar ouders naar een speciaal huis in Ierland wordt gestuurd om daar te leren om te gaan met haar krachten.
Ze is niet de enige in dit huis, samen met haar drie medebewoners David, Adam en Marjolein zullen ze hier samen moeten leren om met hun krachten om te gaan. Ze moeten leren hun krachten te kunnen beheersen en controle erover uit te voeren.

Samen staan Jasmine, Adam, David en Marjolein voor de 4 elementen, water, aarde, lucht en vuur. Gevieren zijn ze gemaakt om samen te gaan werken om de wereld te beschermen tegen demonen.
Aleria, de demon in Jasmin wordt steeds sterker, Jasmine zal al haar kracht nodig hebben om haar tegen te gaan, of zal ze beter kunnen samen werken met?
Op een dag worden Adam en David ontvoerd door demonen. De taak om ze te redden ligt nu in handen van Jasmine en Marjolein. Maar zullen zij hierin slagen ?
Tijdens hun zoektocht om de jongens te redden gebeurt er een hele hoop en dit is het begin van een onderneming waar niks en niemand is wie hij of zij lijkt.



Als groot liefhebster en verslindster van het fantasy genre vond ik dit boek jammer genoeg erg tegenvallen, ik mis het echte fantasy aspect erin.
Zelf stoorde ik me enorm aan de vele conversaties tussen alle karakters in dit boek, het lijkt een allegaartje aan aanhalingstekens en gesprekken waardoor het erg moeilijk is om te volgen wie wat precies zegt hierdoor komt het boek kinderlijk en warrig geschreven over.
In het begin van dit boek staat een verklarende namenlijst, en dat lijkt dan ook het enige te zijn hoe de karakters worden voorgesteld, je leert de karakters in dit boek niet kennen door het te lezen wat je normaal gesproken wel doet hoe verder je in een boek komt. Dit vind ik persoonlijk heel erg jammer omdat je absoluut geen binding met de personen kan krijgen. Het leest daarom ook wat mij betreft niet lekker weg.
Ook nemen de karakters in dit boek alles klakkeloos aan zonder ergens hun vraagtekens achter te zetten of enige twijfel, wat voor mij erg onduidelijk en vreemd overkwam.

Niettemin is dit boek natuurlijk wel een prestatie op zich. Dat wil ik toch ook even gezegd hebben.
Het is absoluut wel duidelijk dat Ingeborg erg haar best heeft gedaan op dit boek, en dat waardeer ik ook zeer, en ze mag dan ook zeker trots zijn dat ze ( vooral) op haar leeftijd al een boek heeft uitgebracht. Dus daar zeker een chapeau op! Ondanks dat ik dit boek een laag cijfer geef wil dat niet zeggen dat ik niet benieuwd ben naar een eventueel volgend boek van de auteur, ben namelijk wel erg benieuwd hoe ze zich gaat ontpoppen als schrijfster en hoe haar groei hierin gaat. Ik wens haar dan ook alle succes en geluk.

Voor de jeugdige lezers zou dit boek zeker wel leuk kunnen zijn maar denk niet dat het echt iets is voor de doorgewinterde fantasy lezers.