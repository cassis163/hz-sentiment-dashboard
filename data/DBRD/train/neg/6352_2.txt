Ik heb van Holt Schaduwdood, Wees niet bang (die best spannend, goed uitgewerkt en leesbaar waren), Hittegolf en Zonder Echo gelezen. Hoewel ik daarvan de eerste wel aardig vond, kon ik op de laatste maar moeilijk vat krijgen. Het begint eenvoudig met een dooie kok, een heel resem aan mogelijke verdachten met allemaal plausibele motieven en na een gedegen onderzoek (met de nodige strubbelingen in het onderzoeksteam onderling) komt uiteindelijk de waarheid aan het licht. So far, so good.
Ik vind e.e.a. alleen niet geweldig uitgewerkt. Waarom wordt de leidende inspecteur eigenlijk Billy ‘T.’ genoemd, tot in de ambtelijke stukken aan toe? Heb die man geen achternaam? Vreemd! En als politievrouw een verslaafde ouwe hoer in huis nemen, wanneer net de nieuwe vlam voor de deur staat vind ik ook niet erg geloofwaardig, zeker niet wanneer het ook nog eens ontzettend goed klikt tussen de drietjes. Conclusie; niet geweldig en de verhalen rond Vik en Stubo vind ik een stuk beter.