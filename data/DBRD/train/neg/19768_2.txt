Daniel Blake is het pseudoniem van Boris Starling, de schrijver van vele bestsellers, zo heb ik begrepen.
In dit boek worden meerdere moorden gepleegd, en Rechercheurs Franco Patrese en Mark Beradino moeten deze oplossen. Tegelijkertijd wordt een veroordeelde moordenares uit de gevangenis vrijgelaten. Heeft zij verband met de moorden? En welk verband heeft de dood van een drugsverslaafde vrouw met de overige zaken? En wie is de godsdienstige die de moorden pleegt?
Ik kende Boris Starling niet, en begon dus volledig blanco aan het boek.
Het boek klonk veelbelovend: veel macabere moorden, levende verbrandde mensen. Dit zou wel eens een heel spannend boek kunnen worden dacht ik. Helaas heeft het boek mijn verwachtingen totaal niet waar kunnen maken. Ja, er worden meerdere moorden gepleegd, maar deze worden zeer sumier beschreven, er wordt erg veel van perspectief gewisseld, en er wordt erg veel met bijbelcitaten gesmeten, wat erg afleidt van het eigenlijke verhaal. De schrijver lijkt meer te willen pronken met zijn feitenkennis en detail-opsommingen dan een spannend verhaal te willen vertellen. Verder is het verhaal te ongeloofwaardig, te populair naar mijn smaak.
Ik kan het boek niet aanraden aan de doorgewinterde thriller lezer.