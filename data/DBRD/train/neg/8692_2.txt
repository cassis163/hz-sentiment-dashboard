2,5 sterren voor Babe, You Got This. Volledige recensie:
http://mustmag.nl/recensie-babe-you-got-this-martje-haverkamp-emilie-sobels/

***MEGA ENTHOUSIAST EN HOGE VERWACHTINGEN***
Ik was heel enthousiast over dit boek en zag het op social media vaak voorbijkomen. Toen ik las waar het boek overging, wilde ik Babe, You Got This zo snel mogelijk zelf hebben. Ik had hoge verwachtingen, want hallo: Neelie Kroes (Europees Commissaris) staat zelfs in dit boek. En als ik iemand geweldig vind, dan is het Neelie wel. Verder spotte ik een paar vrouwen die ik zelf volg op social media, zoals Ginny Ramkisoen van Vacature via Ginny. Vol goede moed begon ik aan het boek, maar ik ergerde me meteen aan een paar dingen. Als eerste merkte ik dat ik de opbouw onduidelijk vond. Elk hoofdstuk heeft een eigen onderwerp, maar voor de rest miste ik een rode draad. Ik had liever pijlers gezien zoals ‘financieel’, ‘fouten maken’ en ‘je carrière combineren met je leven’. Jammer, want als er pijlers in een boek staan is er meer overzicht en blader ik sneller naar hoofdstukken die ik nog een keer wil lezen (het is immers veel makkelijker om op te zoeken). Ook had een eindconclusie veel meer duidelijkheid aan het boek gegeven, maar de schrijfsters zeggen letterlijk dat je de conclusie zelf moet trekken.

***TE VEEL CLICHÉS***
Als tweede merkte ik dat er veel clichés in het boek staan. Bij RTL Boulevard zag ik in een item al dat de schrijfsters van het boek zelf ook zeggen dat het boek er vol mee staat. Toch snap ik die keuze niet. Een paar clichés is natuurlijk logisch en niet erg, maar als er op elke bladzijde zoiets staat vind ik dat erg jammer. Uitspraken als ‘je kan niet alles alleen’ of ‘het is niet erg om fouten te maken’ kwamen bijvoorbeeld voorbij. Zulke uitspraken zijn best fijn om af en toe te lezen, voor als je het zelf niet meer weet en even een reminder nodig hebt. Maar de hoeveelheid clichés vond ik te veel, zeker omdat ik me er zelfs aan ging ergeren. Dat lijkt me niet de bedoeling