Het schrijversduo Lars Kepler is bekend om zijn spannende boeken met Joona Linna in de hoofdrol.
Dit boek is helemaal anders, dus wie Joona Linna verwacht is eraan voor de moeite.

Jasmine Anderson is militaire, geraakt zwaar gewond tijdens een missie in Kosovo, heeft gedurende een minuut een hartstilstand. Tijdens die minuut bevond ze zich in een Chinese stad, heel schimmig en vreemd allemaal, een havenstad. Met schepen waarop de echte doden vervoerd worden en een soort van transit station voor de mensen in coma of klinisch doden, die dus nog terug kunnen gaan. Het is niet veilig in die havenstad, er lopen bendes die het recht om terug te keren afkopen of gewoon afpakken.

Nadat Jasmine het leger verlaat, krijgt ze een zoon, Dante. Haar bijna dood ervaring speelt haar parten, de buitenwereld vindt haar psychotisch, verward, iemand die waanbeelden heeft.
Wanneer ze met haar moeder op weg is naar een rechtzaak over het hoederecht van Dante, krijgt ze een auto-ongeluk. Haar moeder overlijdt, haar zoontje wordt zwaargewond en zelf heeft ze weer een hartstilstand, maar ze overleeft het weer.
Om haar zoontje te kunnen behandelen, moet zijn hart stilgezet worden. Jasmine is zo bang dat haar zoontje de weg kwijt geraakt in die Chinese havenstad, dat ze wil dat haar hart ook weer stilgezet wordt.

Jasmine is een ego√Østisch en onsympathiek personage. Om het leven van haar zoon te redden moeten meerdere anderen hun leven laten. Waarom moet haar zoon meer kansen kijgen dan een ander? Waarom zou hij verder mogen leven?

Nee, dit is geen goed boek wegens te schimmig en een onsympathiek personage. Naar verluidt maakt dit boek deel uit van een trilogie, de rest zal ik niet lezen.