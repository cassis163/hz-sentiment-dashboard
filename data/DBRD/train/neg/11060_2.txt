Gangster Anders en zijn vrienden met ondertitel (en een enkele vijand) is het derde boek van de Zweedse schrijver Jonas Jonasson. Hij verwierf wereldwijde bekendheid met zijn eerste boek .
Gangster Anders woont in pension Meerzicht, waar Per Persson de receptionist is. Gangster Anders heeft al drie keer in de gevangenis gezeten voor geweldsdelicten. Per Persson werkt en woont in het pension en op een dag ontmoet hij in het park pastor Johanna Kjellander, die zojuist is ontslagen.

Met z`n drieën besluiten zij de criminele activiteiten van Gangster Anders te commercialiseren. Er ontstaat een prijslijst met items zoals: linkerarm breken, neus breken, rechterbeen breken en nog andere combinaties van menselijke ledematen. Afspraak is dat er geen doden vallen. Wat volgt is een bizarre vlucht met als doel zo veel mogelijk geld te verdienen met het inzetten van Gangster Anders.

De road trip/vlucht in de camper doet sterk denken aan boek . Ook mist het uitwerking, het is saai (misschien raar om te noemen in een boek vol rare gebeurtenissen) en weinig boeiend. Een probleem van dit boek was dat Jonas Jonasson het veel te veel in de details zocht en daardoor het spoor kwijtraakte in het boek. Een heel hoofdstuk over een onbelangrijke passant in het verhaal is totaal overbodig en voegde niets toe.

Er zijn twee thema`s in het boek, het recht op je eigen geloof op welke manier dan ook en het feit hoe het verleden een grote impact kan hebben op het huidige gedrag van personen. De schrijfstijl van Jonas Jonasson is herkenbaar in het gebruik van humor, ironie en absurde gebeurtenissen. In Gangster Anders en zijn vrienden komt dit niet helemaal uit de verf. Absurd is het zeker, maar het mist diepgang en emotie, alles blijft erg vlak.

Het perspectief in Gangster Anders en zijn vrienden is zowel in de derde persoon als vanuit het oogpunt van de receptionist Per Persson. Hij blijft het hele boek deze naam houden, ook al staat hij allang niet meer achter de receptie. Zijn personage is het minst absurd in het verhaal en bied nog een beetje rust en logica. Pastor Johanna is de drijvende kracht achter de plannen van de vrienden, maar als lezer kom je weinig meer over haar te weten.

Gangster Anders en zijn vrienden is opgedeeld in drie delen waarin drie initiatieven ter bevordering van de financiële middelen ten uitvoer worden gebracht. Het is goed dat het boek uit drie delen bestaat, het geeft een duidelijk begin en einde aan de initiatieven. Het maakt het iets minder langdradig en prettiger om te lezen.

Na de topper en een goede tweede (De zonderlinge avonturen van het geniale bommenmeisje, is Gangster Anders en zijn vrienden teleurstellend. Het lijkt of Jonas Jonasson een beetje over zijn top heen is.