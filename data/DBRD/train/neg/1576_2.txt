De boeken van Sarah Paretsky worden hoog geprezen en ook in Nederlandse vertaling doen ze het goed. Helaas vond ik dit deel niet zo leuk. V.I. Warshawski, de vaste hoofdpersoon van Paretsky, wordt gevraagd of ze Lamont Gadsden wil zien te vinden. Dat zal nog niet makkelijk worden want hij is al 40 jaar geleden als vermist opgegeven. En V.I. heeft ineens heel veel aan haar hoofd als haar jonge nichtje Petra verdwijnt. Petra was net aangekomen in de stad om te werken aan een politieke campagne.

Het klinkt allemaal spannend maar op de een of andere manier zijn deze boeken zo Amerikaans, dat je als lezer al snel de aansluiting mist. Het zit vol met verwijzingen naar de gebeurtenissen eind jaren zestig en soms moest ik paginaâ€™s teruglezen om te zien wat er nu ook al weer aan de hand was.
Wel een goed boek voor mensen die Inherent Vice, hierboven beschreven, ook leuk vinden. (Door: Jannelies Smit)