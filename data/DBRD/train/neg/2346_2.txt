en dit boek gaat daar vast geen verandering in brengen.,De Franse Florence Aubry studeerde in haar geboortestad Besan√ßon moderne letteren en taalwetenschappen. Momenteel werkt ze als lerares op een universiteit. Florence heeft al een hele rij boeken uitgegeven, allemaal over hetzelfde onderwerp: tienerproblemen. Daar past Wodka Express precies tussen, want de naam verklapt het al: dit boek gaat over drankmisbruik en de gevolgen daarvan. Florence Aubry is (nog) geen bekende naam, en dit boek gaat daar vast geen verandering in brengen.
Sarah is een meisje van vijftien jaar, die met haar ouders en zusje Anna op vakantie is in Frankrijk. Daarbij raakte ik meteen in de war, want op de achterflap staat dat Sarah met haar zusje Lotte op vakantie is. Ik had op het eerste moment dus geen idee wie Anna was. Sarah kan goed met alcohol omgaan, maar haar lichaam minder: als Sarah veel heeft gedronken, wordt ze losbandig, sexy en durft alles. Alles gaat goed, tot die ene ochtend: Sarah wordt wakker met haar shirt omhoog en ondergoed op haar enkels. Ze weet niets meer van de vorige avond en haar vrienden ook niet. Maar Anna wel. Ze probeert het haar zus te vertellen, maar Sarah wil het niet horen. Opnieuw gaat ze naar feesten en drinkt erop los. Dan gebeurt er een ramp: zal Sarah eindelijk zien wat drank allemaal kapotmaakt?

Wodka Express is een makkelijk doch weinig boeiend boek. Je leest er snel doorheen, omdat de plot niet lastig is. Het is goed opgebouwd, en daardoor is het toch spannend. Ik denk dat het ook echt een leuk boek kan zijn voor iets jongere lezers, van twaalf tot veertien. Het idee achter het boek vind ik ook erg goed. Het gaat over de gevaren van alcohol als je te veel drinkt of er slecht mee omgaat. Dat is het geval voor het hoofdpersonage, en je ziet de gevolgen. Ook lees je Wodka Express uit het oogpunt van het zusje van de hoofdpersonage en maak je dus mee hoe de omgeving lijdt onder onverantwoordelijk drankgedrag. Al bij al vond ik dit een zwak boek, maar met een duidelijke boodschap.