De titel slaat op Willem, hij wordt Judas genoemd door zijn vriend Cor. Ook Astrid is een Judas, door het verraden van haar broer.
Het boek geeft een kijkje in het leven van een beroemde / beruchte familie. Je zou kunnen zeggen dat je Willem Holleeder beter leert kennen, maar dan wel door de ogen van zijn zus. Het is fascinerend. en het zal ook best dat er een grote kern van waarheid in zit, maar het is hoe dan ook haar verhaal.
Astrid maakt een koppeling van jeugd naar heden en probeert gedrag goed te praten. De mishandeling in hun jeugd en de stap die logisch zou zijn naar de criminele wereld, dit omdat het voelen van gevaar een manier van leven is geworden, de enige manier.
Het boek is langdradig, dit door veel herhaling. De intentie is waarschijnlijk de noodzaak aangeven, maar het geeft een ander indruk; nu weet ik het wel.
Er is een omslagmoment in het boek. Willem wordt gedoogd met al zijn mogelijke opdrachten voor liquidaties, afpersing, ontvoering etc. Het omslag punt komt op het moment dat het de familie gaat treffen. Na het vermoeden dat Cor door Willem is omgebracht en de ruzie betreffende de verdeling van de erfenis. Laten wij niet vergeten dat dit is verdiend met criminaliteit.
Mochten de vrouwen er goede bedoelingen mee hebben, wordt het tijd dat ze gaan meewerken aan het proces en hun verantwoordelijkheid gaan nemen.
Willem Holleeder is een crimineel en het is het beste voor iedereen dat hij vast zit, daar kunnen wij het over eens zijn.