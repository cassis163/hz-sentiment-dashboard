Bij het nakijken in mijn collectie blijk ik 8 titels van Henning Mankell in bezit te hebben waarvan ik nu de zesde gelezen heb.
Na geraakt te zijn door Diepte en Het oog van de luipaard kocht ik recent drie titels van de Kurt Wallander serie en begon netjes met zijn debuut Moordenaar zonder gezicht.

Als eerste viel mij op dat ik al heel vroeg in het boek tweemaal vrij snel achter elkaar las:
"er klopt iets niet". (dat concludeer ik als lezer graag zelf)
Verder is er een non-stop tijdsaanduiding - grofweg geteld tot de helft van het boek al 50x - wat natuurlijk mooi bij het levens"motto" "Leven heeft zijn tijd, dood zijn ook" van Wallander past maar wat behoorlijk irritant wordt als ik in Hst 8 van mijn versie (De Geus 2009 979044515817) iets vreemds tegen kom.

blz 135 : Hij keek op zijn horloge. Twintig minuten voor acht. Vrijdag 12 januari.
blz 138 : Om tien uur had hij de agenten die op het bureau waren voor een vergadering bijeen geroepen.
blz 139 : 'Morgen is het vrijdag', zei Kurt Wallander. 'Gisteravond heb ik weer een anoniem telefoontje gehad. Zelfde man. Hij herhaalde zijn dreigement dat er morgen, vrijdag dus, iets zou gebeuren.'
(De tijdslijn klopt verder wel maar op blz 135 is het echt Donderdag 11 januari)

Vervolgens vraag ik me af wat er hier gebeurde:
Hst. 13 blz. 251, onderaan: 'In Tagarp woont een ijzerhandelaar die geld uitleent', zei hij.
Met 6 regels lager - bovenaan volgende blz. : 'Waar kan ik hem vinden?' 'Hij heeft een ijzerhandel in Tagarp. Hij is een kleine dikke man van in de zestig.'
Dat ontvonkt toch een beetje het "jah duuuuuhhhhh"-gevoel in mij.

Het eind een Peter R.de Vries-achtige opsomming van dat er niets gebeurde en valt het ongelooflijke geluk hun in de schoot en hou je nog wat vragen voor toelichting omtrent dader psychologie/profiel/achtergrond (gezien het meerdere keren aanhalen van de gruwelijkheid) over.

Een voordeel heb ik wel: onderstaande reacties geven mij hoop op verbetering, ik heb nog Honden van Riga en Dwaalsporen te gaan. Daarnaast blijf ik wel uitkijken naar de tweedehands versies van Terugkeer van de Dansleraar, Italiaanse schoenen en de Daisy sisters, die mij wel aantrekkelijk lijken - zonder Kurt Wallander.