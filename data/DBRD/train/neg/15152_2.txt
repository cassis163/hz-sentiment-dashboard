prettige hoofdpersoon Erik Rood én de echt leuke humor zorgen ervoor dat ik toch door blijf lezen tot het einde.,De samenkomst is het debuut van Peter Weijenberg en was één van de veertien genomineerden voor de Schaduwprijs 2003. Weijenberg, al bijna 20 jaar verantwoordelijk voor een groot aantal scenario’s voor stripverhalen heeft het zichzelf niet al te gemakkelijk gemaakt. Dik 400 pagina’s telt het boek dat op zijn minst zeer ingenieus geschreven is. Wat mij betreft heeft Peter Weijenberg zich nu al bewezen als een zeer bekwaam schrijver van spannende boeken. De auteur heeft een goede schrijfstijl, weet interessante karakters neer te zetten, is zeer creatief in zijn taalgebruik en schuwt de humor niet.

Waarom dan toch slecht een magere 2 sterren beoordeling, hoor ik je denken… Vrij Nederland bekritiseerde het debuut van Weijenberg met het feit dat “het bovennatuurlijke een té voorname rol speelt in het boek” - en helaas moet ik de recensent hierin gelijk geven. Nadat het verhaal zich meer en meer ontwikkelt in horrorachtige taferelen, verlies ik mijn interesse in het verloop van het verhaal. De goedgekozen, prettige hoofdpersoon Erik Rood én de echt leuke humor zorgen ervoor dat ik toch door blijf lezen tot het einde.

De samenkomst is ondanks mijn kanttekening een zeer spannend en geslaagd debuut van een schrijver waar we hopelijk nog veel van gaan horen…