De Rosnay heeft de lat hoog gelegd met haar eerder uitgebrachte boeken. Ze toont lef door uit haar vertrouwde genre te stappen.

Centraal staat de ontwikkeling van de schuchtere en onkreukbare Colombe:
Waarom moet ze altijd in de schaduw van anderen staan? Een huwelijk als een cocon, geborgen maar beperkend, waarin een vrouw zich bewust wordt van haar verlangen naar ontsnapping.

Na een verhuizing slaapt Colombe slecht door geluidsoverlast. De teksten van de muziek die hard gedraaid wordt lijken een boodschap af te geven. Echter is er alleen herrie op het moment dat haar man op zakenreis is.

Door weinig slaap verandert Colombe. Ze kijkt scherper naar haar leven en ziet zaken die zij eerder niet zag. Daarnaast laat zij zich meeslepen in gevoelens van haat en pesterijen.

Wanneer Colombe uiteindelijk besluit het appartement van de mysterieuze Faucleroy binnen te sluipen, zet dat een reeks onomkeerbare gebeurtenissen in gang, met onvoorziene gevolgen.