De verliezer' krijgt van mij twee sterren.

Het boek wordt verteld vanuit de 27-jarige hoofdpersoon die geen naam heeft in het verhaal.

Het boek vertelt deels over het leven van de hoofdpersoon die er, zacht gezegd, nogal aparte ideeën en denkwijzen op nahoudt. Hij ziet zichzelf als een soort übermensch en staat boven de maatschappij.

Ondertitel van het boek is 'kroniek van zeven zonden' en de zeven hoofdzonden zijn de hoofdpersoon beslist niet vreemd. In mijn ogen is hij een onsympathiek persoon met narcistische en psychopathische trekjes; een luie, profiterende lapzwans die zichzelf tot een verliezer heeft gemaakt.

Er zijn ook passages in het boek die gaan over filosofische en maatschappelijke thema's zoals het kapitalisme, het geloof en oorlogen. Deze 'algemene' passages zijn langdradig en in een minder aansprekende stijl geschreven dan de passages die direct over de hoofdpersoon gaan.

Er zijn nogal wat tegenstrijdigheden te vinden waardoor het verhaal in kracht inboet. Ook het einde vind ik niet echt sterk.

De auteur geeft aan dat het boek drie hoofdthema's bevat die voor mij niet heel duidelijk naar voren komen. Hij wil ons laten nadenken over onze samenleving en belangrijke maatschappelijke kwesties.

Als de hoofdpersoon iets minder extreem was gepositioneerd had ik dat gedaan; nu staat het geheel té ver van mij af.