Wiskunde, logica, het klinkt allemaal heel interessant, maar zo veel heeft het niet om het lijf. De uiteindelijke ontknoping is gebaseerd op een principe dat Agatha Christie al veelvuldig toepaste. Voor de oplossing van het raadseltje uit de (Nederlandse) titel wordt overigens wel degelijk een aanwijzing gegeven in het verhaal. Met een beetje nauwkeurig lezen en goed opletten kom je een heel eind, zowel wat betreft het raadsel als het einde van het boek.
Als ik alles bij elkaar optel, het niet al te sterke verhaal plus de personages die maar niet uit de verf willen komen, dan verdient dit boek maar twee sterren.