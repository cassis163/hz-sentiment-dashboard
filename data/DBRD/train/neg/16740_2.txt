De hele serie van Nicci French over Frieda Klein leest makkelijk weg. In elk verhaal gebeurt genoeg om het boek boeiend te houden. En het zijn prettige boeken om te lezen als tussendoortje.

Toch heb ik wel moeite met het personage. In de eerdere boeken over Frieda Klein begon ik haar al wel vervelend te vinden, maar dat gevoel kreeg in dit boek wel de overhand. Ze heeft een hele rare relatie met haar vrienden en gebruikt of misbruikt ze wanneer het haar uit komt. En vervolgens slaat ze op de vlucht voor de politie, omdat zij de enige zou zijn die de zaak kan oplossen. Ik hoopte bijna dat ze aan het einde van het boek in de gevangenis zou belanden, hoewel ik ook wel wist dat dat niet zou gebeuren.