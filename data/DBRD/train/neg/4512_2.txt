!In deze review komen spoilers en mijn ongezouten meningen in voor!
Review 40#

Deel 1 van De engste serie ooit. Het boek heeft een mooie enge voorkant die zo is neergezet dat het een tent met een achtbaan kan zijn of een eng monster. Het boek komt met een boekenlegger met de voorkant van het verhaal erop geprint.

Het verhaal:
De vader van Nera heeft een spookhuis dat altijd veel bezoekers trok. Maar sinds kort is er een tweede spookhuis op de kermis dat veel enger is. Het heeft een levensechte mummie die uit zijn sarcofaag kruipt, een faun en zelfs een doodenge vampier die dreigend op je afspringt…
!Spoiler alert!
De familie van Nera heeft een spookhuis op de kermis. Nera helpt haar vader en het is een groot succes, totdat er een concurrerend nieuw spookhuis aanwaait dat veel enger is (het lijkt net echt.) Nera gaat op onderzoek uit en komt erachter dat de griezels echt zijn. De griezels zijn gevangen genomen door de dwerg Herwald om tegen hun wil in voor hem te werken in het spookhuis. Ze maakt kennis met de faun Eus, de vampier Dragos, de mummie Prins Toet en de Hellehond. Als Dragos erachter komt dat hij z’n kooi toch wel uit kan, traint hij samen met Nera in het geheim om zo de andere griezels te redden. Tijdens zo’n geheime afspraak, komt Herwald erachter wat ze van plan zijn en neemt Nera gevangen. Hij neemt haar mee het bos in om haar te vermoorden en een zombie van haar te maken. In de tussentijd Ontsnappen ook Eus en Prins Toet uit hun kooien, komen Dragos tegen en gaan met z’n drieen het bos in om Nera te redden. Ze redden haar op het nippertje en verslaan Herwald. Maar ze juichen te vroeg, Herwald is in een zombie verandert en heeft het nog steeds op Nera voorzien. Ze verslaan Herwald voor eens en voor altijd met de hulp van de Hellehond. De griezels zijn eindelijk vrij en gaan op reis, Nera besluit om met ze mee te gaan.

De randen van de bladzijdes zijn met zwarte illustraties versierd.
Korte hoofdstukken die je snel uit hebt.
Het is een typisch kinderboek dat snel verloopt en er niet omheen draait.
Ik vind het wel heel wat als je je serie ’’De engste serie ooit’’ noemt. Persoonlijk vond ik het helemaal niet eng. Maar ik ben een volwassene die opgegroeid is met horror en thriller, voor kinderen kan dit een interessant en spannend boek zijn
De hellehond/driekoppige hond deed me denken aan Pluisje van Harry potter, vooral toen ik las dat er kwijl uit zijn 3 bekken kwam (kreeg gelijk die scene van Pluisje in m’n hoofd.)
De scene dat Nera een graf voor zichzelf moest graven, was het moment voor haar om tegen Herwald te vechten. Hij was maar een dwerg en zij had een schep in haar handen. Hoeveel voordeel en mogelijkheid wil je wel niet hebben!?
Vond het grappig dat in dit boek een typische horrorreactie voorkwam. Zombie!? Rennen!! Je hoeft niet voor een zombie te rennen, je kan gewoon rustig aan doen, die lopen niet zo snel.
Volgens mij slaapt een kermis nooit (niet 1 zoals deze), heeft geen enkele kermisklant al dat rumoer gehoord of gezien? (Lijkt me stug.)
Weet niet of ik verder ga met de serie. Het was een leuke snelle lees, maar het was een kinderboek dat niet echt iets deed voor mij.

Conclusie:
Een kinderboek dat je snel uit hebt en waarvan het verhaal vlot verloopt.
Voor mij persoonlijk niet ’’De engste serie ooit’’.
Leuke versierde randen op de bladzijdes.
Twijfel of ik verder ga met de serie.

Cheen