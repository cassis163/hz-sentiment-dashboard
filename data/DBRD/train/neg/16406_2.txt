Als ik blijf gaat over het wel of niet doodgaan van Mia. Je leest mee vanuit Mia haar ziel. De Mia die naast haar eigen lichaam staat. Die meekijkt maar niemand merkt haar op. Je blikt terug op haar leven. Leert haar kennen. Terwijl ze in coma ligt leer je over het leven wat ze heeft geleid tot het ongeluk aan toe. Heeft Mia een reden om te blijven.

Persoonlijk geloof ik niet dat je mee kan kijken als je dood gaat of in coma ligt. Toch vond ik het een mooi verhaal om te lezen. Het boek is te lezen vanaf 15 jaar, voor mij een gemakkelijk boek om te lezen en je zou kunnen denken waarom ik dit boek koos. Soms is het fijn iets te lezen wat makkelijker is. Ik had veel gelezen over de film en het boek en het maakte me nieuwsgierig. Het verhaal speelt zich in twee dagen af maar toch maak je niet twee dagen van Mia mee. Door de flashbacks leer je Mia goed kennen en dat geeft een goed beeld van haar, haar familie en vrienden. Het boek leest erg gemakkelijk weg en zou je in een dag uit kunnen lezen met de 220 bladzijdes en de grote van de letter. Het einde is heel voorspelbaar maar dat vond ik bij dit boek niet erg.

Na het boek gelezen te hebben ben ik na een paar dagen de film gaan kijken. Wat een verschil zit er tussen die twee. Ik besefte dat ik het boek los moest laten en de film moest gaan kijken. Mijn eind oordeel is wel dat het boek beter is dan de film. De film is een beetje overdreven perfect.