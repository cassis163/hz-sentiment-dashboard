Mags is vanuit Las Vegas op weg naar Londen om een belangrijk besluit te nemen. Haar broer Abe is na een val van vier verdiepingen in een coma geraakt en de opgelopen beschadigingen zijn zo erg, dat hij er alleen als kasplantje uit lijkt te kunnen komen. In het ziekenhuis ontmoet Mags Jody, de verloofde van haar broer. De val van Abe lijkt een zelfmoordpoging geweest te zijn, maar Mags heeft het idee dat er iets niet aan de haak is. Ze neemt haar intrek in het huis van haar broer, een appartement in een oude kerk waar ehm.. bijzondere mensen wonen. Al gauw blijk haar gevoel juist te zijn. Heeft Abe wel zelfmoord gepleegd of is er meer aan de hand...?

De ik-persoon wisselt tussen Mags, Jody en Mira, een buitenlandse, zwangere vrouw die ook in de kerk woont. In eerste instantie lijken de POV's maar vaag en als doel te hebben je verschillende kanten op te sturen, maar gelukkig komt er halverwege het boek meer logica in. Op dat moment worden de losse flodders meer een verhaal en stijgt de spanning ook wat. Helaas bij lange na niet genoeg om onder mijn huid te kruipen en de titel "psychologische thriller" waar te maken. Het blijft vlak en de POV van Jody is vreselijk geschreven. Alsof je met een kind te maken hebt, of iemand die wat zwakbegaafd is. Uiteindelijk is dit wel een goede keus geweest voor het verhaal, maar voor mij persoonlijk wat het geen fantastische keuze. Vond het niet fijn om haar POV te lezen.

De flashbacks naar het gruwelijke verleden van één van de hofdpersonages brengen enigszins wat spanning in het verhaal, maar nog steeds is het niet genoeg.
De manier van schrijven is vlot en als je het boek dichtslaat, heb je niet het gevoel dat je bijna 400 pagina's hebt weggelezen. Dat is altijd fijn. Alleen de rest, hmm...

Nee, dit was niet mijn boek. Leuk geprobeerd, maar wat mij betreft behoorlijk misgeslagen. Echt wel heel jammer, want de cover zag er zó veelbelovend uit! Goed gedaan, die donkere kleuren met knaloranje details! Misschien moet ik me toch wat minder laten leiden door cover-love ;-). 2*.