In De verzekering vertelt schrijver Joost Heyink wat er kan gebeuren als Tim Henderson
en zijn vriendin Laura besluiten de verzekeringsmaatschappij te misleiden. Het tweetal ensceneert de dood van Tim en hoopt met de uitgekeerde miljoenen op hun lauweren te rusten op een tropisch eiland.
Schrijver Joost Heyink laat in De verzekering zien dat het goed voorbereide plan heel anders zal
verlopen als Laura zich niet aan de afspraken houdt. Tim Henderson is dan al dood.

De Verzekering is door Heyink vloeiend en redelijk spannend geschreven. Enige ongeloofwaardigheid over gebeurtenissen die erg fantasierijk zijn beschreven geven het boek een dosis humor en zorgt ervoor dat de gegeven feiten met 'een korreltje zout' worden gelezen.
Zonder gevoelige en bloederige kwesties, zonder een ingewikkeld plot is De verzekering is een leuke, avontuurlijke thriller voor ontspannend leesplezier.