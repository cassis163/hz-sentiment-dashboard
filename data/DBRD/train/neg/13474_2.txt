Fierce Kingdom is een boek geschreven door Gin Phillips. Een moeder en haar zoontje moeten zien te overleven in een dierentuin na sluitingstijd met verscheidene schutters op vrije voet. En waar blijft de politie toch?

Al wordt dit verhaal bij de categorie 'thriller' geplaatst, is er eigenlijk meer sprake van een studie van de relatie tussen een moeder en zoon.

Het begin van het boek is sterk en was in de sneak preview voor dit boek. Dit gedeelte zorgde ervoor dat ik graag met de leesclub mee wilde doen in de verwachting dat de rest van het boek dezelfde spanning zou hebben. Helaas is dat dus niet het geval.
Al snel blijkt dat de plot van het verhaal toch niet zo goed leent voor een thriller. Althans, niet wanneer je als hoofdpersoon een moeder hebt die koste wat het kost haar zoontje moet zien te beschermen. Dit zorgt er juist voor dat het gevaar zoveel mogelijk wordt gemeden in het boek, wat natuurlijk volkomen logisch is wanneer je erover nadenkt. Voor een thriller is dat echter niet wenselijk.

Joanne is de moeder van Lincoln, haar jonge zoontje. Het is duidelijk dat ze een goede en leuke moeder is, maar haar keuzes lijden eronder. Natuurlijk verkiest ze de veiligheid van haar zoontje boven die van anderen, maar dit maakt niet zo'n heel sympathiek personage van haar. Haar hele doen en laten lijkt in teken te staan van haar kind, maar of dit alleen zo lijkt door haar vreselijke situatie valt niet te zeggen.

De schrijfstijl is prettig en makkelijk doorheen te komen. Er worden veel pop culture verwijzingen gemaakt door Lincoln die de jeugd van nu zal aanspreken.

Er zijn veel vragen die onbeantwoord blijven in dit boek. Als je niet van open eindes houdt dan zou ik dit boek niet aanraden. Over het algemeen zou ik het boek echter ook niet aanraden.

Fierce Kingdom is traag, verwarrend en niet de spannende thriller zoals de cover en achterflap je doen geloven.