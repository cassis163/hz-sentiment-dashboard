Een mooi klein en handzaam boek. De omschrijving op de achterkant smaakt naar meer, maakt je nieuwsgierig wat voor psychologisch spelletje Jodi gaat spelen. Ook mooie en aansprekende uitspraken van zeer bekende auteurs op de achterzijde van het boek.

Het leest makkelijk weg maar is niet echt een thriller. Jodi is een psychologe en ondergaat alle ontwikkelingen heel gelaten. Ze laat Todd gewoon zijn gang gaan en heeft hem tweemaal gehinderd met het weghalen van een sleutel en het hem toedienen van slaappillen. Je zou verwachten dat iedere andere echtgenote veel furieuzer zou reageren op overspel!!

De personen zijn goed beschreven door de uiterlijke- en persoonlijke kenmerken, kledingkeuze en hobby's en vrijetijdsbesteding. Je ziet de hoofdpersonen zo voor je.

Het boek leest heel prettig, vooral de indeling van de hoofdstukken in hij en zij. De ontwikkelingen zijn niet heel spannend. Je zou verwachten dat een echtgenote van een man die vreemd gaat meer communiceert en de confrontatie aangaat. Uit de verhaallijn komt niet naar voren dat de schrijfster Canadees is, het lijkt eerder Amerikaans met de omschrijvingen van de omgeving.

Ik hoefde niet terug te bladeren om het verhaal te blijven volgen. De beschrijvingen van de cliÃ«nten van Jodi zijn wat saai. Ik had een spannender plot verwacht. Het is niet een typisch Canadese thriller, kan ook een Amerikaanse thriller zijn.