Een aanfluiting van jewelste, dat dit boek de NS Publieksprijs heeft gewonnen. Een verloochening van schrijfsters als Saskia Noort, Esther Verhoef en de andere genomineerden.
Het recept van de VI-clan blijkt prima de werken.
Je zoekt een gevallen sportheld (Van der Meijde, Ricksen of Gijp) en schrijft er een boek over,  waarin de hoofdpersoon als zielig gewillig slachtoffer wordt neergezet.
Een handige marktstrategie en overdreven media-aandacht zorgen vervolgens voor explosieve verkoopcijfers.
Gevolg de betrokken ex-sporter kan enkele tonnen op zijn bankrekening bijschrijven, waarmee een eventueel torenhoge schuld in een klap kan worden gecompenseerd.

Met literatuur heeft een boek als "Kieft" weinig van doen.
Een biografie kun je het niet noemen, het is hooguit een langdradige opsomming van overwegend trieste feiten uit het priv√©leven van de voetballer, gelardeerd met persoonlijke kanttekeningen. Opmerkelijk en bovenal ergerlijk is dat het woord "kut" talloze keren wordt gebezigd.
Tot vervelens toe wordt gerefereerd aan de kopbal tijdens het EK van 1988 als onberispelijk sportief hoogtepunt.
Bij een vakjury maak je met dit soort boeken geen schijn van kans voor een prestigieuze prijs, maar als argeloze lezers mogen stemmen hebben gerenommeerde schrijvers het nakijken.