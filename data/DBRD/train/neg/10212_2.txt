Jack Kempinski is een opportunistische man, die na een absurd sollicitatiegesprek bij een grote multinational wordt aangenomen. Jack wordt de rechterhand van de Barend en het wordt al snel duidelijk dat Jack de klappen mag opvangen als het dreigt mis te lopen met Barendâ€™s criminele activiteiten. Jack zint op wraak en het begin van het boek suggereert dat zijn plan om Barend te laten verdwijnen geslaagd is.

Ik vond het verhaal goed! Karakters werden redelijk goed uitgewerkt en vooral de broer Tom was voor mij een heerlijk duister figuur die een prachtige rol in het verhaal kreeg.

Waar ik echt veel moeite mee had en wat dan ook de hoofdreden is die mijn beoordeling deed doorslaan, was de onevenwichtige schrijfstijl van de eerste paar hoofdstukken. Ik vond de lange zinnen niet mooi lopen en de metaforen te wollig. Ik ben dol op mooie lange zinnen, maar deze zinnen voelde krampachtig en dat stoorde mij. Naar mate het boek vorderde werd de schrijfstijl echter een stuk beter. De zinnen werden korter en krachtiger en het leek alsof de schrijver beter in zijn verhaal en schrijfstijl kwam te zitten. Ik vond het daarnaast ook geen spannend boek en met sommige doodlopende wendingen vroeg ik me soms af wat de schrijver daarmee wilde toevoegen aan de loop van het verhaal.

Dit boek is voor mij een matig, maar veelbelovend debuut. Als de schrijver zijn krachtige schrijfstijl weet vast te houden, dan zullen zijn volgende boeken hoog scoren. Voor nu, en dan vooral vanwege de eerste hoofdstukken, twee sterren.