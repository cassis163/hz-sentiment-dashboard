Dit boek stelde zwaar teleur. Zodra het uit was, wilde ik het lezen. Wie herinnert zich niet Monty Python, Life of Brian, The Holy Grail en andere onsterfelijke creaties?

Het begint veelbelovend: Eric beschrijft hoe hij toevallig geboren is op zijn geboortedag en zelfs niet ver van z'n moeder! Zo'n paragraaf zet de toon en schept verwachtingen - maar helaas!

Al snel verzand het verhaal in noemen van namen van bekende persoonlijkheden, die Eric leert kennen op zijn weg naar succes. George Harrison en de Beatles, alle Stones, Marty Feldman, Steve Martin, praktisch alle bekende komieken, de hoofdrolspelers van Star Wars, de Queen, Prins Charles, blah blah blah blah - Story doet het volgens mij beter. En dan de (werk)vakanties op Jamaica, St John, Mustique, Monaco, etc etc etc etc ... Het gaat oeverloos vervelen. Ik werd er kotsmisselijk van.

Chronologisch wordt het levensverhaal ook niet verteld. Meer het chaotische á la Monty Python, zonder leuk te zijn. De lezer krijgt bijvoorbeeld minimaal 3x een versie van de trouwerij met Tania, idem over de aardbeving, etc etc etc.

Kan satire zijn en het op de hak nemen van slechte voorbeelden uit het genre, maar paragraaf na paragraaf, bladzijden lang, het ene hoofdstuk na het andere? God zij dank is dit een dun boek.

Hilarisch wordt het na de eerste drie hoofdstukken niet meer. Er worden meer beroemde namen vermeld dan anekdotes. Het is net niet zo saai, dat je het boek het raam uit keilt.

Advies: schaf dit never nooit aan, maar leen het via een bibliotheek. Voor het geld kan je véél leukere en interessantere boeken kopen.

Als je dan toch leent via een bibliotheek: neem het boek van John Cleese gelijk mee. Eric Idle noemt het en de Engelse titel is "So, Anyway ..." Kan je ook DVDs lenen bij je bibliotheek, neem dan een set Monty Python, één van hun films, of "Falty Tower" mee - om het lezen van "Look on the Bright Side" wat te vergemakkelijken.