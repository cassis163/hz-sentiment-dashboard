Het boek speelt zich af in de Jizraeel-vallei in Israel. Hier is de schrijver geboren en hier zijn veel zionistische pioniers uit Oost-Europa terechtgekomen. Zijn manier van schrijven zou je ook Oost-Europees kunnen noemen. Verhalen worden uitgebreid vertelt en in een verhaal zit vaak ook weer een verhaal. Dat maakte het soms lastig om de draad van het verhaal vast te houden. Behalve Oost-Europees zijn de vertellingen ook echt Joods. Dat merk je aan de relatie met het Oude Testament, de humor en de veel Jiddische uitdrukkingen. Een veel gebruikte in dit boek is: A mentsj tracht oen Got lacht. Jacob, een van de hoofdpersonen uit het boek houdt de hoop vast om met zijn geliefde te trouwen. Hij doet zijn best om dit te verwezenlijken en als het bijna zover is bakt God hem een poets. Het verhaal wordt verteld door Jacob Sjenfeld, een van de drie vaders van Zejde. Jacob bereidt vier maaltijden voor hem en tijdens deze maaltijden vertelt hij over zijn liefde voor zijn moeder van Judith.
De illustratie op de voorzijde kan ik niet duiden. Deze heeft niets met het verhaal te maken. De vallei, kraaien of kanaries, het dorp of boeren was een betere keuze geweest.
Ik vond het geen makkelijk boek om te lezen. De vraag hoe Zejde nu aan drie vaders komt of wie de echte vader is wordt niet echt duidelijk. Het lot of het toeval speelt een grote rol en misschien is het dat waar het verhaal om draait: het lot is niet te be√Ønvloeden, hoe je je best ook doet.