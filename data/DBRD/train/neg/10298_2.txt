Het boek stond al geruime tijd in de kast voor ik het opgepakt heb. Reden daarvan is dat ik er gewoonweg niet meer toe kon komen het te lezen omdat de plot, voorzover daar al sprake van is, me bekend was dankzij het feit dat zovelen het niet kunnen laten deze bij het bespreken van een boek (niet alleen op Crimezone maar ook elders) uit de doeken te doen; vrijwel nooit de hele plot overigens, maar stukjes en brokjes van diverse kanten maken de puzzel compleet. Ergerlijk! Velen gebruiken sites als Crimezone om tips op te doen, maar ni√©t om het verloop van de verhalen al bij voorbaat te kennen.
Maar goed, dit terzijde.

Ik ben niet erg onder de indruk van Rendez-vous, al leest het lekker makkelijk weg. Het is vrij saai, weinig verrassend en uiteindelijk belandt naar mijn mening ook nog de verkeerde achter de tralies. Aardige roman, maar niet wat je noemt een thriller.