die op de golven van Dan Brown meevaart en die men weer snel vergeten zal.,De auteur heeft intussen 6 boeken onder deze naam gepubliceerd. De verloren tempel is als eerste boek in 2009 ook in het Nederlands vertaald. Onder de naam Edwin Thomas schreef hij nog een serie historische avonturen, die zich afspelen tijdens de Napoleontische oorlogen. Hij is van oorsprong een Engels historicus en ook voorzitter van de Crime Writers Association, die de Dagger Awards ieder jaar uitreikt.
Het boek van 480 bladzijden loopt via twee lange tijd gescheiden verhaallijnen, die afwisselend via 2 hoofdpersonen in heden en verleden als hoofdstuk verschijnen. De ene persoon is de New Yorker Nick Ash, die onverwacht via internet een cryptische melding krijgt van zijn ex-vriendin Gillian, die aanvankelijk spoorloos verdwenen lijkt. Al snel wordt hij door de politie verdacht van de moord op zijn flatmaatje en hij vlucht naar Europa, waar hij samen met Emily  een medewerkster van een oudheidkundig museum  van het ene in het andere avontuur terecht komt. Op zoek naar Gillian en naar geheimzinnige middeleeuwse speelkaarten en verboden boeken , en achtervolgd door geheimzinnige en wrede tegenstanders, jagen ze door Frankrijk, België en Duitsland. De andere hoofdpersoon is een zekere Johann, die we gedurende de vijftiende eeuw volgen van jonge knaap tot oude man. Ook deze Gutenberg verhuist regelmatig noodgedwongen en verblijft in Frankfurt, Mainz, Keulen, Siena, Basel, Aken, Parijs en Straatsburg. Hij is eerst gefascineerd door edele metalen, maar later streeft hij naar perfecte kopieën van allerlei kunstwerkjes en vooral teksten, zoals kerkelijke aflaten en de Bijbel. Zijn leven hangt lange tijd van telkens nieuwe zakelijke en ambachtelijke teleurstellingen aan elkaar, en ook in de mannenliefde boekt hij weinig succes. Zijn leven vormt de eigenlijke kern van het verhaal, en we ontdekken via hem, dat zijn uitvinding van de boekdrukkunst zowel enorme mogelijkheden als grote gevaren opleverde. De katholieke kerk probeerde eeuwenlang tevergeefs de risicos met inzet van allerlei middelen te beperken en ook Nick en zijn bondgenoten ervaren, dat de andere grote macht in Italië  de Maffia  hierbij het Vaticaan terzijde staat. Op een te voorspelbare manier ontspringen onze 21e eeuwers iedere keer net op tijd het zoveelste gevaar, waarbij de schurken uiteindelijk sneuvelen en de held wonderbaarlijk overwint.
Over Gutenberg kan niet echt beweerd worden, dat alles succesvol verliep. Omdat er veel blinde vlekken over zijn werkelijke leven bestaan, kon Tom Harper hier zijn fantasie de vrije loop laten. Hier en daar staat er interessante informatie over die 15e eeuw in, zoals het concilie van Basel, de aflaathandel en de moeizame, technische ontwikkeling van de boekdrukkunst. Toch is het te veel een oppervlakkige avonturenroman, die op de golven van Dan Brown meevaart en die men weer snel vergeten zal. Op pagina 270 staat voor de aandachtige lezer wel een grappige historische vergissing klaar. Als de schrijver zich beperkt had in het aantal personen, actiemomenten en plaatsen, en het Idiana Jones-gehalte verminderd had, zou het leesgenot groter dan 2 sterren geworden zijn.