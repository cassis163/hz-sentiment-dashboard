Op de PC Hoofdstraat in Amsterdam, wordt een zwerver ervan verdacht de tas van een vrouw te stelen. Dat leidt tot een schermutseling waarvoor de politie wordt gewaarschuwd. Agent van politie Remco Vonk komt ter plaatse en neemt de zwerver onder handen. Daarbij wordt hij geholpen door zijn collega’s, die inmiddels ook zijn gearriveerd. De zwerver verzet zich hevig tegen zijn aanhouding. Remco ziet kans de zwerver tegen de grond te werken en houdt hem met een nekklem in bedwang.

Maya Oliphand is rechercheur bij de rijksrecherche. Zij wordt belast met het onderzoek over gebruikte geweld tijdens de aanhouding.

Remco Vonk wordt door Maya onder handen genomen. Dat wil zeggen dat hij door Maya wordt verhoord. Remco is daar niet blij mee en steekt zijn woede niet onder stoelen of banken. Hij gaat daarin zo ver dat hij Maya uitscheldt voor pot. Maya blijft daar kalm onder en gaat verder met haar onderzoek. Maya komt er achter dat het onderzoek veel meer inhoudt dan het gebruik van de nekklem.


Mijn mening

HALSZAAK, van Boris O.Dittrich is vlot geschreven. Het lijkt realistisch maar is het niet. Rechercheurs van de rijksrecherche (een onderdeel van het Openbaar Ministerie) worden onder andere belast met misstanden waarbij politiemensen zijn betrokken.
Maya moet in het verhaal leuren om een verklaring van agent Remco te krijgen. In de praktijk lijkt mij dat zo niet te gaan.
Ik vraag mij af waarom Boris Dittrich dit boek met zo’n heftig onderwerp heeft geschreven en zet daarom vraagtekens over de totstandkoming van het verhaal. Het is immers nog niet lang geleden dat Mitch Henriquez dit in Den Haag overkwam. Het houdt de gemoederen nog steeds bezig.