Scheiden is van alle dag. Dat geldt ook voor Sara. Zij zet een punt achter haar huwelijk met Karel. Moet Karel maar niet zoveel alcoholhoudende drank drinken, vindt Saar. Maar dat Sara zelf tijdens haar huwelijk vreemd gaat vindt zij kennelijk normaal.

Sara zoekt naar een oplossing en gaat daarvoor in retraite bij een goeroe op het eiland Stromboli. Het thema daar is From Fear to Love. Zal dat haar problemen oplossen? De tijd zal het uitwijzen.

STROMBOLI, geschreven door SASKIA NOORT, leek veel te beloven.
Maar het tegendeel is waar. Kotsen, vreemdgaan, seks heel veel seks en psychologie van de koude grond zijn onder andere de ingrediënten voor het verhaal. Het leest vlot en daardoor in één keer uit te lezen. Echter, het gedeelte over de retraite van Sara op Stromboli is slaapverwekkend.
Pas in het laatste hoofdstuk laat de auteur Sara Zoomer iets zinnigs vertellen.