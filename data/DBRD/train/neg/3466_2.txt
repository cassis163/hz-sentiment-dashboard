Toen ik de samenvatting van het boek las, was ik echt super benieuwd geraakt. Ik wilde het boek graag lezen en toen ik hem eenmaal binnen had, kon ik niet wachten om er in te beginnen. Het boekje was erg dun, waardoor je hem snel uit hebt.

Alicia schrijft een brief naar Sofia en het boek is op die manier ook geschreven. Er wordt in de ik-vorm verteld, maar jij als 'lezer' wordt aangesproken. Zelf vond ik dit erg storend lezen en daardoor kon ik er niet inkomen. Ik heb het boek uiteindelijk wel uitgelezen, maar het ging wel met pijn en moeite. Elke keer was ik aan het wachten tot het moment ze uit Casa Nostra zouden gaan, of eigenlijk gezegd had ik verwacht dat Casa Nostra 'failliet' zou gaan maar dat was dus niet het geval. Op het einde gaat het er pas over dat de familie van Alicia uit Casa Nostra stapt, doordat er vervelende dingen gebeuren. Op het einde wordt het heel snel geschreven en gaat het een beetje van hot naar her. Het was leuk geweest als je nog een indruk zou krijgen hoe het met de familie vergaat over een paar jaar, maar dit ging alleen maar om 1 jaar en werd er niet echt diep op ingegaan. Het begin vond ik vrij moeizaam geschreven en het einde vond ik weer erg snel geschreven, dat vond ik erg jammer want ik keek er toch naar uit hoe Alicia zichzelf dan op moest rapen nadat de familie uit Casa Nostra zou gaan.

Ik vond het boek echt totaal niet wat ik er van verwacht had. Nadat ik de samenvatting had gelezen, had ik best wel hoge verwachtingen. Het leven in een sekte is toch een geval apart en je hoort er niet veel over. Je hebt wel televisie programma's die daar over gaan, maar verder zie je er niet veel boeken van. Het onderwerp is super interessant, maar het boek is slecht geschreven. Zelf had ik ook niet echt het idee dat het een Young Adult boek is, het boek is best wel kinderlijk geschreven. De hoofdpersoon is ook nog best jong, dus op zich snap ik het wel. Het enige waaraan je kan zien dat het wel een Young Adult boek is, is omdat het onderwerp best wel 'heftig' kan zijn voor een kind. Ook sommige dingen die beschreven waren, waren erg warrig en kon ik er geen touw aan vast knopen. Daardoor geef ik dit boek maar 2 sterren. Het onderwerp was ok√©, maar verder viel het boek vies tegen.