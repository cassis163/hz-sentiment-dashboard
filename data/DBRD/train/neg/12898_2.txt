Ik heb dit boek meerdere keren willen wegleggen, ik vond het absoluut niet boeiend. Ik vond het eerder ongevoelig en kil en vooral heel deprimerend. Ook kon ik geen sympathie opbrengen voor het hoofdpersonage. Haar leven is een grote tragedie, deels door haar opvliegende karakter maar ook door pech en de periode dat ze leefde. Ik denk dat er wel meerdere zulke verhalen zijn, dat het leven toen voor niemand makkelijk was.
Wat me ook stoorde was dat het verhaal niet altijd even goed te volgen was, hier en daar zaten er fouten in de tijdslijn. Ook tegenspraak, eerst zegt ze dat ze niet knap is, dat ze niet weet waarom mannen zo'n interesse in haar hadden om dan een paar hoofdstukken later te verklaren dat ze best wel knap was. Ook werd er net iets te vaak herhaald hoe sterk ze wel niet was en ondanks alles toch de beste bedoelingen had en nooit iets kwaads in zin had.
Voor mij weer het bewijs dat trieste verhalen over het algemeen niet slecht gevonden mogen worden, dat je bewondering moet hebben voor de persoon met wie al die vreselijke dingen gebeuren. Dit is me spijtig genoeg niet gelukt....