Een paar jaar voor An Unconvenient Truth van Al Gore had Michael Crichton met Staat van angst een heel andere boodschap: er is niets aan de hand met het milieu. Opwarming van de aarde is een fabeltje, bedacht door de media die door bangmakerij de aandacht van het publiek willen krijgen. Antarctica smelt niet maar maakt juist meer ijs aan. De Sahara wordt kleiner. Koolstofdioxide is goed voor plantengroei. Milieuvriendelijke oplossingen als wind- en zonneenergie hebben juist negatieve bijwerkingen. Deze beweringen worden gestaafd met allerlei grafieken. Daarbij merkt Crichton ook op dat bijgehouden gegevens niet betrouwbaar zijn; eigenlijk is er maar één land waarvan je de cijfers kunt vertrouwen en dat is natuurlijk Amerika.
Al deze theorieën zijn vervat in een verhaaltje waarin een stel linkse ecoterroristen elke ramp aangrijpen om te wijzen op de gevaren van globale opwarming. Ze gan daarbij zover dat ze zelf milieurampen willen veroorzaken en daarna met een beschuldigende vinger richting vervuilende industrie willen wijzen.
Tja... het oordeel is aan de lezer.