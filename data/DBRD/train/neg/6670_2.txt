Het boek is voor mij een 'niet-teveel-nadenken-makkelijk-leesbaar' tussendoortje. De schrijfstijl is vlot: het boek leest lekker weg. Als ik eerlijk ben, had ik mijn leesuren liever aan een ander boek besteed. Zeker omdat het boek door de vele fouten mij meer energie kostte dan het opleverde.

Ik vind het eigenlijk respectloos richting de koper en lezer van het boek, dat er zo ongelofelijk veel fouten in zitten. En als Van Eeden aangeeft dat showarmatent wel mag, waarom schrijft hij dan later broodje shoarma? M.i. ligt hier ook een rol voor de uitgever.

De karakters komen levensecht over. De benamingen van de burgemeesterskandidaten vind ik leuk (en actueel) gekozen. Het blijft echter allemaal wel erg op de vlakte. Ik had graag wat meer diepgang gezien.

Het politieke deel wordt goed beschreven. Ik kan me goed voorstellen dat dit er zo aan toe gaat. Het op de achterflap gesuggereerde religieuze aspect komt amper terug. Echt spannend vind ik het niet. Er zijn weinig cliffhangers en ik word niet uitgedaagd om na te gaan denken. De ontknoping komt op mij simplistisch en amateuristisch over.