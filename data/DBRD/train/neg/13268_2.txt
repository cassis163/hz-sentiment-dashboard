Ik heb dit boek voor de Hebban leesclub gelezen en had best wel hoge verwachtingen op vlak van humor. Ik ben echter in een diep gat gevallen! Ik heb hem niet kunnen uitlezen omdat het mij totaal niet boeide.

De roman is naar mijn mening VEEL te langdradig en vele daden stroken totaal niet met de werkelijkheid. Ik weet zelf ook wel dat het geen waargebeurd verhaal is, maar sommige zaken zijn gewoon te absurd voor woorden. Ik had zeer veel moeite om mij bijvoorbeeld te kunnen inleven met de personages. De personages zijn oppervlakkig. Homer moet dringend een ruggengraat kweken, want er wordt gewoon over hem gelopen. Elsie klaagt alleen maar over haar leven en wil naar haar roze periode terug.

Om toch nog iets positief te zeggen, wil ik zeker en vast zeggen dat het een geweldige cover is! Het toont aan dat je met iets eenvoudig, toch heel wat kan doen. Ook het uitgangspunt van het verhaal kon me zeker raken (alleen de uitwerking dan weer niet). De hoofdstukjes zijn zeer leuk verdeeld en ook door gebruik te maken van de foto's, krijgt het boek een leuke vormgeving.