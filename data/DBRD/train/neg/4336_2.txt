In 'Rood waas' gaat Patricia Cornwell verder met haar serie over Kay Scarpetta, patholoog-anatoom. Waar eerdere boeken in de reeks er beter in slaagden ook los leesbaar te zijn is dit bij dit boek helaas nauwelijks het geval. Het boek grijpt terug op eerdere gebeurtenissen, en personages die in de vorige boeken ge√Øntroduceerd werden blijven in dit boek vaak oppervlakkig en er wordt nauwelijks uitgelegd wie zij zijn.
De eerdere boeken van Cornwell behoren tot mijn favoriete boeken, maar de laatste boeken waren niet zo goed als de eerste helft van de serie. Ik had gehoopt dat dit boek weer van het oude niveau was, maar moet na het lezen helaas concluderen dat dat niet het geval is.
Omdat het boek zo sterk teruggrijpt op eerdere gebeurtenissen is het begin van het boek veel te vaag voor hen die niet de hele serie hebben gelezen (degenen die nog nooit een Scarpetta-boek hebben gelezen kunnen het beter helemaal laten). Bovendien zijn vooral in de eerste hoofdstukken een aantal niet ter van belang zijnde zaken zo uitgebreid beschreven dat de eerste helft zo taai is dat het doorbijten is om in het verhaal te komen.
In de tweede helft van het boek komt het verhaal eindelijk op stoom, even lijkt het echt spannend te worden, maar de snelle afraffeling van het plot (dat bovendien wel erg dun en vergezocht is) maakt het hele boek jammer genoeg tot een matige leeservaring.