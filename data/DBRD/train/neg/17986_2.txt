3,5/5 sterren

Ik kreeg dit boek als recensie-exemplaar toegestuurd, dus bedankt DVP! Ik had dit boek al vaker langs zien komen, dus ik was erg benieuwd, ook al had ik geen idee waar het over ging (en wat voor soort boek ik kon verwachten).

Dat Het Laatste Licht in Wales afspeelt was erg origineel en interessant. Het enige andere boek dat ik ooit heb gelezen dat in Wales afspeelt is Clockwork Princess. Het enige minpunt was dat de ANWB en de VVV gebruikt werden, ergens in het begin. En die twee dingen zijn volgens mij ontzettend Nederlands en niet Welsh.

Het verhaal was ook te onrealistisch. Er was een instalove (waar ik een ontzettende hekel aan heb) en de 'droomwereld' werd erg vaag omschreven. Maar ja, het waren ook dromen en dromen horen vaag te zijn.

Ben ik alleen negatief over Het Laatste Licht? Nee, natuurlijk niet. Dit boek heeft ook een heleboel pluspunten. Zo komt in het verhaal een bepaalde geloofsovertuiging voor waar ik nog nooit van had gehoord, dus werd ik daarop onderwezen. Verder had het verhaal ook wat spanning, al was het wel kort, maar nog steeds: spanning!

Wat ook ontzettend leuk was, was diversiteit! Hayko is namelijk niet 100% Westers, wat in veel boeken wel het geval is, dus dit is zeker een pluspunt.

Het Laatste Licht is een boek dat ik aanraad. Het verhaal is origineel en is erg informatief (dat had je niet verwacht, toch?). Voor mijn idee had er wel iets meer diepgang gemogen, maar dat kan ook komen omdat ik van Fantasy-boeken heel erg veel verwacht (omdat ik eenmaal zo veel Fantasy lees).
Al met al een boek om van te genieten (het is ook niet zo dik, dus je hebt het zo uit).

(Eerder verschenen op debookgeek.blogspot.nl)