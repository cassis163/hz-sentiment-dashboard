We lezen over het huwelijk van Nicholas, echtscheidingsadvocaat en Malinche, toegewijd moeder en kookboekenauteur. Dan komt de mooie en jonge Sara bij Nicholas op kantoor werken en kan Nicholas de verleiding van de sexy Sara niet weerstaan. Malinche heeft haar oude liefde, de prachtige man Trace nooit kunnen vergeten, kan zij de verleiding wel weerstaan?

Het boek is verdeeld in hoofdstukken die om en om door Nicholas, Malinche en Sara in de ik-vorm verteld worden. Sommige gebeurtenissen of gesprekken worden dan letterlijk herhaald in een volgend hoofstuk, nodeloos en vervelend.
Het meest opvallend aan dit boek is dat vooral Nicholas vooral de verschillende tinten bruin beschrijft als kaneelkleurig, mokkakleurig, koffiekleurig, met de kleur van gebrande koffie, karamelkleurig, kastanjekleurig, zoveel benamingen zijn bijzonder irritant en het boek is dan ook overduidelijk geschreven door een vrouw, mannen die zo duidelijk hetero zijn zullen nooit zoveel namen voor bruin gebruiken.