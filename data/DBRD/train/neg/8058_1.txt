De opwinding over dit boek is me niet duidelijk geworden. Het begin is spannend gecomponeerd, het versnijden van het verhaal is ook mooi gedaan, maar gaandeweg vervalt de schrijfster in nogal wat irritante en overbodige herhalingen. Wat me naarmate het verhaal vorderde het meest ging tegenstaan waren de voortdurende en overdreven emotionele taferelen - iedereen raakt constant overstuur - en de kinderachtige soapdialogen tussen de louter labiele personages.
Qua taal valt er nog wel meer tegenstrijdigs en onduidelijkheid aan te wijzen. Laat ik mijn treurzang besluiten met de mededeling dat ik het boek t√≥ch heb uitgelezen, louter om te weten hoe de kluwen uiteindelijk ontward wordt. En zelfs dat viel me nogal tegen, wat een geworstel.