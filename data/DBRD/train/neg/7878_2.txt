De kaft en de flaptekst waren veelbelovend, maar de inhoud vond ik erg tegenvallen. Als je toch wilt weten waar het over gaat hoef je alleen maar de eerste 50 blz. te lezen, als je een beetje oplet weet je dan ook al wat het geheim is, de brief ergens in het midden van het boek en de laatste 50 blz. Dan weet je alles en heb je eigenlijk het hele boek gelezen.
Ik vond de verschillende verhaallijnen met de bijbehorende personages heel verwarrend en het waren er ook iets te veel. Sommige verhaallijnen voegden niets toe aan het feitelijke verhaal. Er had best iets weggelaten kunnen worden, dan hadden andere personages misschien wat meer uitgediept kunnen worden. Het voordeel is wel dat het lekker wegleest, de zinnen lopen goed en het taalgebruik is gemakkelijk.. De hoofdstukken zijn vrij kort, dus je vliegt er wel doorheen.