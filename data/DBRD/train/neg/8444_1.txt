Dit is het navelstaarderig verhaal van een niet echt sympathieke vrouw die toevallig in Shanghai woont.

Hoewel ze vaker meldt dat ze China wil begrijpen, merk je daar niets van. Ze vindt bijvoorbeeld de Chinese manier van handelen, veel praten en werken aan de relatie voordat je ter zake komt, maar onzin en wil gelijk bespreken waar het over gaat. Daarnaast gaat ze voornamelijk met alleen andere expats om en die klagen voornamelijk over Shanghai, China en de Chinezen. De enige Chinees met wie ze omgaat is een tolk en verder belt ze wel eens met de secretaresse van haar man als ze weer eens niet snapt wat er aan de hand is.

Naast spelfouten in het pinyin (de officiÃ«le spelling van het Chinees in ons alfabet) heb ik ook enkele d/t-fouten gezien. Nogal slordig als je bedenkt dat de schrijfster journalist is.

Veel kom je dus niet te weten over China of Shanghai. Als je meer van Shanghai wilt weten, kun je beter Petra Quaedvliegs In Shanghai lezen.