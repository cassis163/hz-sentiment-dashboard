Zelden zo teleurgesteld geweest in een boek.
Waarom het boek een thriller heet is mij niet duidelijk, het is geen moment ook maar een beetje spannend. Tot bladzijde 87 is Catarina bezig met de voorbereidingen om 2 kisten met papieren te openen. Ze gaat nl.onderzoek doen naar de inhoud. Dit onderzoek is ongeloofwaardig. Dan volgt er een verslag van haar leeswerk. Ze pakt een papier, ze maakt een notitie,loopt naar de bibliotheek voor extra nazoekwerk, maakt een notitie, eet een reep. Veel meer gebeurt er niet. Crimezone vindt het wel literair door de verwijzingen naar de barokmuziek en geschiedenis. Dieper dan Wiki graaft dat echter niet. Het taalgebruik is houterig. Alle personages praten op dezelfde manier. Verder wemelt het boek van de fouten: Constance als vertaling van de stad Konstanz, 'beval'als o.v.t. van bevallen enz. De uitgever dacht blijkbaar: het verkoopt toch wel,laat maar zitten met die correctie. Dit boek is een belediging van de lezer.