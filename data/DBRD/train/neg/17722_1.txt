Ik ben het volkomen eens met de recensies die al over dit boek geschreven zijn. Waarom zijn er zo overbodig veel personages met allemaal hun eigen (vergezochte) problemen? Waarom hebben die mensen trouwens allemaal rare namen? Waarom zit er zo veel niet-functionele seks in het boek? Waarom schrijft George de laatste jaren veel te dikke boeken? Om haar verhaal te vertellen kan ze de helft weglaten. In dit geval had ze het hele boek weg mogen laten, want het voegt niets toe aan de Lynley-serie. Hij is kapot van de dood van zijn vrouw natuurlijk, maar hij knapt behoorlijk snel op tijdens de zes dagen waarin deze moordzaak zich afspeelt.
Het enige wat het nog een beetje leesbaar maakt, is de omgang tussen Lynley en Havers, maar verwacht geen spannend verhaal met een duidelijke ontknoping.