Peter Verhelst heeft dit boek geschreven na een auto-ongeluk dat hij op de snelweg had. Hij is enkele seconden van zijn leven kwijt toen de airbags uitklapten.
Boeken van Peter Verhelst zijn zelden gemakkelijk te lezen en het is dit keer niet anders.
Magisch-realisme is zijn stijl en dat is niet echt mijn ding. Toch heb ik dit boek gelezen omdat ik het gewonnen had en van de auteur zelf ontvangen heb.
De auteur beschrijft verdwenen/overleden mensen en dieren die ergens, op een eiland Sandy, samenleven. Er is een verhaal van een man met een oranje rugzak die een vliegtuigongeluk heeft gehad. Verder ook iets met een man die zich in een grot schuilhoudt om te proberen te ontsnappen aan uitgestorven mammoeten.
Het is al bij al een raar verhaal, een beetje een samenraapsel van verschillende korte stukjes, met daar overheen nog wat schilderkunst gegoten omdat Peter Verhelst graag schilder had geworden, de opvolgen van Jan Van Eyck, dat leek hem wel iets.