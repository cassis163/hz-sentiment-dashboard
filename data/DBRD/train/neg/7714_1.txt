Zoals al eerder gezegd: wat mij betreft ook absoluut geen thriller. Eerder een emotioneel en relationeel verhaal EN een voor mij onduidelijke aanklacht tegen het al-inclusive systeem.
Ik zie niet in waarin het all-inclusive systeem wordt beschuldigd van ongelukken die gebeuren, die in mijn ogen in elk vakantie-oord in welke vorm dan ook zouden kunnen gebeuren: een toch al niet erg gezond levende man, die in het all-inclusive oord zich te goed doet aan veel te veel eten en bier en vervolgens sterft. Ja en? Dat doet hij m.i. toch echt zelf.
Een stel vrienden dat aangeschoten 's avonds laat het zwembad in holt (wat verboden is in dat oord na 11 uur) waarvan er 1 uitglijdt, in het water belandt en verdrinkt. Ja en? Dat was toch niet voor niets verboden?
Ik snap de aanklacht niet en ik snap niet dat het boek een thriller wordt genoemd.