Toen ik dit boek voorbij zag komen dacht ik één ding: die moet ik hebben!
Alleen al die cover vind ik er prachtig uitzien, dankzij de simpele, maar krachtige uitstraling van die enkele kroon, wat uiteraard te maken heeft met het verhaal: 1 koningin kan gekroond worden.
De tekst op de achterkand van het boek trok mijn aandacht nog meer. Het belooft een boek vol fantasie en naar mijn idee actie.
Echter moet ik toegeven dat ik het boek erg tegen vind vallen. Ondanks dat er een prachtige wereld wordt omschreven en je de drie zussen om en om in de hoofdstukken steeds beter leert kennen, komt er weinig tot eigenlijk geen actie in het boek voor. Naar mijn mening staat in het boek alleen de kennismaking met de personages centraal. En het zijn best veel personages die je leert kennen. Dit maakte het voor mij een boek die ik niet snel op wilde pakken om verder te lezen.
De eindconclusie: een mooi beschreven fantasiewereld, maar daar houd het voor mij mee op.