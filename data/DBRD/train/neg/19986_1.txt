Ik vond het boek tegenvallen.
Ten eerste: de hele beschrijving van het dorp en zijn inwoners en bijwoners, zogezegd. Voor mij voor een groot deel overbodige informatie. De eerste moord komt pas op pag. 70.
Ten tweede: ik heb geteld, er komen meer dan 50 verschillende personages in voor, de meeste worden met hun naam genoemd, terwijl er zeker 30 niet interessant zijn voor het plot, het is alleen maar verwarrend. Sommige mensen worden de ene keer bij de voornaam, de andere keer bij de achternaam genoemd.
Ten derde: er worden een aantal moorden gepleegd,waarvan een paar worden opgelost maar van één ervan is zowel dader als motief onbekend, van een andere is er wel een dader, maar wordt het motief niet bekend gemaakt. De rechercheur vraagt zich zelfs af, wat in hemelsnaam het motief kan zijn voor deze dader om deze moord te plegen.
Ten vierde: door de soms lange beschrijvingen van situaties, omstandgheden etc. wordt het verhaal vertraagd. Voor mij teveel vertraagd. Ik vond het totaal niet spannend, ik ken boeken die geen thriller zijn en die spannender zijn om te lezen dan dit boek.
Alhoewel ik nu dus niet zal weten wat het motief was voor moord nr 1, en geen idee heb door wie en waarom moord nr 4 is gepleegd, hoef ik deel 2 niet te lezen.