waarbij er weinig aan de fantasie van de lezer wordt overgelaten, met dank aan de uitgever voor de plot spoiler.,Mari Jungstedt heeft met dit vervolg op Die je niet ziet een weinig verrassende thriller afgeleverd. Dichterbij dan je denkt kent dezelfde personages en hoewel dit vaak voorkomende fenomeen op zichzelf niets zegt, dringt de term uitmelken zich op.

Fotograaf Henry Dahlström wordt vermoord aangetroffen. Commissaris Anders Knutas & co gaan de zaak onderzoeken. Verslaggever Johan Berg gaat zich - uit hoofde van zijn beroep - later ook met de moordzaak bemoeien. En dan is er nog de veertienjarige Fanny, die ook het loodje legt. Hebben beide zaken met elkaar te maken? Schijt een beer in het bos?!

Hierbij wil ik de uitgever graag een veeg uit de pan geven. Op de achterflap luidt de eerste zin: Op het eiland Gotland wordt de veertienjarige Fanny gevonden in het bos. Gewurgd. Juist. Das duidelijk. En wanneer vindt dit feit plaats? Op bladzijde 219 van het 276 paginas tellende boek! Bedankt! Dit neemt een groot deel van de toch al niet zo aanwezige spanning weg. (Om over de misplaatste omslagfoto nog maar te zwijgen)

Mari Jungstedt kan hier natuurlijk niets aan doen. Wél is ze verantwoordelijk voor de afstandelijke wijze waarop ze ruimtes, omgevingen, personages en gebeurtenissen beschrijft. De lezer wordt emotioneel niet in het verhaal meegezogen. De commissaris en zijn collegas zijn relatief saaie karakters ten opzichte van beroepsgenoten uit andere thrillers. Cliffhangers liggen er soms te dik bovenop. Voorbeeld: Fanny had niet de energie daarover na te denken. Binnenkort zou ze überhaupt geen energie meer hebben.
Oei, hoe zou dat aflopen?

Dichterbij dan je denkt is een afstandelijk en beetje saai verhaal, waarbij er weinig aan de fantasie van de lezer wordt overgelaten, met dank aan de uitgever voor de plot spoiler.