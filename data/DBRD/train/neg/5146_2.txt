Inmiddels heeft het duo meer boeken op hun naam staan. Succesvol auteur Mary Higgins Clark is gekoppeld aan toen mogelijk nog minder bekende auteur Alafair Burke. Samen hebben ze deze thriller geschrevven.

Het draait om een cold case (blijkbaar enorm populair in navolging van succesvolle tv-series) die de Cinderella Murder of 'Assepoester Moord' wordt genoemd. De eerste paar bladzijden beschrijven een dag, ruim twintig jaar geleden. Een vrouw, die herinneringen heeft aan een zeer kritische moeder, is bezig voorbereidingen te treffen voor de verjaardag van haar man. Hij gaat een partijtje golf spelen en 's avonds zal er een groot feest zijn.

Dan is er een telefoontje van dochter-lief, hun enige kind. Ze kan niet aanwezig zijn op de verjaardag omdat ze auditie kan doen voor een film. Een dag later volgt een telefoontje van de politie. Het meisje is vermoord. Ze heeft blijkbaar tijdens haar vlucht voor de moordenaar een van haar zilveren sandalen verloren. De pers heeft een naam voor de misdaad, die niet is opgelost: de Cinderella Murder of 'Assepoester Moord'.

Laurie, dochter van een oud-politieagent en zelf met haar zoontje achtergebleven nadat haar man is vermoord, gaat zich bezig houden met deze cold case voor een tv-show. De lezer leert Laurie, haar familie en achtergrond kennen. Het televisie-team wordt ge√Øntroduceerd, inclusief 'love' aspect. Ook passeren alle mensen die het slachtoffer kenden de revue - en valt er opnieuw een dode.

Lijkt een recept voor een spannend verhaal, maar helaas wordt het niveau van Nikki French, Preston & Child en andere duo's. Zoals gewoonlijk, zijn er nogal wat mogelijke daders. Iedereen heeft wel wat te verbergen.

Op een gegeven moment betrapte ik mezelf erop: wie was deze persoon ook al weer? Hoorde die bij de goeden, de slechten, wie was dit, waar was die bij betrokken? Gaat de aandacht van een lezer zo dwalen bij het lezen van een thriller, dan is er iets mis.

Hier wordt geen zenuwslopend verhaal verteld; zelfs geen boeiend. Er schort iets aan: niet genoeg spanning, vlakke en niet altijd geloofwaardige personen, mogelijkheden die niet uitgewerkt worden, zelfs een hoofdstuk van maar 1 pagina lang (ernstig ingekort?).

Voor fans van het duo Mary Higgins Clark en Alafair Burke ongetwijfeld een must-read, maar voor mij persoonlijk een afknapper en 'total waste of time'. Leuk om op een strand te lezen, waar door de hitte de hersencellen nauwelijks functioneren en er niets beters voorhanden is.