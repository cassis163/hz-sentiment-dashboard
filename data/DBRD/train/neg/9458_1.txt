Als grote fan van schrijversduo Preston&Child, kon ik dit boek onmogelijk laten liggen... Maar ik had dat beter wel gedaan !
P&C hebben samen sublieme thrillers geschreven, waaronder mijn favorieten "De vloek van het oerwoud", "Dodenboek" en "Onderwereld" zijn. Ik waardeer hun thrillers vooral omwille van de sfeer die ze weten te scheppen, echt beklijvend en uitermate (ont)spannend ;-) Ook zeker de moeite waard zijn "IJsgrens" en "Virus". Literair zijn deze boeken misschien allemaal wel niet te noemen, maar toch...
Ik heb inmiddels de meeste van hun romans gelezen en de kwaliteit gaat er sterk op achteruit. In dit boek van Child (zonder Preston) wordt nog maar eens duidelijk dat hun bron van inspiratie droog begint te staan. Het verhaal op zich is redelijk cliché (een wetenschappelijk team, gestationeerd in een afgelegen basis op de Noordpool, vindt een ingevroren kadaver dat uiteindelijk niet dood blijkt te zijn en hen één voor één vermoordt), maar ook de manier waarop het verteld wordt is alles behalve aantrekkelijk. Na meer dan 3/4 van het boek gelezen te hebben, heb ik besloten om het niet verder uit te lezen. Zonde van de tijd...