Als je de keuze hebt tussen de DVD en het boek, kies voor de DVD. De film is prachtig! Judi Dench, schreef een introductie voor dit boek; of in ieder geval de versie die ik las. Zij speelt natuurlijk Philomena in de film.
De eerste hoofdstukken en de laatste twee of zo, gaan inderdaad over Philomena. Maar het grootste deel van het boek gaat over haar zoon. Michael A. Hess werd tegen de wil van zijn moeder geadopteerd. Hij verdween naar Amerika met zijn adoptief zusje.
Daar groeiden ze op in een streng, conservatief, Republikeins en welvarend gezin.
Michael is intelligent, maakt carriere en werkt voor Amerikaanse presidenten. Hij is ook homo-sexueel. Hoewel hij vaste relaties heeft, blijft hij losse contacten zoeken en dit wordt zijn dood. Hij overlijdt in 1995 aan AIDS, zonder zijn biologische moeder ooit terug te vinden.
Zijn partner vond de film beter dan het boek en daar ben ik het mee eens. Het boek geeft wel een goede indruk van de toenmalige houding, vooral in conservatieve Republikeinse cirkels ten opzichte van homo-sexualiteit en AIDS.
Er zijn legio boeken geschreven - het haalt nog steeds het nieuws - over wat er in Ierland gebeurde. Het blijft een grof schandaal; maar daarover gaat dit boek helaas niet. Ik heb betere gelezen en behalve de film ook betere toneelstukken gezien.
Het is niet dat ik dit boek afraad: er wordt weinig verteld over Philomena's zoektocht.