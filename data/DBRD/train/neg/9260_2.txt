Wanneer je zus wordt vermoord en jij hebt de dader gezien dan verwacht je toch dat deze snel gepakt wordt, maar na 12 jaar is nog steeds niet duidelijk wie Anna, de zus van schrijfster Linda Conrads, heeft vermoord.
Wanneer zij naar een reportage op televisie kijkt staart ze plotseling in het gezicht van de moordenaar van haar zus. Ze zet alles op alles om hem alsnog te laten boeten voor zijn daad, en zet een val. Helaas loopt dit anders dan verwacht en op een gegeven moment weet Linda niet meer wat echt is en wat niet.

De flaptekst van het boek beloofd heel wat maar helaas wordt dit niet waargemaakt. Ik heb het boek al zeker voor de helft uit wanneer het verhaal mij een beetje begint te pakken. Het eerste deel is langdradig en saai te noemen. Maar ook de tweede helft loopt niet over van snelheid en helemaal in het verhaal kom ik dan ook niet. Feit en fictie loopt heel erg door elkaar en ik was regelmatig de draad kwijt.