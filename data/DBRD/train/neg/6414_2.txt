Ik twijfelde even tussen 2 of 3 sterren, maar als ik vergelijk met de waardering die ik aan andere boeken gaf, dan toch maar 2.
De opzet van het verhaal vond ik zeker niet slecht, tieners, op zoek naar een eigen identiteit, elk met hun eigen achtergrond. Hoe ze door het leven dwarrelen, hoe ze omgaan met verleidingen, met trauma's, met verlies,.... Er komen heel wat interessante thema's aan bod in het boek. Maar ik vond het een beetje een gemiste kans, langdradig en net wat te oppervlakkig.
Van de schrijfstijl van John Green ben ik dan wel fan. Hoewel ik dit boek in het Engels las, en daardoor misschien hier en daar wat finesses zal gemist hebben, hou ik heel erg van zijn rijke woordenschat. Van de gevatte zinnen, soms grappig, soms ontroerend zonder te overdrijven.
Dus wat mij betreft, John Green: JA , Looking for Alaska: Nee, liever niet