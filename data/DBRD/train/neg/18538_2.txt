Daar waar ik vol verwachting aan het boek begon, bleek al snel dat ik bedrogen ging uitkomen.
Het verhaal komt traag op gang, de spanning is zeer ver te zoeken en de bladzijden zijn gevuld met zaken die totaal geen belang hebben en louter als bladvulling dienen.
Laura Lippman heeft een voor de meesten onder ons onbekend beroep willen aankaarten maar het is vooral de verhouding prostituee/pooier die in de verf wordt gezet. Bij de verhouding prostituee/klant is het precies al rozegeur en maneschijn en dat strookt m.i. ook wel niet met de werkelijkheid.
Het gegeven op zich is wel origineel maar de auteur heeft veel kansen onbenut gelaten om er een echte 'thriller' van te maken.
Voor mij is dit boek dan ook geen aanrader.