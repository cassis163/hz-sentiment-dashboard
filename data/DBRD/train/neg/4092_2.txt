Disclaimer: het is echt voor iemand die nog nooit de poging ondernomen heeft om een boek te beginnen schrijven. Als iemand die hier nu ondertussen toch al een paar jaar mee bezig is, schoot het tekort. Op veel vlakken.

Slee geeft overal de basis, maar is zelf eigenlijk amper een planner wat een zeer vertekend beeld kan geven over de verschillende methodes waarop mensen schrijven. Ze geeft zelf ook bijvoorbeeld aan dat beschrijvingen haar ding niet zijn, terwijl dat voor de meeste boeken wel enorm belangrijk is en deze handleiding is dan misschien wel toereikend voor een kinderboek tem 12 jaar, vanaf dat je schrijft voor mensen die ouder zijn, heb ik het gevoel dat het tekort schiet.

Ik miste dus met andere woorden vooral diepgang. Ze haalt alles wel aan, maar zo oppervlakkig dat je vanaf dat je een beetje ervaring hebt, er weinig meer aan hebt. Ook is het geweldig optimistisch in termen van uitgeven en doet ze het net iets te makkelijk af als 'gewoon doorzetten'. Maar laat die gewoon maar weg, want ondanks dat schrijven inderdaad heel leuk is en dit boek misschien de aanzet kan geven zodat mensen het gaan doen, ben ik absoluut niet overtuigd.

Echter, wil je een jeugdboek schrijven en de basisfouten vermijden? Dan is dit boek misschien wel een optie als rode draad, maar voor een 'bijbel der schrijven' te worden is het te omslachtig.