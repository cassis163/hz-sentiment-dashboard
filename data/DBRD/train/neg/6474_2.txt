Verdwaaltijd van Kathy Mathys

Het boek gaat over David, Marcia en Emma. David is schrijver en onderzoeker en heeft jaren geleden zijn vriendin Kay verloren. Kay is op een dag zomaar vertrokken. Het is niet duidelijk wat er met Kay gebeurd is: is zij nooit meer teruggekeerd of is zij overleden en nooit gevonden? Dit blijft malen in Davidâ€™s hoofd. Hij kan dit niet loslaten. Marcia, zijn buurvrouw, net gescheiden en een dochter van 16 jaar, wordt verliefd op hem. Emma is de beste vriendin van Marcia. Ze heeft haar ouders en zusje verloren in een auto-ongeluk. En sindsdien voelt zij zich verloren, ook in haar huwelijk met Theo, en zoekt zij naar een doel in haar leven. Misschien dat zij daardoor zich naakt laat schilderen door Ben. Ook de dochter van Marcia, Robin laat zich door hem naakt schilderen.
David, Marcia en Emma en Ben zijn op een bepaalde manier met elkaar verbonden. Deze 4 hoofdpersonages, de vele bijfiguren en de vele perspectiefwisselingen zorgen ervoor dat je als lezer nieuwsgierig blijft naar het vervolg ervan. Het manuscript en essay van David geven structuur aan het gehele verhaal.
Het is een ingewikkeld boek met onverwachte momenten en snel wisselende perspectieven. Een boek waarbij je echt moet nadenken en geconcentreerd moet lezen anders is het inderdaad verdwaaltijd voor de eenzame lezer. Voor een leesclub is verdwaaltijd een zeer interessant boek.