Helaas is hier op Hebban geen foto van de cover van het boek, maar geloof me als ik zeg dat deze echt prachtig is!
De omschrijving, als een sprookje met een prins een draak en dame die gered moet worden, in combinatie met de prachtige cover van het boek hebben mij direct omgehaald om dit boek in huis te halen.
Bijna gelijk na ontvangst ben ik gretig in het boek gestart, maar....helaas is dit een ernstig geval van don't judge a book by it's cover.

Allereerst wordt dit boek gepresenteerd als een YA boek. Dit is het absoluut niet. Is op zich geen enkel probleem, ik lees ook graag gewoon fantasy zonder dat het YA is. Echter met deze benaming ga je een boek in met een heel ander idee.
De schrijfstijl vond ik persoonlijk erg vervelend. Het was zeer opsommend. Als voorbeeld: "de draak had grote, rode, oranje, glimmende schubben die glinsterden, bijna schitterden in het felle licht van de zon." En zo ging het vooral in de eerste hoofdstukken maar door.
Daarnaast gebeurt er eigenlijk ontzettend weinig in het hele boek. Vrouwen worden neergezet als minderwaardig, enkel bedoeld om voort te planten en het huis schoon te houden. De mannen werden allemaal neergezet als een bruut, mishandelaars, verkrachters. Eigenlijk was het enige waar positief over geschreven werd, de katten.
Ook het einde was zeer weinig verrassend. die ontknoping en de 'openbaring' over wie of wat de Damsel is zag ik ook al vanaf hoofdstuk 3 aankomen.

Positieve was wel dat het maar 309 pagina's waren met korte hoofdstukken waardoor je er alsnog heel snel doorheen vloog.

Al met al dus helaas een tegenvaller en voor mij niet meer dan 2 en halve ster waard.