Alex de Jong heeft veel voor fantasyschrijvend Nederland betekend. Tijdens het schrijven van dit boek had hij een online forum, waar schrijvers bijeen kwamen en er veel kruisbestuiving plaats vond. Er volgden workshops (online en offline), er werden wedstrijden georganiseerd en een hele generatie Nederlandstalige fantasyschrijvers groeide op met de gemeenschap die de Jong had geschapen. Toen zijn boek dan ook eindelijk uit kwam - hij was een van de vroege pioniers die het aandurfde om zelf zijn eigen boek te publiceren - won het dan ook de derde Elf Fantasy Award. Kortom, de Jong had veel losgemaakt.

Wanneer ik nu, vijftien jaar later, wanneer de hype voorbij is, het boek teruglees, valt het eigenlijk wel een beetje tegen. Het is overduidelijk het boek van een beginnend schrijver. Nu heeft de Jong zich in de loop van de jaren flink ontwikkeld en laten zien dat hij daadwerkelijk beter is geworden, maar dat komt in deze eersteling nog niet zo goed naar voren. Hij weet in dit boek nog niet alles eruit te halen.

Er zit potentie in het verhaal: dit is overduidelijk een eerste deel dat de aanzet geeft tot een grotere saga. Dat is tevens ook het grote minpunt: het verhaal voelt niet af, het boek is eigenlijk niet los van de rest te lezen. Het is dan ook wrang dat de rest nooit verschenen is.

Ik zou aanraden later werk van de Jong of Brad Winning, zijn alter ego, te lezen en deze eersteling links te laten liggen. 2,5 sterren.