Ik vrees dat mijn reactie minder enthousiast is dan de reacties die ik tot nu toe hier gelezen heb.
Ik had Liefdesduivel wel razendsnel uit. Het geheel is heel vlot en goed leesbaar. Het lijkt me een boek dat vooral graag gelezen zal worden door een wat jonger publiek. Op zich geen probleem. Ik lees tenslotte ook regelmatig een jeugdboek, maar ik vind het inhoudelijk wat vlak, soms geforceerd en niet altijd even geloofwaardig. Bepaalde personages en gebeurtenissen worden niet goed uitgewerkt, waardoor het één en ander niet altijd even duidelijk is. Vooral het einde gaat het eigenlijk allemaal een beetje te snel.