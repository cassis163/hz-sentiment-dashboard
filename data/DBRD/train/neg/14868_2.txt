Ik ben vol enthousiasme aan dit e-book beginnen lezen, maar heb mij echt doorheen het boek moeten worstelen.
Het boek kon mij nooit boeien.
Veel te veel personages passeren de revue, zodat ik vlug het overzicht bijster was.
Vanuit hun perspectief wordt de dood van Matthias beschreven.
Van één ding was ik uiteindelijk wel zeker, Matthias was dood.
Uit de verschillende verhaallijnen heb ik echter nooit kunnen distilleren wie Matthias nu wel was. Wel was het duidelijk dat hij op zijn weg heel wat tegenslagen te verwerken kreeg en niet altijd begrepen werd.
Ik kreeg wel een beter beeld van de naasten van Matthias.
Het boek gaat ook over de dood en het daar bijhorend rouwproces.
De schrijfstijl van de auteur is vlot met mooie zinsbouw en geeft ook kleur in zijn schrijven. Er zijn geen ellenlange zinnen wat het lezen wel bevorderde.
Is dit boek grote literatuur? Voor mij niet, maar mogelijks heb ik de auteur ook niet goed begrepen. Het boek heeft mij alleszins niet kunnen bekoren.