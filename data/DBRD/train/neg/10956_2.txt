Smoske is een neushoorn, hij moet vervoerd worden naar een andere dierentuin. Tijdens het transport ontsnapt hij en beleeft hij allerlei avonturen. En wordt hij achtervolgd door zijn dierenarts, stropers en zelfs Peter R de Vries.

Laat ik positief beginnen. Van elk verkocht boek gaat 2 euro naar het WNF. Mooi initiatief.

Helaas vond ik het boek niet echt geweldig.
Het begint al meteen met het gebruik van afkortingen die binnen de ANWB gebruikelijk lijken te zijn, maar voor ons als lezer uiteraard niet. Er staat wel een ( onvolledige ) lijst van afkortingen achterin het boek, maar ik vind het irritant om steeds naar achteren te moeten bladeren. Het stoort in het lezen.

Het verhaal wordt vanuit verschillende perspectieven beschreven. Dit is heel duidelijk aangegeven door de hoofdstukken de naam van de persoon/ neushoorn, van waaruit je het verhaal op dat moment beleeft, te geven. Dat maakt het goed te volgen.

Waar ik steeds om heb moeten lachen is de betekenissen die volgens Smoske achter zijn plasjes zaten. Hilarisch wat er in een neushoorn om zou kunnen gaan.

Ik vind het verhaal wel allemaal te veel van het goede. Met minder personen en minder gebeurtenissen had de schrijver ook zijn punt kunnen maken. 
Waarom Peter R de Vries, Zidane etc. laten opdraven, en niet alleen Piet Hendriksen? Waarom de lijntjes naar het WK-voetbal en zelfs het begin van de Arabische Lente? 
Het is te veel, het is te gezocht. En mede daardoor wordt het rommelig en onoverzichtelijk...

2 Sterren: 1 voor de moeite en 1 voor de humor, want die ziter zeker in!