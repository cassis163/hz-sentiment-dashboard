Alweer Zen nummer 8 en na nummer 7 is dat al heel wat. Fans van Zen zoals ik vinden het dan allang best dat er weer een boek uit is maar dit is toch een misser. Het verhaal gaat nergens de diepte in en kabbelt maar steeds wat door. Zen gaat van de ene plek naar de andere maar meer omdat Dibdin denkt dat dit interessante plaatsen zijn dan dat ze iets toevoegen aan het verhaal. Het wordt nergens echt spannend maar ik vind het allang best dat Zen nog leeft na zijn bloedstollende avontuur op SiciliÃ«. Dan komt een saaie aflevering misschien nog niet eens zo slecht van pas.
Zen houdt zich anoniem schuil aan de kust in Noordwest Italie en wacht op vertrek naar de VS om te getuigen tegen Maffiosi. Vanwege zijn veiligheid wordt Zen van hot naar haar gesleept en komt zelfs op Ijsland terecht. Een onnodig en tenenkrommend uitstapje van de schrijver. Een nieuwe flirt (Gemma) komt in dit boek op Zen's pad; een verhaallijn die wel te pruimen valt. Het boekje (dunste Zen tot nu toe) is een goede opstap naar de 9e Zen; Medusa. Een wat uitgebreid eerste hoofdstuk zogezegd.