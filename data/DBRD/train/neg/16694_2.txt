Pole Position, aan de omslag te zien denk je een spannend F1 boek te lezen, maar dan kom je toch wel enigszins bedrogen uit…. Niet als je van F1 auto’s en andere snelle wagens houdt, die worden tot in detail benoemd, maar dat komt de spanning van het boek niet ten goede.. Jammer.

Het boek kent twee verhaallijnen. Het verhaal van Janet en het verhaal van Jo Crespo en zijn ontwikkeling van het raceteam. Soms heb je het gevoel in twee boeken tegelijk bezig te zijn…Uiteindelijk komen deze verhalen aan het einde van het boek bij elkaar.

Het boek is wel vlot geschreven en heeft zo nu en dan wat spanning, maar de hoofdpersonages krijgen geen diepgang, je leert ze niet echt kennen, en komen ook niet tot leven, het blijft allemaal erg oppervlakkig. Het boek heeft een open einde wat je doet vermoeden dat er een deel 2 komt. Laten we hopen dat auteur het spannende element dan uit zijn pen laat vloeien ….