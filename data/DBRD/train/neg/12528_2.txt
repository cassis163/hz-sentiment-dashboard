Matt verliest zijn grote liefde Anna aan de sekte Imperium Luminus. Een religieuze organisatie die ernaar streeft een intiemere relatie met God aan te gaan. Het boek geeft weer hoe deze groep is ontstaan en hoe ze te werk gaan. Is Matt sterk genoeg om zijn geliefde terug te winnen? Of is het misschien niet zo zwart wit en schuilt er een zekere waarheid in hun leefwijze? Hoe ver kan en durft hij te gaan?

Hoewel het een dun boek is heb ik er lang over gedaan om het uit te lezen. Op geen enkel vlak is dit een literaire triller en nog minder wist de schrijver mij te boeien. Ik kreeg absoluut geen binding met de personages, het lijkt met momenten een opsomming van gebeurtenissen zonder enige emotie of diepgang. Sporadisch word er eens een moeilijk woord neergepend waarover je denkt waarom is dit nu nodig? Voor mij past het plaatje niet, hoewel de laatste 20 blz een verassend plot aan het licht brengt is dit voor mij een tegenvaller en een boek dat ik snel zal vergeten.