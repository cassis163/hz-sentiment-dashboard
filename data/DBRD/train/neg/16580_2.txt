Harold Habing, een schrijver waarvan ik de naam nog nooit eerder had gehoord. Totdat hij onder een bericht van mij reageerde, met de vraag of ik zijn boek ook eens zou willen lezen. Natuurlijk wilde ik dat en hij vertelde mij over zijn win actie op zijn eigen Facebookpagina. Hoewel ik het boek zelf ook wel wilde kopen, was het winnen ervan natuurlijk leuker. Dus had ik mij opgegeven voor de win actie en een week later had ik gewonnen! Eindelijk eens een boek gewonnen! Super leuk natuurlijk en Harold Habing had mij persoonlijk gevraagd of ik ook een recensie wou schrijven. Dus hierbij mijn recensie van het boek Geheim Genot….

Wat vond ik ervan?

Als ik heel eerlijk ben, trok de achterkant van het boek mij totaal niet. Maar doordat de schrijver, Harold Habing in zijn verlotingsvideo een stuk uit zijn boek had voorgelezen was ik toch oprecht geïnteresseerd. Dus ik begon met goede moed aan dit boek!

Het verhaal speelt zich af tussen drie personen. En hoewel het begin wat verwarrend is, kom je uiteindelijk snel in het boek. Wat heel fijn is aan dit boek, is dat de schrijver de tijd heeft genomen om de personages zo goed mogelijk te beschrijven. Door dit te doen geeft hij jou rustig de tijd om deze personen te leren kennen. Het verhaal zelf speelt zich af in het heden, maar vaak krijg je een flashback naar het verleden te lezen. Hierdoor krijg je goed beeld van wat iemand heeft meegemaakt, en hoe deze persoon in de desbetreffende situatie is beland.

Daarnaast worden de andere mensen, naast de hoofdpersonages en de omgeving erg goed beschreven. Hierdoor heb je een duidelijk beeld van de omgeving en de mensen. Hoe verder je kwam in het boek, hoe spannender het ook werd. Ik moet toegeven dat ik het een beetje saai en verwarrend vond. Maar hoe verder ik dus kwam, hoe meer ik ervan ging begrijpen en hoe leuker ik het begon te vinden. Ik ben dus blij dat ik het boek niet gelijk na bladzijde 30 heb weggelegd, maar toch even heb doorgezet. Want dat was zeker de moeite waard.

Wat vond ik minder?

Het boek staat vol met fouten… Dit vind ik echt een ontzettende tegenvaller. En hoewel ik als zelf beginnend schrijver kan snappen dat je over die fouten heen leest, vind ik het toch niet kunnen.

Hier en daar zijn er fouten gemaakt in de spelling. En alhoewel dit mij irriteert vond ik dit niet het allerergste. De zinsopbouw liep naar mijn mening soms niet lekker of er werden bepaalde woorden in één of twee zinnen herhaald.

Daarnaast kwam het zo nu en dan voor dat er veel mensen in één ruimte waren. Hierbij werd er helaas niet altijd even duidelijk beschreven wie wat deed of zei. En hoewel dat al voor de nodige verwarring zorgde, werden sommige namen ook niet bij de juiste persoon neergezet.

Om een duidelijker beeld hiervan te geven heb ik een voorbeeld uit het boek gehaald: Nick liep met grote passen op de man af en sloeg hem hard in zijn gezicht. Door deze onverwachte actie van Ronnie strompelde de chauffeur naar achteren. Nooit schieten zonder mijn toestemming, Dean! Riep Ronnie. Ik neem aan dat de juiste zin moet zijn: Ronnie liep met grote passen op de man af. Dit is vaker voorgekomen in het boek en dat vond ik oprecht heel erg zonde.

Personages


Meg vond ik zo heerlijk wijf! Ze deed mij echt denken aan dat kleine meisje van kick-ass, volgens mij heette ze Hit-Girl in de film. Maar goed, ik vond het dus heerlijk hoe zij zo ongedwongen was en genoot van haar illegale leventje. Ze was dus ook geen standaard meisje meisje en dat was ook één van de redenen waarom ik zo graag vanuit haar las. Ze kwam wat mij betreft er veel te weinig in voor.

Vincent had gruwelijke daden verricht. En hoewel ik het na het eind van dit boek nog steeds niet eens ben met zijn daden, kreeg ik toch wel medelijden met hem. Dat een persoon je zo erg kan drijven tot iets… pfoe ik hoop dat ik dat nooit hoef mee te maken. Daarnaast leek Vincent vooralsnog een hele lieve en zorgzame man.

Nick vond ik maar een arrogante vieze klootzak. Zoals hij altijd eigenlijk zijn eigen hachje probeerde te redden. En hoewel hij deed alsof die om anderen gaf, vond ik toch dat zijn daden meer spraken dan zijn woorden.

Daarnaast was er natuurlijk de heer en meester van de illegale zaken. Maar over hem wil ik niks kwijt. Bang dat ik spoilers vertel!

Het slot

Het einde was verrassend en goed. Ik had dit niet zien aankomen. En dat vind ik denk ik de stille kracht van deze schrijver, hij kan je plotseling zo laten verassen. Daarnaast had het boek een soort van open einde en ook dat zag ik niet aankomen. Ik ben zeer benieuwd of er een vervolg komt en die ga ik ook zeker lezen!*

*Het contact met de auteur heeft zeker geen invloed gehad op mijn mening.