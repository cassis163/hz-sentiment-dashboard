Tegenvallend boek en dat komt vooral omdat de hoofdpersoon, Evert Bäckström een degoutante, sexistische, corrupte inspecteur is die het leesplezier vergalt. Hij is alleen maar geïnteresseerd in hoererij, drinken, uitgebreid eten, slapen. Ook de constante verwijzingen naar zijn supersalami waren er volledig over. Als dit humoristisch bedoeld is, is dat zo niet overgekomen, eerder flauwe dijenkletsen-onderbroeken-humor.
Het verhaal op zich wringt langs alle kanten en leest buitengewoon stroef. Het middenstuk is amper door te komen met lange verwijzingen naar de russische geschiedenis van Rapoetin, Nicolaas II. De uiteindelijke ontknoping van de misdaad is dan ook nog eens heel flauw.
Nee, een boek om snel te vergeten.