De hond van de Baskervilles, een donkere klassieker

In De hond van de Baskervilles wordt de hulp van Holmes en Watson ingeroepen na de mysterieuze dood van Sir Charles Baskerville in de donkere en moerassige omgeving van Baskerville Hall. Men is bang dat de eeuwenoude vloek op de familie ook erfgenaam Sir Henry Baskerville zal treffen. Het is aan de nuchtere Holmes en de nijvere Watson om uit te zoeken welk gevaar er nu werkelijk dreigt en waar het vandaan komt.
De hond van de Baskervilles is het meest bekende en beroemde boek van Sir Arthur Conan Doyle. Het biedt bovendien een uitstekende introductie van superdetective Sherlock Holmes en zijn assistent Dr. Watson. Daar waar Watson in de eerste paginas een dappere poging doet om zijn speurderskwaliteiten aan Holmes te tonen, veegt Holmes met Watsons conclusies de vloer aan en stelt: Watson, [] je bent misschien zelf niet lumineus, maar je laat een verhelderend licht schijnen. Het wordt de lezer meteen duidelijk hoe de rollen verdeeld zijn: Watson is de doener, de onderzoeker en de aangever van allerlei losse eindjes die de ietwat arrogante Holmes met zijn bovengemiddelde slimheid aan elkaar gaat knopen. Watson is ook degene met wie de lezer zich kan identificeren. Met Watson kijkt de lezer op tegen Holmes. En hij leeft met hem mee als Watson op een gegeven moment bekend dikwijls te lijden onder de despotische natuur van zijn vriend die ervan hield zn omgeving te overheersen en te overrompelen. Deze spanning tussen de hoofdpersonen, die onmiskenbaar al jaren lang vrienden zijn, geeft een extra dimensie aan dit toch al meesterlijke en duistere, zelfs wat horrorachtige, misdaadverhaal uit 1902.
De vallei der verschrikking, een dubbele verrassing
In De vallei der verschrikking krijgt de lezer twee spannende verhalen voor één prijs. Als de politie het na de moord op kasteelheer Douglas niet meer ziet zitten, roepen zij de hulp in van Holmes en Watson. Een ieder die tijdens de moord in het kasteel aanwezig was, is verdacht, maar kan het volgens de getuigenverklaringen onmogelijk gedaan hebben. Sherlock Holmes weet het natuurlijk beter en komt tot een verrassende conclusie. De moord blijkt te zijn gepleegd naar aanleiding van bijzondere gebeurtenissen in een Amerikaans mijnwerkersstadje. Deze gebeurtenissen worden verteld in het tweede deel van het boek en vormen het spannende verhaal over de jonge McMurdo die lid wordt van een criminele groep vrijmetselaars (een broederschap van gelijkgestemden). Ook dit deel kent een uiterst verrassend slot.
De kracht van de verhalen over Holmes en Watson schuilt in het prachtige, deftige en treffende taalgebruik in combinatie met een tegenwoordig vrijwel niet meer voorkomende vertelvorm. Watson is degene die vertelt over de complexe zaken waarvoor Holmes hulp ingeroepen wordt. Het zijn met recht klassiekers, die iedere liefhebber van spannende detectives niet alleen moet, maar ook wil hebben gelezen. De boeken van Sir Arthur Conan Doyle zijn in de loop van de jaren door meerdere uitgevers in meerdere vertalingen op de markt gebracht. Het is aan u om te bepalen welke versie uw voorkeur heeft. De complete avonturen van Sherlock Holmes zijn nu in een moderne vertaling te vinden bij uw explosieve drogist.