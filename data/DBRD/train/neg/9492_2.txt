Hoofdrolspeler in De Koninklijke Konijnen van Londen van Santa en Simon Sebag Montefiore is Shylo, een zwak en schriel konijntje, dat een ooglapje draagt om een loensend oog te bedekken. Tussen zijn stoere broers en zussen valt hij nogal uit de toon, want dat zijn allemaal grote, gezonde konijnen. Shylo is dan misschien niet sterk, maar wel slim en nieuwsgierig. Hij gaat graag op bezoek bij het oude konijn Horatio. Horatio mist zijn linkerachterpoot en een half oor. Hij is oud, maar dat is nog niet het ergste. Het is door de leiders van de konijnenburcht verboden om bij Horatio op bezoek te gaan, want hij behoort tot een ander ras.

Toch geen konijnenpastei
In het geheim gaat Shylo bij Horatio op bezoek, want Horatio kan prachtig vertellen over de geschiedenis van de konijnen. Hij vertelt over de Koninklijke Konijnen van Londen. Lang geleden besloot Koning Arthur dat het lievelingsgerecht van de Britten konijnenpastei moest zijn. Maar zijn neefje Mordred is dol op konijnen en weet Arthur tegen te houden. Als dank hebben de konijnen toen een eed gezworen om de koninklijke familie te beschermen. De konijnen die deze taak op zich hebben genomen, noemen zich de Koninklijke Konijnen van Londen. Ze hebben een burcht gebouwd onder Buckingham Palace en houden zo de royals in de gaten.

Lees verder op mijn website