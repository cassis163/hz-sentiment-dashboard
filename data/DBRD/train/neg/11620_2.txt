Aangespoord door de goede recensies heb ik dit boek aangeschaft en gelezen. Het viel mij eerlijk gezegd een beetje tegen.
Literaire thriller staat er op de kaft. Nou helaas, het boek is noch literair noch een thiller; het is de beschrijving van een politieonderzoek naar een moord op een 70-jarige man ergens in IJsland. Beetje in de stijl van Henning Mankell. Houd daarom rekening met gekke skandinavische letters en gekke IJslandse namen die moeilijk beklijven. Geen spanning, geen onverwachte plotwendingen of dreigend gevaar. Gewoon een plat politieonderzoek met weinig psychologische diepgang en platte karakters. Onwaarschijnlijke sporen over gebeurtenissen van 40 jaar geleden worden gevolgd maar leiden uiteraard wel tot de juiste verdachte. Gelukkig zijn het korte hoofdstukken en is het boek slechts 225 pagina's lang. Dat is nog net vol te houden.