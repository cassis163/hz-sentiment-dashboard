Alles in de wind is de voorloper van het boek Iene Miene Mutte. Nadat ik de hele reeks met tot dan toe uitgebrachte boeken van MJ Arlidge heb gelezen kom ik dit boekje tegen. Mijn verwachtingen zijn hoog. Dit doordat ik de boeken van hem heb verslonden en totaal verslaafd ben geraakt aan zijn manier van schrijven en de spanning van de boeken.

Helaas kom ik dit keer bedrogen uit. Het is een kort boekje (rond de 50 blz) waarin je de geschiedenis van Helen Grace te lezen krijgt. Echter is het wat mij betreft een voorspelbaar verhaal en had dit ook als inleiding van Iene Miene Mutte gebruikt kunnen worden. De manier van schrijven maakt dat je het boekje met een uurtje uit hebt en iets meer weet over de hoofdpersoon van zijn serie. Een kleine aanrader voor de mensen die net als ik verslaafd zijn aan de serie, maar verwacht er niet te veel van.