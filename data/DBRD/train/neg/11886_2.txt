Clare en Aidan gaan komend jaar allebei studeren. Dit is al spannend genoeg, maar wat gaat er nou met hen gebeuren nu ze uren rijden van elkaar verwijdert zullen zijn. Ze hebben al twee jaar lang een relatie en ze hebben nu 12 uur om hier een punt achter te zetten voor ze allebei vertrekken. Clare is een behoorlijke controlfreak en heeft de hele nacht al uitgestippeld, het loopt echter niet zoals ze had gehoopt. Terwijl ze Aidan probeert duidelijk te maken waarom ze de relatie moeten eindigen, gaat ze het zelf steeds moeilijker vinden.

Gelukkig is het maar een dun boek, anders zou ik het zeker niet uitgelezen hebben. Clare is geen prettig personage en door hun besluiteloosheid wordt het boek nogal langdradig. De momenten die spannend hadden moeten zijn, waren niet erg overtuigend en uitzonderlijk saai. Ik moet toegeven dat dit niet echt mijn genre is, maar ik had toch wel beter verwacht.

Doordat ik niet veel boeiends aan dit boek vond, maar het wel vlot las heb ik besloten om het maar twee sterren te geven.

Voor mensen die van dit romantische genre houden raad ik aan:
Aan alle jongens van wie ik hield-Jenny Han
Let it snow-John Green
Lobster-Tom Ellen