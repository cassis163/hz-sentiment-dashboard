Eve Duncan is al jaren op zoek naar haar dochter Bonnie. Waarschijnlijk is zij vermoord en ligt haar lichaam ergens verstopt. Eve krijgt een tip over een kindermoordenaar die Bonnie zou hebben vermoord. Samen met haar partner gaat ze achter deze man aan. Is dit werkelijk de man die Bonnie heeft vermoord en weet waar ze is? Of is dit opnieuw een zeepbel die hard uit elkaar knapt?
Johansen heeft een serie met boeken geschreven met Eve Duncan als hoofdpersonage. In alle boeken is ze op zoek naar haar verdwenen dochter Bonnie. Ook dit boek leest weer makkelijk weg. Het boek is niet moeilijk geschreven en de hoofdstukken zijn niet extreem lang. Tuurlijk, de hoofdpersonen zijn leuke mensen die ik graag volg. Ik wacht alleen wel op het boek waarin Bonnie eindelijk wordt gevonden. Misschien het volgende boek? Veel langer moet het ook niet duren, het wordt wat ongeloofwaardig. Ik heb zo goed als alle boeken van Johansen gelezen, maar voor mensen die dit boek als eerste lezen is het waarschijnlijk geen leuk boek. Er wordt veel teruggekeken en verwezen naar voorgaande boeken.