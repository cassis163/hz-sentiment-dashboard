Flaptekst :
Wanneer de zestienjarige Joop van Ravenzwaai met haar zusje naar Parijs gaat, ontdekt ze al snel dat niets is wat het lijkt. Ze maakt kennis met haar onbekende grootvader en leert dat haar zusje bepaald geen held is. Het meest verwarrend voor haar is een belangrijke ontdekking over zichzelf. Veel tijd om aan alles te wennen is er niet, want haar oma krijgt een ongeluk en Joop moet op het bedrijf passen.
Je maakt kennis met Joop, een meisje dus…Ze woont in een bijzonder gezin . Je komt hier in het begin van het verhaal achter maar je hebt het idee dat je informatie mist. Dat klopt, het boek is het derde deel van serie, maar het is kennelijk als stand-alone uitgegeven. Dat is jammer want in het begin weet je echt niet waar het allemaal over gaat. Haar zus kent ze blijkbaar ook nog niet zo lang.. Ze gaan naar Parijs om hun opa te ontmoeten die ze nog nooit gezien hebben. In Parijs leert Joop haar zus beter kennen en vooral zichzelf… Ze weet zich geen raad met deze nieuwe ervaring. Als ze weer is, krijgt haar oma een ongeluk en moet Joop de boel op het bedrijf draaiende houden, aangezien de rest van de familie andere dingen te doen heeft.
Het karakter van Joop wordt niet uitgebreid beschreven maar je kan je wel in haar verplaatsen. Ze is nog geen 16, dat merk je aan het verhaal. Veel dingen zijn nieuw voor haar, ze lijkt een doorsnee meisje maar is zoals de titel zegt altijd anders.
De overige personen worden ook allemaal oppervlakkig beschreven. Je krijgt niet echt een band met een van hen.
Het verhaal begint goed maar na het eerste hoofdstuk is het een doorsnee chicklit met liefdesperikelen en puberende scholieren. Niet een genre dat ik graag lees. Het is geschreven voor 15 jaar en ouder, die vinden dit soort verhalen misschien wel leuk maar ik niet. Te voorspelbaar, te weinig actie en spanning en nogal verwarrend.
De taal is simpel en van deze tijd. Het onderwerp is wel actueel maar niet origineel.
Het eind is precies zoals ik had gedacht, voorspelbaar dus.
2,5 sterren