William Wilton is opgevoed met de wetenschap dat hij als enige wettige erfgenaam een enorm landgoed en fortuin zal erven van zijn vader George. Een vader die hij sinds de scheiding niet meer heeft gezien en opgevoed door zijn moeder die er alles aan doet om hem aan zich te binden opdat zij kan meedelen in de erfenis.
Ondanks de eeuwenoude regels met betrekking tot het erven van dit landgoed en de titel blijkt George na zijn dood toch over zijn graf heen te regeren en komen William en zijn moeder voor een onaangename verrassing te staan.

Het testament is een een gemakkelijk lezend boek met veel dialoog. De korte hoofdstukken zijn voorzien van data en tijdsaanduiding. Het geheel speelt zich af in een tijdsbestek van drie maanden.

Een oppervlakkig verhaal, met een aardige plot, vol met Engelse tradities, met personages waaraan men zich verschrikkelijk kan ergeren en die zich ongeloofwaardig snel ontwikkelen.
Een familieroman met een vleugje spanning vergelijkbaar met de bouquetreeks.