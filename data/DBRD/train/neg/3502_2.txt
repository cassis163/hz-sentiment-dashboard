Met Dubbelmoord heeft Mark Billingham zijn tweede thriller afgeleverd met Tom Thorne in de hoofdrol. Thorne, de ietwat nukkige inspecteur bij Ernstige Delicten en zit opgescheept met twee seriemoordenaars die ook nog eens hetzelfde tijdstip uitkiezen voor hun daden. En alsof dat al niet lastig genoeg is, wordt Thorne ook nog eens geconfronteerd met een snuivende collega, een dementerende vader en weer de nodige aanvaringen met zijn meerderen.

Het is Billingham niet gelukt om van deze opeenstapeling van losje eindjes een compleet verhaal te maken. Waar hij in zijn debuutthriller Slaapdood nog kon terugvallen op een verrassend plot, daar mist Dubbelmoord toch wel een en ander. Billingham is hier en daar slecht te volgen, maar is bij tijd en wijlen erg geestig. Dat dan weer wel.

Het is te hopen dat hij in de derde Thorne, en die komt dat heeft Billingham ons reeds verzekerd, de losse eindjes iets beter aan elkaar kan knopen.