In Simon vs. de verwachtingen van de rest van de wereld heeft Leah Burke ook een rol; beste vriendin van Simon Spier. Desondanks is het mogelijk dit boek los te lezen.

Leah Burke zit in het laatste jaar van de middelbare school. Ze worstelt met verschillende dingen: haar vriendengroep begint uit elkaar te vallen, ze is biseksueel en durft dat niet te vertellen, ze maakt middelmatige tekeningen (vindt ze zelf) en ze is hopeloos verliefd op een goede vriendin die hetero is. Naast al deze problemen moet ze zich ook klaarmaken voor prom en voorbereiden op de universiteit.

Het boek heeft 309 pagina's en er gebeurt helemaal niets. Er zit op geen enkel moment spanning het verhaal. Leah is een vermoeiend personage dat heel veel zeurt. Het is knap dat ze haar gevoelens zo goed kan beschrijven, maar ze maakt geen ontwikkeling door. De struggles die ze heeft, horen niet bij haar leeftijd. Ze moet een bh kopen voor prom en doet daar heel erg moeilijk over. Het einde was ook heel voorspelbaar. Misschien is het wel een aanrader voor jongere lezers.