Net niet.
Ik las De au pair, het onlangs verschenen debuut van Maartje Fleur.

Caroline, die haar oude leventje achter zich laat, gaat samenwonen met Arthur, waarin ze de man van haar dromen denkt te hebben gevonden. Een vermiste au pair, wiens lichaam later levenloos wordt aangetroffen, en Arthur wordt verdacht van moord. Ineens lijkt Caroline's leventje te veranderen in een ware nachtmerrie en is niets meer wat het lijkt.

Met veel plezier begon ik in dit boek te lezen. Een boek waarvan je in eerste instantie zou denken, afgaande op de cover, dat het zich in de zomer afspeelt, dit is echter niet het geval, want het speelt zich af in de herfst en winter, dus de cover vind ik niet echt goed gekozen. Ook de karakters komen bij mij allemaal vrij kil, koel en niet overtuigend over.

Maartje schrijft wel met een vlotte pen, maar vaak had ik momenten van of ik het allemaal al eens eerder gelezen had en mistte ook zeker de nodige spanning, die op het einde nog enigszins goed wordt gemaakt. Er zaten ook wat dingen in het boek die mij irriteerden, zoals de Spaanse zinnen, die wat mij betreft achterwege gelaten hadden mogen worden en de vaak gebruikte verklein-woordjes. Ik denk dat het boek meer een vrouwelijk dan mannelijk publiek aan zal spreken. Voor mij had het boek het allemaal net niet.