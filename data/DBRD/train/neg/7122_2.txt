Door de vele goede quoteringen had ik hoge verwachtingen van dit boek. Uiteindelijk zijn deze hoge verwachtingen niet helemaal ingevuld.

Vooral de schrijfstijl van Dittrich kan me niet bekoren. De elkaar vlot opvolgende gebeurtenissen worden heel uitgebreid beschreven, soms valt de auteur zelfs in herhaling. Echt boeiende dialogen zijn echter onbestaande.

De aangehaalde thema's als de verrechtsing van de maatschappij en de toegenomen vijandigheid tegen vluchtelingen blijven natuurlijk nog steeds razend actueel. Helaas worden deze thema's nogal vulgariserend behandeld. Heel wat andere thrillers scoren op dit vlak heel wat beter.

W.O.L.F. leest vlot weg, maar heeft echt te weinig diepgang om de hoge quoteringen te rechtvaardigen.