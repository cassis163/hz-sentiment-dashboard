Ik wil dit boek heel graag goed vinden, maar helaas kan ik er maar twee duimpjes voor geven. Omdat ik volgend schooljaar een kindje met het syndroom van Down in de klas krijg, probeer ik het één en ander te lezen om me voor te bereiden. Zo ook dit boek. Ik vond het ook werkelijk interessant om te lezen wat voor invloed Caoimhe (wat je wonderlijk genoeg als Kieva uit moet spreken, wat ik werkelijk niet snap) op het gezinsleven heeft. Maar toch... Kathy komt wel heel erg 'vol' van zichzelf over. In haar eentje zal ze wel even de hele wereld veranderen. Ik vond alle vergelijkingen die ze maakte echt te ver gaan. Bovendien valt ze ongelooflijk vaak in herhaling. Schrijftechnisch gezien vond ik het ook niet zo'n hoogstandje.
Maar goed, ik heb natuurlijk niets gelijkwaardigs meegemaakt, dus misschien is dit boek wel veel beter te lezen voor ouders van een kind met Down.