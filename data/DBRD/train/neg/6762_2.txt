Mogelijk bevat deze recensie spoilers, dus dat wil ik op voorhand aankondigen voor de mensen die dit boek nog niet gelezen hebben.

In ja kun je krijgen volgen we Anne de Bree. Advocate met een overvolle agenda die af en toe te laat komt. Dit veranderd op slag wanneer haar baas zegt dat ze genomineerd is om de nieuwe Partner te worden bij JVJ. Anne verschijnt als eerst, gaat als laatst en wringt zich in allerlei bochten om de promotie te krijgen. Wanneer haar beste vriendin vraagt of ze haar boek uit mag geven onder Anne's naam is ze eerst sceptisch, maar denkt dan dat het geen kwaad kan en stemt toe. Het boek slaat in als een bom en Anne's overvolle agenda stroomt nu over waardoor ze langzaam de regie over haar leven verliest. Maar hoe draai je een chaos terug waar je geen controle meer over hebt?

In de eerste instantie is het boek vlot geschreven, het leest makkelijk weg en is dus een prima boekje voor tussendoor. Er mist wel wat humor. Het had allemaal wat leuker gekund. De hoofdpersoon is niet sympathiek en ik mocht haar niet, dat vind ik jammer in een boek. Anne is egocentrisch. Ze vaart haar eigen koers en mensen die het beste met haar voor hebben worden afgepoeierd als haar hoofd er niet naar staat, dit was een irritante eigenschap. Ze komt een wildvreemde man tegen die ze 1x in de kroeg zag en daarna 1x een vlotte wip mee maakte en die werd bestempeld als 'de liefde van haar leven'. Vervolgens komt ze er bedrogen uit. Dan ontmoet ze de volgende en krijgt bij de eerste ontmoeting al de gedachte dat ze 'de rest van haar leven wel met hem wil dineren' dat vind ik bijzonder oppervlakkig en vergezocht! Laat staan dat ze uiteindelijk op het laatst van het ene op het andere moment met een wildvreemde wil gaan samenwonen, ja sorry, maar dan verliest het boek zijn totale geloofwaardigheid. Haar 'beste vriendin' vraagt haar als pseudoniem te fungeren en de reden daarachter sloeg ronduit nergens op. Uiteindelijk blijkt zij Anne's toekomstkansen te dwarsbomen en gaat hier gewoon onverstoord mee door, wat voor 'beste' vriendin ben je dan?

Al met al vond ik dit boek gewoon jammer. Er zitten nog veel meer zwakheden in maar ik ga ze niet allemaal benoemen. Het boek is leuk voor ff tussendoor maar het is rommelig en geen hoogstandje.