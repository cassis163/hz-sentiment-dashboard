Het uitgangspunt van Vox van Christina Dalcher is ijzersterk. Wat als je bijna niet spreken mag?
In het Amerika van Christina Dalcher is de Pure Movement beweging aan de macht gekomen en het regime heeft het aantal woorden die een vrouw mag spreken vastgesteld op 100 woorden per dag. Dit wordt gecontroleerd door een counter, die bij elke vrouw om de arm is aangebracht.
In het eerste deel laat Dalcher zien wat dit met een vrouw en de samenleving doet en in het eerste deel wordt dit op een overtuigende en beklemmende manier gebracht.
Helaas kan Dalcher het verhaal niet staande houden en het tweede deel van het verhaal ontwikkelt zich tot een scenario van een actiefilm, wat het boek niet ten goede komt.
De onderliggende thema’s als het belang van spreken en de onderdrukking van de vrouw bieden zoveel perspectief, maar deze thema’s komen amper tot hun recht.
Positief is de fijne schrijfstijl van de schrijfster. Je wordt op een prettige manier door het boek geleid.