Van Ambo/Anthos kreeg ik de gelegenheid om voor de officiÃ«le verschijningsdatum het boek achter gesloten deuren van BA Paris te lezen. Er is een hoop werk gemaakt van de promotie voor dit boek. Een brief met een noodkreet van de hoofdpersoon en een deurhanger om op te hangen om niet gestoord te worden tijdens het lezen. Dit alles maakt wel nieuwsgierig.

Het verhaal gaat over Grace die een perfect lijkend huwelijk heeft met Jack, een knappe, succesvolle advocaat. Grace is erg begaan met haar zusje Millie, die het syndroom van Down heeft, en waarvoor zij ook zorgt. Zij munt uit in koken, handwerken en is de perfecte gastvrouw en echtgenote. Een vrouw waar menig andere vrouw jaloers op is. Jack lijkt de perfecte echtgenoot die alles voor zijn vrouw over heeft en zeer gewaardeerd wordt in zijn werk-en vriendenkring. Maar niets is wat het lijkt.

Het boek is verdeeld in hoofdstukken die aangeduid worden met "heden" en "verleden". Als lezer maak je kennis met de hoofdpersonen. In het verleden wordt verteld hoe Grace en Jack elkaar ontmoet hebben en hoe de relatie zich ontwikkelt. In het heden lees je hoe de relatie nu is tussen de twee en familie en vrienden. Voor mensen die van psychologische thrillers houden is dit een aanrader. Het verhaal leest vlot. Doordat het verleden ook verteld wordt krijg je ook wel kijk op wat er in het heden gaat gebeuren.

Het duurde lang voordat het verhaal mij echt kon boeien en daarom krijgt het van mij 2 sterren.