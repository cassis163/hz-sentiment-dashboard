Mijn eerste boek van deze auteur en ik weet echt niet wat ik er van moet denken! Het verhaal is spannend maar is zo ongeloofwaardig dat ik in het begin echt moeite moest doen om verder te lezen. Gaandeweg kom je dan toch in de ban van het verhaal en komt de spanning boven. Ik moest zelfs een paar keer aan de boeken van Stephen King denken.
Nanopartikels die de macht over de mensen overnemen doen uiteraard aan sciencefiction denken maar Crichton brengt het min of meer aannemelijk. Tenmiste, de stukken technische uitleg die ik begrepen heb. Soms komen er wel heel erg ingewikkelde zinnen en verklaringen boven. Als bewijs 1 zin uit het boek: "Er zijn beperkingscoëfficiënten voor deterministische algoritmen bij globale intervaloptimalisatie"... wie dit begrijpt zit goed met dit boek.