Ik mocht dit ebook lezen voor Hebban en begon enthousiast. Ik had het boek in de boekhandel zien liggen en was onder de indruk van de minimalistische kaft. Ook de informatie over de inhoud van het boek sprak me aan.
Helaas boeide het boek me niet en moest ik zelfs een keer opnieuw beginnen omdat ik geen idee had waar het over ging.

Het boek gaat over de Amerikaanse journalist Fields die de opdracht krijgt om naar het plaatsje Voorhorst te reizen om daar de schrijfster Iris Kouwenaar te interviewen. Iris heeft het een bestseller geschreven met het boek Antidote maar daarna is er weinig meer uitgekomen. Wat is de reden van haar writersblock?
Hij treft Iris aan in een oud huis, samen met haar vriendin Kay. Kay zorgt met bijzonder fanatisme voor Iris en laat Fields dan ook niet toe bij Iris. Uiteindelijk weet hij het huis binnen te komen en verstopt hij zich in de kast. Vanuit de kast observeert hij de vreemde relatie tussen Iris en Kay en maakt hij uiteindelijk ook contact met Iris.

Ik vond het een bijzonder boek. Het verhaal boeide me niet maar ik heb het wel uitgelezen omdat ik wilde weten hoe het af zou lopen. Nu een week later merk ik dat het verhaal me niet bijgebleven is maar is weggevaagd. Dus niet alleen vergeten meisjes maar ook een vergeten boek.