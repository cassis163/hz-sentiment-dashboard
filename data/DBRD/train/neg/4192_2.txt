Een paar jaar geleden mocht ik genieten van het schitterende "Het perkament van Montecassino" dat je meesleept door de Middeleeuwen. Mijn verwachtingen van deze historische thriller waren dan ook hoog gespannen.
De spanning is helaas ver te zoeken, en ik had eerder het gevoel dat ik een historische roman las. Door de laatste 200 bladzijden heb ik me moeten zwoegen, maar gelukkig werd het einde (met de zoektocht naar de boeken) weer iets beter.
Historische feiten die aan bod komen zijn o.a. de inquisitie, en de onderdrukking van de mensen/boeren. Ook enkele bekende figuren zoals Erasmus, Nostradamus en Faust passeren de revue en krijgen een rol in in dit verhaal. Als je achteraan de feiten leest, blijkt dat het merendeel van de personages echt geleefd heeft.
Als ik zie naar hoe schitterend "Het perkament van Montecassino" was, dan had hier toch veel meer in gezeten...