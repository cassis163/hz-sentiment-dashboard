Na de achterflap van het boek gelezen te hebben, was ik er helemaal klaar voor om een spannende spionage thriller te gaan lezen. Maar dat was toch even anders.

Het boek begint spannend, met een terroristische aanslag in Londen die spion GabriÃ«l Allon probeert te voorkomen. Een opmaak voor een spannend verhaal, zou je denken. Het boek is echter bij vlagen soms erg saai. Op sommige momenten denk je nu gaat het gebeuren, maar dan maakt het verhaal een andere wending en komt er daarna een opsomming van feiten en gebeurtenissen. In de finale wordt het weliswaar iets spannender, maar dit is maar van korte duur.

Dit boek was dus niet echt mijn smaak, ik houd toch van iets meer spanning en actie. De schrijfstijl van Daniel Silva is ook niet helemaal mijn ding. Een conversatie werd vaak afgekapt, waarna er in een volgend hoofdstuk werd verteld wat er gebeurt was. Hierdoor werd de spanning naar mijn mening volledig weggenomen.

Tijdens het lezen had ik vaak de neiging om het boek weg te leggen en aan een ander boek te beginnen. Maar dan was daar weer mijn nieuwsgierigheid, die toch graag wilde weten hoe het boek afliep.