Dit boek gelezen als uitdaging bij een leesclub. Ik ben blij dat ik hem uit heb en weer een boek kan gaan lezen wat mij meer aanspreekt. Zo af en toe lees ik wel eens een chicklit (Kinsella of van Gastel) dus ik ken het genre maar deze vond ik echt heel slecht. Heel langdradig, op een kinderachtige manier geschreven, voorspelbaar (als je de achterflap leest weet je precies hoe het boek zal gaan) en nergens iets van verrassing of iets spannends. Het kabbelt maar voort en er gebeurt erg weinig. Ik vond het ook niet romantisch, evenmin moest ik ergens om glimlachen, laat staan hardop lachen. Toch wel een vereiste voor een chicklit vind ik dat er grappige stukjes in zitten.
Ik vind dat er veel doelloze stukjes in zitten zoals de telefoongesprekken met haar moeder die nergens over gaan. EÃ©n keer is voldoende om te illustreren hoe zo een gesprek verloopt maar niet iedere keer weer. Er is een keer dat ze wordt gebeld en dan krijg je het volgende stukje voorgeschoteld:

"Agnes ging op de stoel in de gang zitten. Die hoorde daar niet te staan maar ze had hem die ochtend gebruikt om iets uit de kast te pakken en had hem daarna niet teruggezet in de keuken, waar hij hoorde."

Het was voldoende geweest als het bij die eerste zin was gebleven, al wat er achteraan komt is overbodige informatie en daar staat het boek dus vol mee. Op een gegeven moment ben ik hele stukken gaan overslaan om er maar zo snel mogelijk doorheen te zijn. Conclusie: deze auteur is niets voor mij, ik kan het niet hoger waarderen dan een anderhalf en omdat dat hier niet kan geef ik het een ster.