Na het lezen van de inleiding, was ik volledig overtuigd over de voordelen van deze meditatievorm. Het is gemakkelijk, heeft positieve effecten op lichaam en geest en neemt niet veel tijd in beslag. In het hele boek worden heel wat studies aangehaald die al deze positieve effecten onderzocht hebben, wat een hoge geloofwaardigheid geeft. Het pleidooi van Bob Roth is zeker overtuigend!

Bob Roth vertelt in het boek ook op een aangename manier over de meditatie. Hij heeft heel wat verhalen te vertellen en heel wat mensen ontmoet, waardoor hij de ervaring heeft om leuke ervaringen te delen met de lezers. Bob Roth is een interessante man! Het is heel leuk dat er in het boek ook plaats is voor zijn eigen verhaal.

Toch vond ik niet alles even positief aan dit boek, al kan dat ook aan mezelf liggen. Zo had ik verwacht dat we enkele technieken aangeleerd zouden krijgen, maar dat is helemaal niet het geval. De sticker 'in 20 min. ontstrest' gaven me in elk geval die indruk. Het boek verwijst je door naar gespecialiseerde centra waar je lessen kan volgen, omdat deze meditatietechniek enkel aangeleerd kan worden door een leraar. Dat begrijp ik natuurlijk, maar er is dan toch wel sprake van 'false advertising' als je je boek op die manier aanprijst zonder de lezers technieken aan te leren. Jammer!

Kort samengevat: De kracht van transcendente meditatie is een erg interessant boek, wetenschappelijk onderbouwd, dat je als lezer helemaal overtuigd van de voordelen van deze meditatievorm! Wel had er duidelijker op het boek mogen staan dat je deze mediatievorm niet zal leren in het boek, want dat wekt onjuiste verwachtingen bij de lezer.