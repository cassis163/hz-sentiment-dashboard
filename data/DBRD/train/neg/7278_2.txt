Op zich is 'Blijf Rustig' een vermakelijk boek, met een leuke insteek, maar ik ben geen fan van de uitwerking. De personages vind ik niet zo leuk en het verhaal is regelmatig best ongeloofwaardig. Alle punten komen wel héél onhandig samen en de reacties van verschillende personages vind ik ook niet heel geloofwaardig (je kinderen zijn al tijden vermist, maar je gaat toch even sporten...).

Ook worden er gekke, onnodige dingen aan het verhaal toegevoegd, die verder totaal geen nut hebben voor het verhaal. Zoals een klein konijntje. Nu ben ik - als konijnenliefhebber - altijd voor het toevoegen van een konijn, maar dit konijn had geen nut in het verhaal en bleef wel bijzonder lang overleven zonder eten en drinken (konijnen kunnen maar héél kort zonder eten en drinken). Daarbij werden er ook dingen weggelaten, zodat je soms zelf maar moest aannemen dat iemand overleden was.

Ik denk dat er zeker mensen zijn die wel fan zijn van dit boek, maar ik ben het helaas niet. Jammer!