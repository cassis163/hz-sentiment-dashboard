Govert Derix is een limburgse schrijver/filosoof, die met Sterrenmoord zijn eerste " spannende " boek schrijft.
Op een dag blijkt na zonsondergang de hemel donker te blijven, geen ster te zien en ook de maan is verdwenen. De koninklijke astronoom Barnaby Emporor krijgt de taak om uit te vinden waar de sterren zijn gebleven. Het verdwijnen van de sterren zorgt voor een reeks van vreselijke gebeurtenissen over de hele wereld. Een groot deel van de mens blijkt hysterisch en zeer agressief te reageren, terwijl een ander deel het verdwijnen van de sterren gelaten ondergaat. Er worden vreemde zelfmoorden gepleegd en tegelijkertijd slaan groepen mensen aan het moorden.

Wanneer je de tekst en reviews op de achterflap en op de eerste bladzijde leest verwacht je een supersnel en razend spannend boek, maar helaas.... ik kan deze mening niet delen. De hoofdstukken tellen van 99 terug naar 1 en hebben zeer vreemde titels. Ik denk sterrennamen, maar zelfs na het lezen van het boek ben ik er niet achter wat de betekenis is of wat het nut is en wat ermee toegevoegd wordt aan het verhaal.
Het boek leest niet lekker, er gebeurt van alles over de hele wereld , maar niets wordt goed uitgewerkt. Soms lijkt het erop of de schrijver dacht: kom laten we die of die ook maar vermoorden dat staat wel leuk, maar daar blijft het dan bij. Ook de verwijzingen naar de historie worden niet uitgewerkt.
Kortom wat een orgineel verhaal had kunnen zijn hangt voor mij als los zand aan elkaar.

Sterrenmoord kan ik niet plaatsen als zijnde een spannend boek enkel omdat er mensen in dood gaan. Voor mij is dat geen reden om het een spannend boek te noemen. Filosofisch kan ik het ook niet echt noemen, daar is het veel te slecht voor uitgewerkt. Ik begrijp zeker wel waar de schrijver naar toe wou, maar hij is toch echt verdwaald. Als fervent lezer lees ik ongeveer 60% literaire thrillers en voor 40% ander genre literatuur dus het is niet zo dat ik vast zit in een genre. Maar Sterrenmoord was het hem niet