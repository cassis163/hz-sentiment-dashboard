De cover van het boek is heel mooi gekozen. Het sprookje dat in het boek verwerkt is tussen de hoofdstukken brengen belangrijke levenslessen voor en karaktertrekken van Helena naar boven. Het boek is vlot geschreven en te lezen. Het verhaal gaat over Helena wiens moeder 14 jaar geleden ontvoerd werd en nog altijd vermist is. Zij verblijft in het moeras en krijgt samen met haar ontvoerder een dochter. Haar vader aanbidt zij en haar moeder vindt zij te meegaand. Doch gaandeweg leert zij dat haar vader een wrede, brute en gewelddadig persoon is en dat haar moeder mishandeld wordt. Naar aanleiding van een kleine gebeurtenis wordt haar moeder voor haar ogen bijna verdronken door haar vader. Dank zij haar vader kent zij het moeras van binnen en van buiten. Door de survival tochten en het leren jagen leert zij hoe zij kan overleven en spoorzoeken in het moeras. Zij moet ook helpen met haar moeder en daardoor zal zij later in haar bestaan kunnen voorzien. Op een dag komt toevallig een vriend langs met een sneeuwmobiel. De ideale kans om te ontsnappen maar de vader komt te vroeg thuis. De gast wordt gefolterd en gemarteld toch kunnen zij ontsnappen. Toch wordt dit een ontsnappingskans en leidt deze tot de arrestatie van de gewelddadige man. Na 13 jaren van gevangenschap kan hij ontsnappen en keert hij terug om zijn werk af te maken.
Maar Helena heeft alles in het werk gesteld opdat hij haar niet zo vinden. Zij heeft haar naam veranderd en heeft een gezin gesticht. Maar ook heeft hij inspanning gedaan om haar op te sporen. Een grote zoekactie ontstaat maar Helena laat het lot niet beslissen. Zij heeft een gezin en zij zal het verdedigen met hand en tand. De jager van vroeger wordt nu de prooi...
Het boek mist de spanning die ik verwachte. Het eerste deel van het boek is eerder saai en het beetje spanning die erin naar voorkomt begint pas met de jacht op zijn dochter. De schrijfstijl vindt ik nochtans goed maar dit is zeker geen pageturner.