Flair geeft aan dat het een ijzersterke thriller is die tot de laatste pagina spannend blijft, Yes heeft het over een hoogstaand politiedrama en Esta noemt het boek een krachtige thriller. Als je van deze reacties uitgaat moet het boek wel erg bijzonder zijn.

Maar dat bijzondere valt toch wel heel erg tegen. Spanning heeft het boek niet, uitgezonderd een enkele frase op de laatste paar pagina's. Een politiedrama? De politie komt in het boek niet voor. Thriller dan? Nee, want in een thiller moet sprake zijn van een spanning. Die in dit boek dus ontbreekt.

Wat is het boek dan wel? Tja, eigenlijk meer een 'chicklit' waarin het vooral draait om het leven van Krissie Donald. Omdat ze, door haar werk, te maken krijgt met criminelen zal de reden zijn dat het boek het predikaat 'thriller' heeft gekregen. Maar ik denk dat je het beter kunt betitelen als een soort roman.

Natuurlijk is het niet alleen kommer en kwel met dit boek. De hoofdpersoon is sympathiek waardoor je geen hekel aan haar kunt krijgen. Verder zit het boek niet ingewikkeld in elkaar waardoor het vlot leest. Maar als geheel is het niet wat ik er van had verwacht.