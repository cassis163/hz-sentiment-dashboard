Het verhaal gaat over Nora en haar gezin nadat haar man Maurice gestorven is in het Ierland van de jaren 60 van de vorige eeuw.
Het karakter van Nora groeit maar langzaam en het verhaal kabbelt voort. Er komt geen diepgang in en ook de hoofdpersonen komen niet echt goed uit de verf. Het boek lijkt wel een opsomming van allerlei gebeurtenissen.
De beslissingen die Nora neemt zijn niet echt onderbouwd en ook haar emoties en gedachten groeien niet of worden niet uitgelicht.
Zelf kreeg ik dan ook geen binding met Nora of met het verhaal. Ook de strijd in Ierland tussen de katholieken en protestanten in die tijd krijgt minimaal aandacht. Daar had ik zeker meer van verwacht.
Er had veel meer in dit boek had kunnen zitten gezien het tijdsbeeld en de thematiek van dit boek maar helaas heb ik het niet gevonden.
Het boek leest makkelijk en voor wie geen hooggespannen verwachtingen heeft zal het zeker een mooi boek zijn.