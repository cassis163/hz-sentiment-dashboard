De waarheid is de tweede thriller van Melanie Raabe. Haar eerste, De val, werd een groot succes. Zo groot, dat inmiddels de filmrechten zijn verkocht aan Hollywood. Kan zij met De waarheid het succes van haar debuut evenaren of zelfs overtreffen? De covertekst, “ze herkent hem niet, toch weet hij alles van haar”, geeft de opmaat naar een mysterieus verhaal.

Zeven jaar geleden verdwijnt de man van Sarah tijdens een zakenreis naar Zuid-Amerika. Niets heeft zij sindsdien van hem vernomen. Zelfs geen eis om losgeld. Net nu zij haar leven met hun zoontje Leo wil voortzetten krijgt ze bericht. Phillipp, haar man, zou nog in leven zijn. Sterker nog hij keert terug naar huis, naar haar. Als ze op de luchthaven worden herenigd, slaat de schrik haar om het hart. Deze man ziet er enigszins uit als Philipp, maar ze kent hem niet.

Alle ingrediënten voor een spannend verhaal dat met een fijn plot tot een mooi eind zou kunnen komen. De spanning loopt op. Als lezer zit je op het puntje van je stoel als Sarah de achtervolging inzet om de vreemde, die zogenaamde haar man zou zijn te ontmaskeren. Als een leeglopende band eindigt deze achtervolging. De spanning wordt opgebouwd, maar het resultaat valt tegen. En dat is het verhaal in een notendop. Bij vlagen komt de spanning goed naar voren. Vrijwel geen een keer leidt het tot een verklaring.

Het perspectief ligt bij Sarah. Zij beschrijft haar frustratie. Haar paniek. Wie is die man die beweert Phillipp te zijn? De hoofdstukken worden afgewisseld met korte intermezzo’s beschreven uit oogpunt van de vreemde, die nu als Phillipp weer is teruggekeerd naar Sarah. Dat is de hamvraag van dit boek. Wie is deze vreemde? . Het plot komt als een klap in het gezicht. Niet van bewondering omdat het zo goed in elkaar zit, maar als een teleurstelling. Na het dichtslaan van De waarheid blijf je als lezer met een bedrogen gevoel achter.