We kennen David Hewson voornamelijk als geestelijk vader van Nic Costa, de rechercheur die Rome veilig probeert te houden. In die serie komt ook herhaaldelijk de naam Teresa Lupo naar voren. Teresa werkt als forensisch patholoog en is getrouwd met Gianni Peroni, een collega van Nic Costa.
In Dans van de doden mag Teresa noodgedwongen de hoofdrol overnemen van Nic Costa omdat hij met Peroni naar Sicilië is. Of dat nu een succes is.

Teresa gaat op verzoek van haar moeder, na een telefoontje van haar tante Sofia, naar haar woning in Venetië. Het vermoeden bestaat dat haar tante spoorloos is verdwenen. Dat vermoeden neemt grotere vormen aan en Teresa voelt zich geroepen om haar functie in Rome te laten voor wat het is en op zoek te gaan naar haar tante.

In Dans van de doden wordt Costa node gemist. Met Teresa lukt het Hewson niet om een sterke en spannende plot op te zitten. Veel historische informatie doorkruisen het verhaal wat volgens de cover toch als thriller over de toonbank moet gaan maar dat nauwelijks is.
Er vallen wel slachtoffers maar de historie overheerst teveel en maakt het verhaal wel interessant maar tegelijk ook sloom.
Dus als thriller niet geslaagd en ik mag hopen dat Costa zijn opdracht in Sicilië inmiddels heeft afgerond.

Eindoordeel: 2 sterren

Spanning: 2 ster
Plot: 3 sterren
Leesplezier: 2 sterren
Schrijfstijl: 3 sterren
Originaliteit: 2 sterren
Psychologie: 2 ster