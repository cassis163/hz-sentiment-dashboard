De achterflap belooft een verhaal over een botaniste (Alma) die de evolutie bestudeert, maar haar wereld op een andere manier leert te beschouwen dankzij een man van wie ze houdt. Een glorieuze en meeslepende roman volgens de achterflap en de recensies van NRC Handelsblad en de Volkskrant ondersteunen dat.
Het boek telt 558 paginaâ€™s. Pas op pagina 68 begint Gilbert over Alma te vertellen, maar ook dan lijkt het verhaal maar niet te willen beginnen. Telkens als ik denk het beginpunt van het verhaal te hebben ontdekt (stiefzusje, gekke vriendin, verliefdheid), blijkt dat toch niet zo te zijn. De vertelling is erg gedetailleerd en feitelijk, maar waarom de lezer dat allemaal moet weten, wordt niet duidelijk. Op pagina 200 geef ik het op. De beloofde man is nog niet in beeld en ik kan me er niet meer toe zetten om door te lezen.