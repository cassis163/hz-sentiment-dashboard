Het verhaal volgt Helena wiens moeder werd ontvoerd toen zij slechts 14 was en gevangen wordt gehouden diep in het moeras. Twee jaar later wordt Helena geboren en haar narcistische vader leert haar hoe te overleven in het moeras. Helena zet haar vader op een voetstuk maar begrijpt naarmate ze ouder wordt dat haar vader niet deugt. Op haar 12e weet ze samen met haar moeder te ontsnappen. Haar vader wordt opgesloten in de gevangenis maar weet te ontsnappen en daar begint het huidige verhaal. Helena weet dat zij degene is die haar vader kan opsporen omdat ze dat vroeger zelf van haar vader heeft geleerd. Tijdens het opsporen van haar vader krijg je een terugblik van haar verleden in het moeras.

Ik was echt geïntrigeerd door het uitgangspunt van deze roman en had verwacht om een een spannende thriller te lezen helaas is dit niet het geval. De spanning was er niet en het had ook de naam van een thriller niet mogen krijgen. Geen enkele keer werd ik gegrepen door het verhaal. In plaats daarvan leest dit boek meer als een gids over hoe te overleven in het moeras en de expliciete omschrijving hoe te jagen waren voor mij er over. Dat je moet jagen in het moeras om te kunnen overleven begrijp ik maar om daar in details op in te gaan had mijns inziens niet gehoeven.
Het is tevens jammer dat de moeder personage niet verder uitgewerkt is door de schrijfster en ook hoe het met Helena en haar moeder is gegaan nadat ze ontsnapt zijn had meer verhaal ingezeten.
maar...het boek is wel vlot geschreven en leest lekker weg (ik heb het boek in 1 dag uitgelezen) maar ik bleef op mijn honger zitten.

Zo je maar weer dat een boek zeer subjectief is, de één vindt het een fantastisch boek en een ander is er minder enthousiast over..helaas hoor ik bij die laatste groep en vind ik het boek maar 2 sterren waard.