SMITH! - Het Tie Wrap Mysterie is het eerste deel van een serie. Het boek start met een uitvoerige beschrijving van een niet nader genoemd dorp met 600 inwoners. De beschrijving is zo uitvoerig en onrealistisch dat je op een gegeven moment denkt: kom maar op met de spanning.
Dat gebeurd dan ook. Na de beschrijving volgen de moorden elkaar met een (w)rap tempo op. Zo rap dat deze beschrijving weer veel te beknopt is. Je leert de karakters niet kennen en daardoor blijven het allemaal platte figuren. Je leeft daardoor ook niet mee met wat de hoofdpersoon Harry Smith allemaal overkomt.

De ontknoping van het verhaal is ook erg jammerlijk, omdat het geen ontknoping is. Hetgeen dat verteld wordt was te verwachten en erg flauw en tevens staat er dat je deel 2 maar moet lezen als je wilt weten hoe het werkelijk zit. Bij TV-series is dat al iritant, maar bij boeken is het dodelijk. Ik zal dus nooit weten wie de nog niet opgeloste moord heeft gepleegd, want deel 2 ga ik niet lezen.