Heerlijk, een boek gewonnen met de Win & Write actie van Crimezone. Enthousiast begon ik dan ook snel in het boek te lezen.
Na enkele hoofdstukken vond ik de vele verschillende personages en bijbehorende namen behoorlijk verwarrend worden. De verhaallijn was niet zo moeilijk te volgen maar die had wel wat verder uitgewerkt mogen worden. Sommige hoofdstukken zijn op een kinderachtige manier geschreven en geven je niet het idee dat je een spannende thriller aan het lezen bent.
In het verhaal van Jasmine komt de schrijver aan het eind van het boek nog met een onthulling die mijns inziens niet echt iets toevoegt aan het verhaal. Wat Catherine betreft blijven er juist nog vragen onbeantwoord.
Zelf zal ik niet zo snel een boek van Christopher Brookmyre gaan kopen na het lezen van dit boek.