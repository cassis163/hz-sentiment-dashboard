Dit boek gaat over het kleine, maar gerenommeerde bedrijf Standard Capital dat overnames en fusies regelt. Op een dag haalt de eigenaar Ernst Dellenge een belangrijke (te grote?) opdracht binnen. De medewerkers en vooral zijn assistent Matti moeten alle zeilen bijzetten om de opdracht te kunnen afmaken.

Ik vind dat in dit boek teveel aandacht wordt besteed aan de wereld van overnames, aandelen en fusies en te weinig aan de personages. Dit is jammer omdat hierdoor het boek niet uit de verf komt. Je wordt met allerlei details bestookt die er niet toe doen en je zit je ondertussen af te vragen wat de hoofdpersonen bezielt om zo'n stresserig leven te leiden met en een baan te nemen waar je alles voor op moet geven en weinig voor terug kijgt.

Als Charles den Tex iets meer tijd in zijn personages had gestoken waardoor je ze beter zou begrijpen zou het in ieder geval een boeiender boek zijn geworden. Ook het plot is weinig verrassend en er wordt ook niet goed naartoe gewerkt. Wat de spanning betreft zeg ik dit: Als je de bouwfraude spannend vond, lees dan dit boek. Als je de bouwfraude niet spannend vond, lees dan een ander boek.