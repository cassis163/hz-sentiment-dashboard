(Let op; spoiler!!)

Bij aanschaf van het boek was ik voornamelijk geïntrigeerd door de geschiedenis van de psychiatrie. Ik zag al helemaal voor mij hoe dit verhaal zich zou ontwikkelen. Helaas, niets is minder waar. Het begin is op zich veelbelovend, maar Buck laat voor mij veel vragen open.

Het hele boek werkt toe naar één specifiek moment; daar waar de weddenschap zich ook op richt. Dit moment komt voor mijn gevoel helemaal niet, de beschreven ontknoping is een deceptie. Ook het laatste stuk gaat als een concorde; ineens zitten wij een aantal jaren later naar de hoofdpersonen te kijken. Het doel van Jori wordt niet uitgewerkt aan het einde. Zonde, echt een gemiste kans! Ik heb dit boek niet met plezier uitgelezen, en ik bleef met een ontevreden gevoel achter. Ik geef toch twee sterren omdat Buck de sfeer goed weet te vangen van een oud Parijs, en er best veel goede informatie inzit.