Het verhaal oogt aantrekkelijk en de achterflap belooft een goed, spannend verhaal. Maar dat valt wel wat tegen; het is eigenlijk niet meer dan een boeketreeksboek met een vleugje spanning. Het spanningselement valt volledig in het niet bij de romantiek en de uitgebreide trainingen met (reddings)honden. Dat is ook gelijk het meest interessante deel van het boek.
Verder is het vrij vlak en van een hoog hap-slik-weggehalte. Dat is op zich helemaal niet erg. Hierdoor is dit een ideaal vakantieboek. Maar wanneer je hoopt op een goed verhaal met een hoge spanningsboog, dan kom je toch wel bedrogen uit.