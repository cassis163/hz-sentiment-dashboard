Jesper Wung-Sung is geboren op 23 mei 1971 te Marstal in Denemarken. Hij debuteerde in 1998 met de romancollectie To ryk en een aflevering en won daarvoor de debutantprijs van Bogforum. Hij heeft 2 boeken geschreven die verfilmd zijn waarvan eentje de Blockbuster Public Prize van de Robert Award 2017 won. Hij won meerdere prijzen, dus eigenlijk best gek dat hij niet zo bekend is.
De uitbraak gaat over een school. De schooldag is bijna voorbij, wanneer drie mannen in zwarte jassen het terrein op komen met de mededeling dat voorlopig niemand naar huis mag. Eerst wachten de leraren en de leerlingen nog gelaten af, maar als er een afrastering om de school opgetrokken wordt, neemt de onrust toe. Het blijft onduidelijk waarom ze niet weg mogen. Een vliegtuigje, dat eruitziet als een enorme zwarte vogel, komt boven de school rondcirkelen. Het lijkt hen in de gaten te houden. Wat later dropt een helikopter een krat met etenswaren, drank, snoepgoed, dekens, films, dozen met medicijnen en een stapel regenjassen. Bij nader toezien blijken de regenjassen lijkenzakken te zijn... Lezen vanaf ca 15 jaar. Het boek heeft 112 pagina's. Het is uitgegeven door Clavis.
De omslagfoto hoort bij het verhaal. De enorme vogel vliegend boven mensen. Door de tekst mag één school worden opgeofferd voor miljoenen andere word ik wel nieuwsgierig en al helemaal als ik de achterkant lees. Het boek heeft korte hoofdstukken. Naar mijn mening soms veel te kort. 1 alinea. Ik vind het einde erg vaag en het lijkt net alsof de auteur er per direct een einde aan moest maken. Het is erg zonde, want het verhaal had heel goed uit geschreven kunnen worden. Van het onderwerp kun je misschien zelfs een film maken. Ik vond het erg teleurstellend. Ik geef het 2 sterren!