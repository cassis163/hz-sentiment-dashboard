Katherine Howell is geboren in Sydney, AustraliÃ«. Nadat ze haar studie had afgerond, heeft ze meerdere banen gehad, waaronder verkoopster in een boekenwinkel. Omdat ze iets nieuws wilde proberen, ging ze werken als ambulanceverpleegkundige, wat ze uiteindelijk vijftien jaar heeft gedaan. De ervaringen die Katherine Howell heeft opgedaan als ambulanceverpleegkundige, heeft ze verwerkt in haar tweede thriller, Koude zaken, waarin een van de hoofdpersonages, Georgie Riley, ambulanceverpleegkundige van beroep is.
Georgie geniet enorm van haar beroep, maar haar collegaâ€™s staan haar flink in de weg. Ze wordt enorm gepest en dat nekt haar. Wanneer ze wordt ingezet op een andere post, moet ze nauw samenwerken met de beste vriendin uit haar tienerjaren, Freya, die vroeger zonder afscheid te nemen uit haar leven verdween. De hereniging verloopt niet echt soepel. Ze vraagt zich af of Freya misschien iets te verbergen heeft.Ondertussen verdiept rechercheur Ella Marconi zich in een onopgeloste zaak van achttien jaar geleden. Een tienerjongen, Tim Pieters, werd vermoord en achtergelaten in de berm. Dankzij anonieme tips leidt het spoor naar Georgie, die het lichaam van de vermoorde Tim Pieters destijds had gevonden. Ella is overtuigd dat Georgie de waarheid spreekt, maar Georgies omgeving daarentegen lijkt niet volkomen eerlijk te zijn. Naarmate Ella zich meer in het onderzoek verdiept, komen langzaam maar zeker de meest vreselijke geheimen boven tafel.
Op de cover van het boek staan veelbelovende woorden van bestsellerauteur Tess Gerritsen:â€˜Koude zaken raast voorbij als een ambulanceâ€¦ Dit is een van mijn favoriete boeken van het jaar.â€™ Helaas valt dit erg tegen. Er had veel meer uitgehaald kunnen worden. De verhaallijn is leuk, maar komt niet over. Dialogen zijn rommelig uitgewerkt en het boek bevat talloze typefouten, al ligt dat laatste hoogstwaarschijnlijk aan de vertaling. Daarnaast is het verhaal langdradig en hierdoor erg saai. Als lezer kom je meer te weten over hoe het er op een ambulancepost aan toe gaat, de werkdruk en de hectiek waar de verpleegkundigen in verkeren. Door haar jarenlange ervaring heeft Katherine Howell dit goed kunnen omschrijven. Toch is er te weinig aandacht besteed aan details. Ook de (hoofd)personages zijn onvoldoende uitgewerkt. Hierdoor bouwt de lezer geen band met hen op, maar blijven zij op afstand. De lovende woorden van Tess Gerritsen op de cover van het boek worden niet waargemaakt.