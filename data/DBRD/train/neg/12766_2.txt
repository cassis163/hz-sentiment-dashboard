Het aantal door mij gegeven sterren is gebaseerd op mijn verwachtingspatroon en niet zo zeer het boek. Ik had een historische thriller verwacht, maar dat is het absoluut niet! Eerder een uitvoerig omschreven roman. Je zou bij wijze van spreken 100 bladzijden kunnen overslaan en dan nog zit je midden in het verhaal. Ik vind het heel knap van de schrijver hoe hij alle sc√®nes weet in te leiden en de situatie weet te omschrijven. Mijns inziens is dit allemaal een beetje te veel van het goede en wordt het langdradig. Spannend wordt het nooit, maar je krijgt wel een compleet verhaal van het Cadiz uit de 19e eeuw.