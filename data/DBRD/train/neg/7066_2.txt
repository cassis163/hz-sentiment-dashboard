Hmmmmmmm....nou, nadat ik eerst alle lovende kritieken had gelezen over dit boek die online te vinden zijn, viel Harde revolutie me toch een beetje tegen. Ik vond het zéker geen page-turner, in die zin dat ik op geen enkel moment heel erg benieuwd was hoe het verhaal verder zou lopen; en dat is voor een thriller toch niet echt de bedoeling lijkt me.

Dit kwam allereerst doordat de plot niet echt boeide; een aantal verhaallijnen lopen door elkaar, maar niet één van deze lijnen was ronduit pakkend of zo.

En minstens zo belangrijk: wat mij nogal stoorde was de overgedetailleerde beschrijving van de stad Washington. Wat kan het mij bijvoorbeeld nou schelen of je op de hoek van 7th en H. naar links moet in plaats van naar rechts om bij de wijk Shaw terecht te komen?!
Ook alle winkels moeten per se bij naam worden genoemd. Misschien leuk voor de mensen die in de jaren '60 in Washington hebben gewoond, maar voor de overige 99,99999% van de wereldbevolking niet erg interessant.

Het begin belooft veel, maar de belofte wordt naar mijn smaak bij lange na niet ingelost.