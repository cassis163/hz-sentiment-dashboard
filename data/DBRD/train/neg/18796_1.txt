Onwaarschijnlijk slecht boek. Na Zondebok had ik deze mevrouw nog het voordeel van de twijfel gegeven, maar nu is duidelijk dat ik geen boek van haar meer ga lezen.
Dit verhaal (met die rare titel) gaat over verdachte gebeurtenissen in een kliniek voor vrouwen met vruchtbaarheidsproblemen. Waarom een detail als de zwangerschap van een van de hoofdpersonen pas vermeld wordt wanneer het te laat is, vormt een van de raadselen van deze misdaadroman. Ondertussen miezert de rest van het boek maar verder: privéproblemen van de vrouwelijke inspecteur (standaard bij de Scandinaviërs, dus vooruit, daar gaan we weer), conflicten tussen de politiemensen onderling, en allerlei onbegrijpelijke perspectiefwisselingen. Het is af en toe volstrekt onduidelijk vanuit welk standpunt het verhaal nu eigenlijk verteld wordt. En tot overmaat van ramp worden er ook pogingen tot humor ondernomen. Ik kon er niet om lachen.
Tijdverspilling.