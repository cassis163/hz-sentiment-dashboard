2,5 sterren.

Een 9-jarige jongen, Sydney, reist af naar Sydney om naar een televisieopname van een helderziende te gaan. Zijn moeder is kort geleden overleden, maar een aantal dingen zijn voor hem niet duidelijk en krijgt hij niet duidelijk. Met de 'blubberkop'/hulpverlener weigert hij te praten en hij besluit het zelf uit te zoeken. Onderweg komt Sydney Tipper tegen en waar ze eerst met elkaar bekvechten, zijn ze later ineens toch vrienden. Er gebeuren wat dingen die in mijn ogen een beetje onwaarschijnlijk zijn en zo snel als sommige personages kwamen, zo snel waren ze ook weer weg. Het is een redelijk oppervlakkig verhaal en het einde wordt wat sentimenteel geschreven.

In eerste instantie had ik geen idee wat ik moest verwachten en mijn voorgevoel zei me dat dit boek geen 5 sterren waard zou zijn. Maar goed, je weet het nooit dus ik wilde dit wel even lezen. Ergens heeft dit verhaal wel iets moois, maar door de uitwerking vind ik dit helemaal niet tot zijn recht komen. Een 'grote-stappen-snel-thuisboek'. Jammer.

Ik vind dit verhaal eerder iets voor een film, maar dan hopelijk wel iets beter uitgewerkt waardoor het verhaal beter pakt en mooier wordt.