Als lid van de Kernjury voor de NS Publieksprijs heb ik eind vorige maand o.a. dit boek ontvangen om te lezen. Hoewel ik voetbal totaal niet volg, wist ik uiteraard wel wie Cruijff was, en leek dit boek me van de drie sportboeken die genomineerd waren voor de NS Publieksprijs het interessants. Helaas kan ik, nu ik het gelezen heb, niet zeggen dat dit boek er echt bovenuit stak. Cruijff vertelt wel interessant, maar omdat voetbal mijn interesse niet heeft, zeggen zaken over tactiek op het veld mij niet veel. Wat hij over zijn priv√©leven vertelt, over de reden waarom hij niet naar het WK van '78 ging, over de moeilijkheden voor zijn zoon als "zoon van", en over de "politiek" in de voetbalwereld en bij clubs, vond ik boeiender om te lezen, al viel hij vooral bij dat laatste zo nu en dan een beetje in herhaling.

Voor voetballiefhebbers en Cruijff-fans is dit boek denk ik wel een aanrader, maar voor iemand als ik is het dat niet. Dit wordt dan ook niet het boek waarop ik ga stemmen voor de NS Publieksprijs, maar mocht jij wel op dit boek (of een ander boek) willen stemmen: tot en met 22 november 2017 kun je stemmen op jouw favoriete boek. Als je stemt, maak je ook nog eens kans op een jaar lang gratis boeken en een jaar vrij reizen met de trein!