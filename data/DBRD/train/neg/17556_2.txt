Het verhaal gaat over Isabelle. Ze heeft een saai baantje in de verzekeringssector en een vervelend Belgische collega. Voor haar werk gaat ze enkele dagen naar New York. Daar leert ze Richard - hij wil steevast Rich genoemd worden - kennen. Ze worden stapelverliefd, maar dan moet Isabelle terug naar Nederland. Richard moet nog enkele weken in New York blijven en Isabelle belooft hem binnen twee weken terug te keren. Ze beloven elkaar ook dat ze in die twee weken geen feestjes bijwonen, want feestjes zonder elkaar zijn geen plezante feestjes. In Nederland aangekomen krijgt Isabelle te horen dat er een personeelsfeestje is met kans op promotie. Maar Isabelle blijft haar belofte trouw en loopt zo de promotie mis. Na twee weken keert ze terug naar New York en bij aankomst in het appartement van Richard staat ze aan de grond genageld. Compleet overstuur raakt ze verzeild bij de buurman, Martijn. Hij beurt haar wat op en Isabelle vertrekt terug naar Nederland. In Nederland aangekomen beramen Isabelle en haar vriendinnen het ultieme wraakplan...

Het bovenstaande is de korte samenvatting van p. 1 tot p. 180. Ik vond dit werkelijk saai! Ik heb heel veel moeite gehad om er door te raken. Pas vanaf p. 180 werd het een beetje interessanter en kon ik gewoon doorlezen.

Om dan toch positief te eindigen, ik vond het wraakplan eigenlijk wel goed gevonden. En uiteraard is het ook een happy end.

Kortom, in dit boek ben ik toch een beetje teleurgesteld in MariÃ«tte Middelbeek. Het is haar tweede boek, dus eigenlijk is ze veel beter geworden nadien.