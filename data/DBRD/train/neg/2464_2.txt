Ik behoor tot de gelukkigen die dit boek in preread mochten lezen via Notjustanybook.
Nog voor ik één letter gelezen had, riep dit gegeven emoties bij mij op.
"Laat het toch eens echt gebeuren dat je geliefde overledene(n) terug keren. Al is het maar voor even.Om bepaalde zaken uit te klaren en onuitgesproken woorden te uiten".
Maar dat kan natuurlijk niet. Tot je dit boek leest......dacht ik.
Ondanks alle emotionaliteit die het gegeven oproept, heeft het boek mij niet in zijn greep gekregen.
Wie een thriller verwacht komt bedrogen uit.
Het is een roman waarbij zelfs nog vele vragen onbeantwoord blijven en waarbij slechts naar het einde toe sprake is van enige spanning.
Ik geef het boek 2* voor de schrijfstijl en de originaliteit maar ik had toch gehoopt op een andere aanpak van dit gegeven.