Naar aanleiding van het lezen van de omschrijving van het boek wilde ik dit heel erg graag lezen.
Het eerste wat mij opviel en ik zeer goed vind aan het boek is dat de schrijfster (Randi) heel erg dicht bij zichzelf is gebleven tijdens het schrijven. Ze heeft zelf er echt werk van gemaakt en met experts gesproken op elk vlak dat wordt aangehaald in “Pick three”. Alle harde cijfers en feiten worden daarbij ook nog eens onderbouwd met onderzoeken, ze geeft hier ook alle referenties van.

Zelf vond ik het boek lastig om in te komen omdat je meteen wordt bedolven onder feiten en harde getallen. De opbouw had voor mij iets meer geleidelijk mogen gaan zodat je hoofd niet tolt van alle feiten. Ik vond het wel goed dat per grote groep (werk, familie, vrienden, slapen en gezondheid) er meerdere mensen zijn gesproken om de subcategorieën te laten zien, want iedereen is anders.
Wat ik echter wel heel jammer vond is dat Randi heel vaak weer terug keek naar hoe zij het deed terwijl het over een ander persoon gaat. Daarbij komt ook nog eens dat ik het vrij opschepperig over vind komen hoe het boek is geschreven, ze heeft het vaak over hoe succesvol ze is en wat ze bereikt heeft. Het is zeker iets om trots op te zijn alleen het word bijna elke pagina weer even aangehaald en dit maakt het heel irritant lezen.

Er is één stukje in het boek wat ik wel heel sterk vind, dit is over haar familie en hoe hun het aanpakken. De meeste bewondering heb ik voor Randi’s moeder, ze heeft een hele mooie uitspraak gedaan waar ik als lezer zeker wat mee kan. Haar moeder heeft haar verteld: “De sleutel is dat je ontdekt waar jij enthousiast van wordt. Als je iets in je leven hebt waar je enthousiast over bent, dan heb je een doel om hard naartoe te werken. Het geeft je zin.”

De conclusie na het lezen van dit boek is voor mij dat ik de methode die ze gebruikt in haar leven echt een hele goede is en het eigenlijk door iedereen kan worden toegepast. Het vergt wel oefening en ook bijhouden van je keuzes zodat je een overzicht krijgt en weet wat je kan aanpassen/verbeteren want je wilt een betere versie van jezelf worden.
Of ik een tweede keer een boek van Randi Zuckerberg zal lezen… Nee ik denk het niet want de manier van schrijven vind ik te langdradig en ook soms te veel opscheppend over haar eigen leven.