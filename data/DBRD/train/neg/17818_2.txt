Ik ging dit boek in met het idee dat ik hem waarschijnlijk helemaal geweldig zou vinden aangezien ik enorm genoten had van Cruel beauty van Rosamund hodge. Maar helaas was dit niet het geval.

Het tempo van het boek lag laag, iets wat ik niet per se een directe afknapper vind, maar omdat er ook totaal geen richting aan het verhaal zal zorgde dit ervoor dat het al gauw erg saai werd. Daarnaast waren de karakters nu ook niet erg aansprekend waardoor het me eigenlijk weinig interesseerde wat er met ze zou gebeuren.

De wereld en het hele systeem van bloodbounds en forestborn waren naar mijn idee slecht uitgelegd waardoor de basis van het verhaal erg warrig blijft.

En toen er aan het einde van het boek eindelijk een lijn in het verhaal kwam en er zelfs nog een kleine twist kwam stond ik al zo ver van het verhaal af dat het me eigenlijk weinig nog kon boeien.

Met toch een klein beetje pijn in mijn hart, omdat ik het zo graag anders had gezien, kom ik op niet meer dan 2 sterren uit:-(