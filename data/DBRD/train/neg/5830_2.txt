Ik begon vol enthousiasme aan het boek. Het eerste hoofdstuk ging al over een wellness-centrum. Ik was meteen verkocht toen ik het boek in de bib vasthad. Maar lang duurde dat niet. Ik raakte totaal niet in het verhaal, kon me totaal niet inleven in de personages. Het lezen wilde niet vlotten.

Het verhaal wil ik niet helemaal afkraken. Het is best een goed verhaal, met veel mogelijke daders en denkrichtingen. Maar ik raak dan de draad snel kwijt. Ik stapte niet mee in het denkpatroon van de auteur/Vera Stanhope. Ik zat erbij en ik "keek" ernaar. En bij detectives/thrillers wil ik juist meezoeken naar de dader.

De dader is langs ene kant verrassend, maar aan de andere kant ook teleurstellend. Doorheen het boek heb ik geen één aanwijzing richting hem/haar gelezen. Als je dan het einde leest, was het voor mij wel wat teleurstellend. Ik had dan ook geen "Ah ja, natuurlijk!"-gevoel, dat ik bij andere thrillers wel heb.

Ik ben eigenlijk wel een beetje blij dat het boek uit is. Nu kan ik hopelijk beginnen aan een boek dat voor mij wat vlotter leest.