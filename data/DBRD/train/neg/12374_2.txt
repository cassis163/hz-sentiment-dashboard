Dit was mijn eerste boek van Nicci French, nadat ik heel veel mensen laaiend enthousiast erover had zien schrijven, dacht ik laat ik maar eens een boek kopen. Mijn keuze was gevallen op Bezeten van mij. Geloof de slechtste keuze die ik heb kunnen maken.

Alice heeft alles wat ze zich maar wensen kan; een lieve man, een leuke huisje en een goede baan. Maar dit geeft zij plotseling op na een kortstondige romance met een beroemde bergbeklimmer Adam Tallis. Na een leuke dag met haar toen nog man Jake, besluit zij zonder er bij na te denken een punt achter de relatie te zetten en verder te gaan met Adam, maar was dit wel een verstandige beslissing? Alice ziet in het begin nog niet in, in wat voor een gevaar zij zichzelf stort. Adam is een mooie verschijning zoals Alice van veel andere vrouwen te horen krijgt, daarnaast is hij een bergbeklimmer met een zeer goede reputatie, hij heeft voor een aantal jaren geleden onder bar slechte omstandigheden op een expeditie het leven weten te redden van heel wat mensen die waren afgedwaald op een berg. In het echte leven met Alice komt er een heel andere man tevoorschijn. Een man die eerst heel lief en teder in bed was krijgt opeens nare trekjes. Alice raakt letterlijk bezeten van Adam, alles moet ze van hem weten, zijn hele verleden met wie hij allemaal samen is geweest. Ondertussen wordt zij ook bedreigd en krijgt vreemde telefoontjes en briefjes aan de deur.

Het verhaal is zeer makkelijk geschreven, je kunt het even wegleggen en daarna weer pakken want je pikt het verhaal zo weer op. Maar de spanning waar Nicci French zo bekend om staat geen idee waar die gebleven was want in dit verhaal sluimert het maar een beetje, zo denk je eindelijk wat spanning te krijgen en dan zakt het weer naar het vriespunt. Het einde is al helemaal een anti-climax en had meer verwacht. Ik sloeg het boek met een teleurstelling dicht.