Nog nooit had ik van Rudy Soetewey gehoord of gelezen. Uit het kleine stukje tekst op de achterkant van het boek over de auteur lijkt het mij niet dat het een pure thriller schrijver is.

Inbraak is het verhaal, logisch, over een inbreker. Willy is zijn naam. Hij breekt in in een vrijstaand, beschut wat afgelegen villa. Terwijl hij bezig is wordt hij echter gestoord door de thuiskomst van het echtpaar. Op dat moment ontspint zich een driehoeksdialoog voorzien van actie, intimidatie enz. Langzaam maar zeker wordt de vervreemding tussen het echtpaar man/vrouw zichtbaar. De man heeft er alles (zelfs zijn vrouw) voor over om zijn eigen hachje te redden. Bij de vrouw onstaat meer en meer haat jegens haar man. Daardoor is de ontknoping toch nog wel verrassend.

Echter, het is niet mijn soort thriller/detective. Ieder hoofdstuk wordt verteld door een ander. Dus eerst de inbreker, vervolgens de vrouw, dan weer de echtgenoot, weer de inbreker enz. Alle drie spreken vanuit de ik vorm. Daardoor duurt het een aantal regels voor je je realiseert welke persoon nu aan het woord is. Daardoor vind ik het niet prettig lezen. Het verhaal is wel redelijk origineel en aardig bedacht, maar ik vond het boek geen hoogvlieger.