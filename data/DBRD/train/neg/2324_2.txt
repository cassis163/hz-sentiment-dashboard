If I stay is een film die onlangs in de Nederlandse bioscopen verscheen. De film is gebaseerd op het gelijknamige boek van Gayle Forman. Ik kwam een aantal jaar gelden al met dit boek in aanraking door mijn werk bij de bibliotheek. Het plot sprak me aan en sindsdien staat het al op mijn to-read list. Het uitkomen van deze film is een mooi excuus om het eindelijk maar eens te gaan lezen.

Als op een dag Mia en haar familie betrokken raakt bij een tragisch auto-ongeluk, verliest ze ineens haar familie. Haar ouders en haar jongere broertje overleven het niet. Zelf raakt ze in coma en treedt ze uit haar lichaam. Op deze manier kijkt ze mee met haar vrienden en grootouders. De beslissing is aan haar. Blijft ze in de wereld van de levenden of volgt ze haar familie.

Het boek bevat net iets meer dan 200 pagina's en is daarmee aan de dunne kant. Ik heb het in één dag uitgelezen en moet bekennen dat het een tegenvaller is. Het hele boek draait om de keuze die Mia moet maken, maar hier wordt nauwelijks aandacht aan besteed. Het grootste deel van het verhaal wordt verteld door middel van flashbacks, maar ook over momenten van voor haar geboorte. De uitwerking van de karakters is grotendeels oppervlakkig, maar op andere vlakken soms ook weer iets te uitgebreid voor een verhaal van deze lengte.

Het plot had veel potentie, maar wordt niet waargemaakt. Ik hoop dat de film beter is.