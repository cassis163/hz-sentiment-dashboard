Chantal en Jeroen hebben twee kinderen. Typisch gezinnetje waarbij schoonfamilie aan alle stereotypen voldoet die je kunt verzinnen. De kinderen sterven op een all inclusive vakantie in Turkije. Zoals het goede ouders betaamd, stellen zij uiteindelijk samen een speurtocht in naar de vragen die worden opgeroepen door de dood van hun kinderen.

Beetje vaag verhaal. Niet echt een duidelijke plot in te ontdekken, om over de geloofwaardigheid van de ontknoping maar te zwijgen.
Jammer dat er op de kaft van het boek nog aan wordt toegevoegd dat deze schrijfster een beerput zou hebben geopend, en daarom onder een pseudoniem schrijft. Ik weet niet wat erger is, het verhaal op zich, of de hopeloze poging om de spanning van het boek te verhogen door de mededeling op de kaft.

Al met al een leuk boek om te lezen als er alleen maar vrouwenbladen uit de jaren 60 te vinden zijn in het vliegtuig, waar je komende negen uur gegarandeerd nog wakker naast je schoonmoeder zit.