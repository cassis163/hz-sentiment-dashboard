Enigma is de vijftiende thriller van Luc Deflo rond het Mechelse speurdersechtpaar Dirk Deleu en Nadia Mendonck. ‘Dellen’ staat in grote, rode, bloedgeveegde letters op de witte vloer van het appartement van Tom Slootmaekers. Maar het slachtoffer blijkt zijn jeugdvriend Erik Boen: “Mendonck besefte eens te meer dat niets is wat het lijkt. Vooral niet in een moordzaak.” Uiteindelijk blijkt toch de juiste persoon te zijn gestraft, enkel omdat iemand voor eigen rechter speelde. Deleu en Mendonck komen erachter, zij het de laatste zelfs met gevaar voor eigen lijf en leden.
En hoe gek de dader was, beschrijft Deflo in afwisselende hoofdstukken via monologeus intérieures over eerdere staaltjes van zijn kunnen. Ruw, rauw en felrealistisch zijn die van toon. En pervers: een kolfje naar de hand van de auteur. Enigma is hierdoor echter ook onevenwichtige omdat daar het accent op ligt. Dat gaat ten koste van de policier en de spanning.