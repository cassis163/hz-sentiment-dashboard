Viproom is het eerste deel van een nieuwe serie van Jens Lapidus met in de hoofdrollen Teddy en Emelie.
Teddy een ex-gedetineerde en Emilie die op een advocatenkantoor werkt beginnen samen aan het onderzoek naar de ontvoering van de zakenman Philip. Teddy en Emelie komen uit verschillende milieus en dat leidt regelmatig tot botsingen.
Ook wordt er een stukje vertelt over Mats en Cecilia en hoe hun leven verder ging na de brand in hun huis.
Tussendoor zijn er ook nog flashbacks over het leven van Teddy in de gevangenis.
Ik vond Viproom erg tegenvallen. Het is voor mij niet te vergelijken met de andere Scandinavische schrijvers waar ik fan van ben. Jens zijn schrijfstijl is niet voor iedereen toegankelijk en door de vele bijzaken wordt het boek erg langdradig en nodigt het niet echt uit tot lezen. Ook zijn er heel veel personages waardoor ik steeds terug moest bladeren om te weten wie wie was. Het boek was voor mij een worsteling en ik zal het dan ook niet gauw aanbevelen bij mijn vriendenkring.
Het boek krijgt van mij de twee sterren voor de persoon Teddy die ik wel kan waarderen.