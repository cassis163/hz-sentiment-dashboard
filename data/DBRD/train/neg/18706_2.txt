In de omschrijving hierboven staat: een must-read voor fans van Herman Koch. Ik wil mezelf niet omschrijven als fan, maar ik heb zeker genoten van de laatste romans van Koch. Vooral 'Geachte heer M' vond ik een prachtig boek. De verzameling korte verhalen die ik nu gelezen heb, stellen een beetje teleur. Te veel voetbal en - vreemd genoeg, omdat Koch daar altijd zelf kritisch op is - te veel literair geneuzel. Maar misschien ben ik niet intelligent genoeg om dat te begrijpen.
Nu moet ik wel eerlijk toegeven dat korte verhalen niet zo mijn ding zijn. Dus dat telt ook mee. Overigens vond ik de verhalen naar het einde toe (in het deel 'Is het allemaal autobiografisch?') wel steeds sterker worden. Ook 'Wind uit het noorden' vond ik knap geschreven en die las als een sneltrein. Helaas haalt dat het geheel onvoldoende omhoog dus niet meer dan 2 sterren.