Ik had nog nooit van Ayelet Gundar-Goshen gehoord. Maar ik werd erg getrokken door de beschrijving van het boek op de achterkant.
Een man die iemand doodrijdt en dan doorrijdt, echter gezien is en daarna wordt gechanteerd.. Goed en spannend thema.
In het boek komen psychologie, misdaad, gevoelens, sex, discriminatie, vluchtelingenproblematiek, liefde, geweld, ethiek allemaal aan bod. Het is niet voor niets geschreven door een afgestudeerd psycholoog, dat is goed te merken.
Dat heeft twee kanten in deze recensie. Allereerst is dat positief want de schrijfster is goed in een sfeer scheppen, die in dit boek wat zwart is. Ook de gevoelens van de personages komen aardig uit de verf en je kunt goed meevoelen met ze. Ook ga je zelf nadenken over wat je er zelf van vindt...
Tegelijkertijd heeft het ook een sterke negatieve kant. Elke aanleiding die de schrijfster kan vinden wordt aangegrepen om uit te wijden over gevoelens, ervaringen uit het verleden etc. Ook maakt ze gebruik van veel analogiën en andere ‘wollige’ beschrijvingen. Dit alles maakt het boek niet altijd lekker leesbaar en regelmatig wordt je als lezer hierdoor gestoord: zit je net lekker in het verhaal en wil je weten hoe het verder loopt, moet je eerst door uitgebreide beschrijvingen heen worstelen.

Qua verhaallijn zit het boek heel goed in elkaar en is het verrassend, actueel, spannend en origineel. Dus dit is zeker knap!
Echter de wollige teksten halen de vaart uit het boek en regelmatig neigt het naar aanmatigende meningen van de schrijfster, wat het boek al met al toch niet op mijn favorietenlijst zal laten komen.