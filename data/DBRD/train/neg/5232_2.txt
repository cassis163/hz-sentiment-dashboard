“Het innerlijke kind- schuldgevoel loslaten”, een vertaling van “Das innere Kind: Schuldgefühle loslassen”, is een zelfhulpboek.

Hühn maakt onderscheid tussen schuldgevoelens en je schuldig voelen omdat je iets verkeerd hebt gedaan.

Schuldgevoelens verbergen vaak pijn, zijn diepgeworteld en drukken zwaar op ons; ze gaan gepaard met schaamte, angst en boosheid. Ontspannen leven lukt niet als we blijven hangen in schuldgevoel, waarbij oude patronen als geen “nee” durven zeggen en onderwerping steeds weer de kop opsteken.
Hühn legt een relatie tussen schuldgevoel en ons innerlijke kind. Schuldgevoel heeft volgens haar een diep verborgen maar reële oorsprong, waarbij we een meestal als kind gedane belofte niet meer na kunnen komen. Ze roept, met een knipoog naar Gestalttherapie, op voor het innerlijke kind te zorgen met veiligheid en aandacht. Ze beschrijft als hulpmiddel meditatie/ een aantal innerlijke reizen, die kunnen afschrikken als je niet zo spiritueel bent aangelegd.

Een interessante kijk op de achtergrond van schuldgevoelens, maar het loslaten ervan is wellicht toch een ander verhaal.