Het boek begint mooi een beeldend. Ik had nadat ik het eerste deel gelezen had een goed gevoel bij het verhaal. Helaas werd dit minder nadat we meerdere delen te lezen kregen. Het verhaal speelt zich af over een lange periode en het is niet altijd duidelijk wanneer er overgesprongen wordt. Zo maken we kennis met 2 oorlogen, meerdere sterfgevallen, haat, seks, drugs en opstanden
Het overzicht voorin het boek is een welkome toevoeging om enigszins het overzicht te houden wie bij wie hoort en in welk tijdsbestek.
We maken kennis met 4 generaties vrouwen waarbij de Trave en de omgeving van Lübeck een rol speelt in hun leven. Vooral Jessie, de jongst beschreven vrouw, maken we het meest mee.
Het boek wordt onder het genre familiekroniek/saga geschaard. Ik vind dit niet de lading dekken van de inhoud. Er zit ook een mystieke en onbegrijpelijk deel in met veel poëtische lange zinnen. Daarnaast speelt de duivel een prominente rol in het boek.
Ik had gehoopt dat de lezer aan het einde van het boek meer zicht krijgt wat de auteur ons, als lezer, nu wilde vertellen met het verhaal. Ik heb vaak gedacht het te begrijpen om daarna weer met nieuwe vragen opgezadeld te worden. Ik vond het boek onzeker lezen. Dan begreep ik de verhaallijn om daarna weer in het diepe gegooid te worden.
Het is zeker geen slecht boek maar het was niet mijn ding.