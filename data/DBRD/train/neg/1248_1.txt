De memoires van een acteur die ik altijd heb gewaardeerd en gevolgd. Ik heb ooit zelfs een gesigneerde foto van hem gekregen, dus Roger Moore kan wat mij betreft niet meer stuk. Het was dan ook erg leuk om zijn anekdotes te lezen, om meer te weten te komen over de man achter de acteur, en over de beroemdheden die op zijn pad kwamen. Het is geen saaie biografie geworden en soms zelfs uitermate grappig ook. Maar misschien had hij toch beter een ghostwriter in kunnen schakelen want een boek schrijven is toch iets anders dan acteren. Nu lijkt het meer op een naslagwerk , met veel Unicef erin verwerkt. Ik heb ook wat twijfels bij het woord 'verrukkelijk' dat te pas en te onpas wordt gebruikt door de vertaler. Daarom is het heel jammer dat ik het boek niet in het Engels heb kunnen lezen, want dan zou ik weten hoe Roger het bedoelde. Maar hoe dan ook, leuk om te lezen en om de vele foto's te zien. Bedankt Roger, r.i.p.