Dit is een boek over dat het verhaal verteld over 4 generaties in de stad LÃ¼beck. Maar verwacht geen familiekroniek, of misschien toch wel. Na de bijzondere geboorte van Lucie in de rivier de Trave maken we ook kennis met de duivel die de rode draad van dit verhaal bij elkaar zal gaan houden.
De vrouwen staan centraal en er is een klein plekje voor de geschiedenis die toch vaak door mannen wordt bepaald.
Nadat ik dit verhaal in 7 delen in 7 weken heb gelezen kan ik niet echt mijn vinger leggen op deze rode draad. Die raakte ik regelmatig kwijt.
Wat overblijft zijn hele mooie passages waar je als lezer je echt in kunt verliezen als je je erin verdiept. De vrouwelijke lijn van het geslacht van Lucie is een lijn met bijzondere personages die elk op hun eigen manier met hun verleden en heden omgaan. Elk deel een eigen verhaal en op het einde is de cirkel rond maar blijft de lezer toch met veel vragen achter.
Dit verhaal speelt zich af tegen de achtergrond van Duitsland, waar Hitler steeds meer macht krijgt en ook de personages in dit boek vraagt om een keuze te maken. Dat maakt dat er helden en meelopers zijn. Wat weer wrijving geeft.
Het einde speelt zich af in het naoorlogse Duitsland in de wereld van de kunstenaars/drugsscene. Soms lijkt het alsof dit gedeelte onder invloed geschreven is. De woorden komen er dan totaal anders uit dan in het begin.
Dit verhaal vraagt meer dan even ontspannen lezen op de bank, de aandacht moet erbij blijven anders blijf je teruglezen omdat je het verband niet te pakken krijgt. Voorin het boek zit een plattegrond van de stad en een begin van een stamboom, die hadden van mij wat uitgebreider gemogen.
Het was voor mij een bijzondere leeservaring en met name dankzij de leesclub heb ik deze ervaring goed af kunnen ronden.