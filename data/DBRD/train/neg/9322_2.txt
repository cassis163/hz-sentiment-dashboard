Ik heb er lang naar uitgekeken om dit boek te kopen en te lezen, maar na afloop was ik een beetje teleurgesteld. Denk nu niet dat dit een slecht boek is, maar ik had van Saskia Noort gewoonweg meer verwacht.
Het verhaal is weinig origineel: een succesrijke chirurge laat zich verleiden door een fout vroeger vriendje, heeft problemen met haar man en zoon en neemt een boel ongelukkige en domme beslissingen. Het begint een beetje afgezaagd te worden en na een tijdje is het verhaal dit ook. Vooral de tientallen passages waarin Mathilde zich afvraagt waar ze de juiste weg is kwijtgeraakt, begonnen na een tijdje ongelooflijk te iriteren.
Saskia Noort is een zeer goede schrijfster, maar met dit boek brengt ze hetzelfde als altijd. Ze gaat de feministische toer op en zowat alle negatieve clich√©s die over mannen de ronde doen passeren de revue. In een eerder verslag schreef ik dat ook mannen de boeken van Noortlezen. Een beetje afwisseling en vernieuwing zou zodoende goed doen.