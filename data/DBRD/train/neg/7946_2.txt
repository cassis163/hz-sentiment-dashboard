Heldhaftig is het eerste deel van een trilogie geschreven door het schrijvers duo Britta Böhler en Rodney Bolt.
In dit eerste deel staat het werk en leven van Piet Posthumus centraal. Hij werkt bij de dienst uitvaarten die ervoor zorgt dat anonieme mensen die overlijden toch een mooie uitvaart krijgen.
Posthumus is een fijne kerel en kan bepaalde zaken die zijn pad kruisen niet steeds loslaten en soms gaat hij op eigen houtje verder op onderzoek uit.
In het eerste deel van het boek worden er veel, teveel, personen geïntroduceerd. Verder staat het bol van de beschrijvingen over Amsterdam en dat maakt het lezen en begrijpen van het boek er niet makkelijker op. De spanning is matig.
Heldhaftig is een boek waar ik eigenlijk maar weinig van snap, behalve de grote verhaallijnen dan.
Het is zo een boek waarvan ik mij afvraag: wat heb ik nu eigenlijk gelezen
Ik vond het dus zeer onsamenhangend, zelfs op momenten dat de verhaallijnen samen kwamen.
Ik hou best van boeken waarbij je zelf wat moet nadenken en meedenken, maar er waren voor mij toch wat teveel toevalligheden en teveel opsommingen!
Het verhaal had mij niet echt in zijn greep, maar ik kan me best voorstellen dat je als Amsterdammer het boek helemaal anders ervaart.
Els