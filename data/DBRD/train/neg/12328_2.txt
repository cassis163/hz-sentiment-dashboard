Het boek leest makkelijk weg, het is niet echt een thriller te noemen. Het verhaal wordt volledig gezien vanuit de ik-persoon (Ava Li) waardoor het diepgang mist. De personages worden niet voldoende uitgewerkt om je er mee te kunnen identificeren.

Het verhaal is in het begin niet echt spannend, aan het einde komt het verhaal wat meer op gang en is er iets meer spanning te vinden in het boek. Echt heel erg spannend of thriller wordt het niet.

De vergelijking met Lisbeth Salander is totaal niet van toepassing. Het dichtste bij Lisbeth dat Ava komt is door haar vechtkunst of het opsporen van bepaalde personen. Waar Lisbeth voornamelijk haar computerkennis gebruikt om achter gegevens te komen, gebruikt Ava liever de kennis van anderen.
Wat ook hinderlijk in het boek is dat Ava alles zo makkelijk gedaan krijgt. Ze vraagt bijvoorbeeld de hulp van een bepaald persoon en voor een geldbedrag krijgt ze alles gedaan, zonder dat ze moet uitleggen waarom ze bepaalde zaken nodig heeft.

Verder is het taalgebruik in het boek soms iets onder de maat.

Het enige goede van het verhaal is dat het verhaal wel leuk geschreven is.