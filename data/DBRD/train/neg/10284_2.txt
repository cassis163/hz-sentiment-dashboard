Het verhaal gaat over Susan. Ze is schrijfster, heeft een man en 2 kinderen. Tijdens een lezing over haar nieuwe boek, zit haar ex Ernst in het publiek. Gelijk komt de angst weer naar boven. Na de lezing houdt hij zich schuil in de bosjes en ontvoert haar zodra ze de auto wil starten.

Het verhaal wordt in principe vanuit twee oogpunten verteld: Aan de ene kant heb je Susan, aan de andere kant Ernst. Op deze manier kom je ook te weten wat de denkwijze is van Ernst, waarom hij dit allemaal doet en wat hij van plan is.

Toch moet ik zeggen dat ik het verhaal niet zo heel spannend vond. Ik weet niet zo goed waar het aan lag, maar het verhaal pakte me gewoon niet. Misschien omdat het door sommige stukken van Ernst een beetje voorspelbaar werd. Wat dit verhaal betreft was ik op zich wel blij dat het een dun boekje was omdat het verhaal me niet lag.

Overigens ben ik wel benieuwd naar de gewone boeken van Saskia Noort.