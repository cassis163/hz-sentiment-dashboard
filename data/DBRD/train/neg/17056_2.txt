Charles Latimer komt in Turkije in contact met kolonel Haki. Haki is een fervent lezer en is fan van het werk van Latimer. Haki heeft een idee voor een boek en hij wilt dat Latimer er een boek van maakt. Tijdens dit gesprek komen ze op Dimitrios en Latimer raakt zeer geïnteresseerd in het leven van die man. Het blijft in zijn hoofd rondspoken en besluit dan op onderzoek te gaan. Latimer stuit op veel eigenaardigheden en raakt betrokken met een ander persoon die ook zeer geïnteresseerd is in Dimitrios . Een zoektocht die continu vragen op blijft roepen.....

Het masker van Dimitrios is oorspronkelijk geschreven in 1939 en aan de schrijfstijl van dit boek merk je dit ook. De onderwerpen die in het verhaal zitten verwerkt zijn hedendaags nog steeds aan de orde maar dan met andere hulpmiddelen en werkmethodes . Het verhaal komt heel langzaam op gang en hierdoor kon het mijn aandacht niet vasthouden. Op een gegeven moment vond ik het geheel wel langdradig worden . Spanning is er niet echt en je weet al vrij snel hoe het verhaal zich zal gaan ontwikkelen. Veel franse woorden/termen worden er in de zinnen gebruikt en dit zal veel lezers niet kunnen bekoren waardoor je wordt afgeleid. Ik vind het meer een politie/misdaadroman dan een thriller. Ben je fan van de boeken van Agatha Christie dan zal dit boek je zeker bevallen.