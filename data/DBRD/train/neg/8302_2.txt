Veel mazzel heeft Dolores Price niet gehad in haar jeugd, dat moet ik toegeven, maar ze maakt er zelf ook wel een janboel van. Ze is erg, erg goed in zwelgen in ellende, wat er voor zorgde dat ik regelmatig geen zin had om verder te lezen. Het verveelde me.
Toch uitgelezen en gelukkig, als een goed Hollywoodboek liep alles toch nog goed af. Eind goed, al goed? Nee. Begin aardig, midden steeds vervelender en pas als Dolores aan het eind terugkeert naar Oma's huis, wordt het weer aardiger. Maar het blijft een boek onder de middelmaat, omdat het me - behalve vervelen - verder vrijwel nooit iets deed. Ik denk (en hoop) dat ik Dolores Price heel snel weer vergeten ben, in tegenstelling tot wat me beloofd werd . Wally Lamb krijgt nog een herkansing met Vleugelslag, maar alleen omdat dat boek al in mijn bezit is.