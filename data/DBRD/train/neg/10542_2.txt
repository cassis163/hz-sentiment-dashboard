Het boek de zes freules, de geschiedenis van de zes zussen Mitford: Nancy, Pamela, Diana, Unity, Jessica en Deborah. Ze worden geboren in het begin van de 20e eeuw, als de adel de traditionele rol verliest. De freules groeien ge√Øsoleerd op op het platteland van Engeland. Ze worden veelal door kindermeisjes opgevoed. Hun moeder houdt zich op een afstand en ook de vader bemoeit zich niet echt met de opvoeding. De meesten gaan niet naar school maar krijgen een beetje thuisonderwijs. Op latere leeftijd kiezen ze ieder een eigen weg, die vaak erg indruist tegen de normale gang van zaken. Nancy wordt schrijfster, Pamela boerin, Diana kiest voor het communisme van haar man, Unity wordt de geliefde van Hitler, Jessica vlucht als communiste naar Amerika en alleen Deborah volgt de traditionele weg. Deze zeer verschillende keuzes zorgen voor een breuk in de familie. Een zeer interessante geschiedenis waar veel over te vertellen is.
Nancy heeft enkele broeken geschreven waarin ze autobiografische elementen verwerkt. Het lijkt of Laura Thompson alle dingen die in de boeken staan wil verklaren of recht wil zetten, als de dingen naar haar mening niet juist zijn weergegeven. Daarom is het eigenlijk beter als je eerst de boeken van Nancy hebt gelezen. De schrijfster gebruikt voortdurend de namen en bijnamen die Nancy in de boeken heeft gebruikt.
De stijl in het boek is erg verwarrend. Er wordt heen en weer geschakeld van het heden naar het verleden, van de ene persoon naar de andere. Ze begint met een gebeurtenis maar slaat dan allerlei zijwegen in die weer ergens anders op uitkomen. Daardoor is het heel moeilijk te volgen waar ze nu eigenlijk naartoe wil. In het boek staan veel aannames van de schrijfster en dingen als "het zou zo kunnen zijn, maar misschien ook niet" Het boek is niet objectief geschreven en vooral de zussen Nancy en Diana (waarvoor de schrijfster veel bewondering heeft) Unity (waarvoor de schrijfster allerlei excuses verzint om haar gedrag te vergoeilijken) en Jessica. De zussen Pamela en Deborah komen weinig aan bod. Ook de rol van de moeder wordt erg negatief neergezet. Terwijl de vader voornamelijk aan bod komt als de schrijfster hem vergelijkt met de persoon in het boek van Nancy. Er worden ook veel interviews aangehaald waaraan de zussen hebben meegewerkt. Echter alleen de verklaringen (of gedeeltes ervan) die de schrijfster belangrijk vindt, worden vermeld. Ook veel verwijzingen naar andere boeken, artikelen en brieven die niet bekend zijn. Soms volgt een verdere uitleg in de noten maar vaak ook niet.
Het boek heeft een hele losse structuur, is niet objectief en gaat alle kanten op. Het is erg jammer want ik denk dat er wel een heel goede biografie over deze zussen, hun broer en ook de ouders zou kunnen worden geschreven. Het heeft me wel nieuwsgierig gemaakt naar de werkelijke motieven van de zussen om de verschillende politieke keuzes te maken. Gelukkig hebben de zussen ook zelf enkele boeken geschreven, die zeker het lezen waard zijn.