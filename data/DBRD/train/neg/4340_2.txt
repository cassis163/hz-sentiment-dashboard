Misleiding is het eerste deel van de Doggerland reeks, en dit boek was niet helemaal mijn ding. Het zou de beste Zweedse thriller zijn, maar ik denk hier toch anders over.

Het is de ochtend na het oesterfestival. Inspecteur Karen Hornby wordt wakker met een vreselijke kater. Maar dat is niet het ergste. Naast haar in bed ligt haar baas. Een paar uren later krijgt Karen een telefoontje er een moord is gepleegd, en blijkt dat het Susanne is vermoord. Karen wordt op de zaak gezet.

Dit boek kwam enorm traag op gang, ik kwam niet in het verhaal en er werden zoveel details verteld over de omgeving dat ik mij langzamerhand aan begon te ergeren. Voor mij kwam dit meer over als opvulling voor het boek. Het verhaal wordt afstandelijk verteld en je krijg geen band met de personages. Aantal dingen worden herhaald wat erg vervelend is. Zelf vind ik dat er weinig gebeurd. Het onderzoek is traag, heel traag, maar het is wel duidelijk omschreven.

Eindelijk, nadat ik ruim over de helft van het boek was kwam er wat meer tempo in het verhaal. Wat meer gebeurtenissen en 'doorbraken' in het verhaal. Het einde is onverwachts, maar leuk.

Van mij had er toch wat meer pit en spanning in mogen zitten.