Per-Anton Olsson is een pseudoniem van de Utrechter Ton Bakker. Het boek Onderspit is zijn debuut.
De cover van het boek is mooi. Het is bruin met een bloem, wat radertjes en bloed, het zou een illustratie kunnen zijn uit de flowerpower tijd. Omdat in het boek veel muziek voorbij komt is er een playlist te downloaden via Spotify.
De hoofdrolspeler in het boek is Stendert Sadowski. Stendert wil rust. Zijn gedachten maken hem gek, en dan ook nog steeds stukjes van songteksten in zijn hoofd. Zijn zus Candy heeft hem ervan overtuigd dat een tijdje in een Bed & Breakfast, De Blauwe Luiken in de buurt van Utrecht, hem goed zal doen. Er zijn meerdere gasten, waaronder Kat. Als tijdens de viering van het 1-jarig bestaan een bewoner verdwijnt, gaan Kat en Stendert op zoek naar de dader, en de waarheid. Die waarheid leidt ze naar Frankrijk, naar de Cevennen, maar ook naar het verleden van Stendert. Stukje bij beetje wordt duidelijk wie hij is.
Het verhaal speelt zich af in november en december, en in maart van het jaar daarop.
De stukjes songteksten die door het hoofd van Stendert dwarrelen, leiden af van het verhaal. Het is soms wel zoeken welke tekst bij welk lied hoort.
De verhaallijnen gaan soms van het verleden naar het nu, als lezer moest ik af en toe terug bladeren, dat vond ik niet fijn. Het leidde me af van het verhaal zelf. Het boek komt traag op gang, weinig spanning en sommige stukken lijken onwerkelijk. Het einde van het boek zou kunnen wijzen op een vervolg.
Onderspit is een goede titel voor dit debuut boek. Het leest niet vlot, ook door de storende typefouten.