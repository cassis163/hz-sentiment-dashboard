"De dochter" is het tweede boek van Linda Bruins Slot. Het verhaal begint erg spannend met een overval op een man en zijn vrouw. Na de overval vlucht de vrouw en wordt de man opgenomen in het ziekenhuis. De verschillende verhaallijnen in dit boek (o.a. Sofie, Ramon, Ronald, Laura, Yvonne) komen samen en vormen het plot van het boek. Het boek leest gemakkelijk weg, maar mist de echte spanning van een psychologische thriller.

Helaas bevat het boek veel spel-, taal- en stijlfouten en ook is het aan het begin van ieder hoofdstuk niet meteen duidelijk welke verhaallijn vervolgd wordt. Als dit verbeterd zou worden, zou het boek veel fijner te lezen zijn.