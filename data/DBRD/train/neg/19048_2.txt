Nog niet zo lang geleden heb ik me hier op de website opgegeven als recensent. Gisteren ontving ik daarvoor het eerste boek. Buren van Bianca van Strien. Ik ben er vandaar maar gelijk in begonnen, omdat ik komende tijd ook nog een paar andere boeken uit 'moet' lezen.

Dit is geen boek dat ik normaal gesproken zelf gekozen zou hebben om te lezen, maar het is ook wel eens leuk om te kijken in wat voor boek ik dan terecht kom.

Het boek gaat over Svenja Berger. Zij gaat een tijdje op het huis van haar ouders passen terwijl die op vakantie zijn. In die periode wil ze erachter komen of ze nog bij haar niet al te trouwe vriend Frank wil blijven.
Ook Gijs, haar vroegere buurjongen, past op het huis van zijn ouders. Hij ligt in scheiding.
Ze lopen elkaar gelijk op de eerste pagina al tegen het lijf. Meteen is duidelijk dat Svenja Gijs wel ziet zitten. Al snel blijkt dat dit wederzijds is. Maar omdat ze beiden niet halsoverkop weer een nieuwe relatie willen beginnen doen ze het rustig aan. Hoe moeilijk dat ook is.


Het boek heeft maar 145 bladzijden en is helemaal geschikt voor een middagje mooi weer in de tuin of op het strand. En dan is het ook wel weer klaar.
Aan de tekst op de achterkant van het boek kan je eigenlijk al wel grotendeels opmaken hoe het verhaal zal gaan. En als je de achterkant niet gelezen zou hebben, dan zou je het op de eerste bladzijde al wel weten. Natuurlijk zijn er nog wel wat obstakels tussen Svenja en Gijs.
Het boek heeft alle ingrediÃ«nten voor een zomers romannetje, maar warmer dan van de zon zul je het er denk ik niet door krijgen .

Wat zinsopbouw betreft vond ik het geen heel sterk boek.