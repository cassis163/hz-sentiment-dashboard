Douchend komt Jasper erachter dat hij geen doorsnee jongen is. Sterker nog: terwijl hij dat bekende liedje van Prince zingt, wast hij zijn haren met paars water en condenseren de paarse druppels op de cabine. Maar vergeet Jaspers vriendin Gemma niet, die hij per ongeluk in de supermarkt tegen het leven is gelopen. Jasper probeert zijn speciale gave zo goed mogelijk voor de mensheid in te zetten, met hier en daar een onbedoeld, kwaad gevolg.

‘Tip: houd bij het lezen van dit boek Youtube bij de hand.’ Is dit het meest originele voorwoord of de  meest verwachtingsvolle boodschap ever? Het maakt je in ieder geval ontzettend nieuwsgierig!
Het wordt snel duidelijk dat Geraeds net als Jasper ook een onalledaagse gave heeft, namelijk het bedenken van verhalen met een interessant tintje. Wat is er nou leuker dan een boek over een zingende, mannelijke Mega Minds genaamd Jasper die het allerliefst de wereld redt? Niets, toch?
Onze wereldverbeteraar is een toffe gozer. Hij is een vriendelijke, rustige jongen die geregeld voor de buis gekluisterd zit om tennis te kijken. Gemma is zijn eerste vriendinnetje, omdat verteld wordt dat Jasper voorheen nogal een sulletje was, waarover de lezer overigens geen beeld bij krijgt. Jasper wordt namelijk niet als irritante lozer afgebeeld. Waar je je wel om kunt ergeren is Gemma. Gemma heeft overal, maar dan echt overal commentaar op.
Aangezien het geen dik boek is, is het voor de hand liggend dat Jasper niet zoveel diepgang brengt als je wellicht gewend bent bij dikkere pillen. Maar er zou absoluut ruimte voor meer verdieping zijn geweest, want Jasper en Gemma hebben zeker potentie om sterk neergezette personages te worden. Er mag dieper op het verhaal achter Gemma komen. Waarom zegt ze de dingen die ze zegt? En in geval van Jasper: wat zit er achter de dingen die hij zingt en doet?
Ondanks dat het gezegd kan worden dat het een makkelijk boek is, is het onverwacht dat je tijdens het lezen geen idee hebt waar het verhaal naartoe gaat. De simpele vraag over hoe het af zal lopen blijft lang onbeantwoord, wat de drang om door te lezen doe aanwakkeren.
Jammer is dat de tip die aan het begin van het boek vermeld stond onnodig gegeven wordt. Geraeds laat populaire liedjes terugkomen die zelfs zonder Youtube je hoofd in ploppen.