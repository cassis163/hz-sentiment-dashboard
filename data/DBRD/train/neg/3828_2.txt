Het verhaal van de twee zussen, beiden ongeveer even oud, even ongevoelig en harteloos, kon me niet bekoren.
Hannah en Kim lijken twee kanten van eenzelfde persoon. Ze waren van kind af aan op elkaar aangewezen: hun moeder verliet het gezin en liet nooit mee iets van zich horen.
Beiden hebben een relatie met, niet toevallig, een Wim, beiden zien hun Wim nauwelijks staan.
Hannah heeft een baan: ze schrijft over 'freaks'. Ze zoekt ze op en interviewt ze. Haar rubriek heeft zoveel succes, dat er een tv serie van gemaakt zal worden.
Niet iedere 'freak' is blij met alle media aandacht en een van hen neemt wraak. Dan blijken de zussen zelf de grootste freaks te zijn. Ze nemen een one-way-ticket naar AustraliÃ« en gaan daar op zoek naar hun moeder.
Het verhaal is vlot geschreven, maar erg ongeloofwaardig en zelfs vervelend of onbegrijpelijk.