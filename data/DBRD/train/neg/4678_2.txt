Als je in een FB-groep of forum over baby's zegt dat je kindje wat onrustiger dan normaal is, wordt er naast 'regeldag' heel vaak geroepen 'Oh, dan zit hij/zij vast midden in een sprongetje!' De sprongetjes in kwestie komen uit dit boek.

Ik vond het allemaal wat onwaarschijnlijk klinken en sloeg aan het Googelen. En inderdaad: de sprongetjestheorie is al een jaar of 20 geleden ontkracht.* Bizar dat het boek nog steeds als warme broodjes over de toonbank gaat en schijnbaar haast niemand zich ervan bewust is dat het grote onzin is dat kinderen in zulke precies gedefinieerde periodes** door sprongen in hun ontwikkeling gaan en dan 'huilerig, hangerig en humeurig' zijn. Maar ja, wel lekker geruststellend als je een verklaring hebt voor moeilijke periodes.

* Via de Wiki-pagina van 'Oei, ik groei!' kun je doorklikken naar krantenartikelen over de soap rondom dit boek.

** Er zijn wel degelijk sprongen in de ontwikkeling aangetoond, maar niet zo veel als in dit boek, en al helemaal niet voor elk kind op bepaalde, vaststaande leeftijden. Daarbij zegt het boek ook nog eens bij elke sprong iets in de trant 'Maar het kan ook zijn dat je kind bepaalde van deze vaardigheden pas over een paar maanden laat zien!'

Een tweede ster omdat het wel leuk is om te lezen wanneer je bepaalde ontwikkelingen ongeveer kunt verwachten en omdat er wel heel leuke spelletjes in staan. Mijn dochtertje vindt bijvoorbeeld het 'optrekspelletje' helemaal geweldig.