Toen dit boek uitkwam was ik hier al heel nieuwsgierig naar, de beknopte inhoud die op internet te lezen was sprak me heel erg aan, dus dit boek vrij snel in de bibliotheek gereserveerd. En het duurde nog een tijdje voor ik het boek kon gaan afhalen. Toen ik het bericht echter in mijn mailbox kreeg dat het boek afgehaald kon worden, ben ik ook meteen naar de bibliotheek gegaan. Het boek waar ik in bezig was uitgelezen en meteen in dit boek begonnen... En helaas... ondanks alle positieve recensies en quotes vond ik het boek tegenvallen. Ik vind het boek behoorlijk oppervlakkig. Het boek gaat niet echt in op de gevoelens van Jette Vonk. Je leest wel de dingen die ze onderneemt en dat ze op zoek gaat naar haar spirituele ik. Maar over haar gevoelens en wat de diagnose kanker en de behandelingen met haar doen komen maar weinig aan bod. Het is naar mijn gevoel meer een boek waar Jette een positieve herinnering wil achterlaten.

Lees verder op mijn blog.