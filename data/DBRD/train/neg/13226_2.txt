Ik heb dit boek gekregen en gelezen voor de Thriller Leesclub. Ik had me er erg op verheugd. Nog nooit iets van Simon Scarrow gelezen (wel al een aantal keer mee in mijn handen gestaan). De combinatie tussen geschiedenis, Romeinen, Engeland en een thriller trok mij erg aan. En ik had gezien dat de engelse versie op verschillende sites goed beoordeeld was.
Helaas viel het tegen. De eerste helft van het boek vond ik slecht. Het verhaal was onduidelijk. Ik haalde steeds de personages door elkaar; kon ook niet onthouden wie Romeinen en wie Britten waren. Verder vond ik de dialogen stroef. En daardoor kwam het allemaal niet echt op gang.
Pas in de tweede helft van het boek werd het verhaal duidelijk, bleek welke personages van belang waren, en werd het eindelijk ook echt spannend! Als het hele boek zo was geweest zou ik het waarschijnlijk 3, misschien zelfs 4 sterren hebben gegeven. Nu kan ik er echt niet meer dan 2 van maken. Jammer.


Tievoeging op 30-3-2016:
Ik ben al jaren bezig met het uitzoeken van mijn stamboom. Dit weekend had ik ern doorbraak: ik heb de link kunnen leggen naar Karel de Grote. Leuk, maar ik denk dat half Europa van hem afstamt