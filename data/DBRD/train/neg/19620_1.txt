Zelden een boek gelezen dat ik zo vervelend vond. Te korte hoofdstukken, te veel onbegrijpelijk los zand in het begin, waar ik geen touw aan vast kon knopen, teveel personen en namen. Moet ik die onthouden? Wie was dat ook al weer? Teveel geweld op niets af, teveel wapengekletter en geknok.
En dan heb ik nog niets gezegd over het onderwerp van het boek: geesten, die zich van lichaam naar lichaam kunnen verplaatsen, dat ook daadwerkelijk doen, op die manier aan geld en gezondheid weten te komen en allerlei wandaden ongestraft kunnen begaan. Hoezeer Kepler, de hoofdpersoon-geest, ook beweert , dat hij heel veel van zijn 'dragers' houdt.
Hij voert strijd met een andere geest: Galileo. Het einde komt na een wilde achtervolging en vechtpartij in een groot museum in New York. Ik kon het maar nauwelijks uitlezen en begreep ook haast niet, hoe het allemaal afliep.
Niet voor herhaling vatbaar.