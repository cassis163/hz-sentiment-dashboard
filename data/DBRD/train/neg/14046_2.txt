liefde en geweld,Liefdesduivel vertelt het verhaal van Carmen: een vrouw die haar baan in het ziekenhuis niet leuk vindt, samen met Tahnee en Chris woont, van crime-series als CSI houdt en een gewelddadige ex-vriend  Paul  heeft.
Op een feestje ontmoet ze Jessie, de nieuwe vriendin van Paul. Ze kunnen het goed met elkaar vinden, iets wat Paul totaal niet aanstaat. Wanneer Jessie achter het verleden van Paul en Carmen komt, gaat alles fout. Jessie wordt vermist en de bedreigingen naar Carmen stapelen zich op. De politie gelooft het verhaal van Carmen  dat Jessie vermist is  niet en tegen beter weten in gaat Carmen zelf op onderzoek uit. Echter, hiermee raakt Carmen in levensgevaar.
Liefdesduivel wordt langzaam opgebouwd, alles wordt uitgelegd en relaties worden uitgediept. Maar op het belangrijkste punt van het boek, de ontknoping, worden daar te weinig paginas aan besteed. De balans klopt dus niet. Het voelt alsof het boek op het eind wordt afgeraffeld en dat is zonde.
Verder is het taalgebruik in Liefdesduivel vaak erg letterlijk. Te letterlijk zelfs. Als lezer is het leuk om een personage in het boek te leren kennen en te analyseren. Maar ook hier ontbreekt de balans. Niet alles hoeft tot in detail uitgespeld te worden, en dat is precies wat in dit boek toch vaak gebeurt.
Al met al is het verhaal aardig, maar is het geheel te onevenwichtig, soms te gedetailleerd en daardoor te traag en soms te snel en daardoor onbevredigend. Een goede vingeroefening, zullen we maar zeggen.