Gevangen Wind, Janine van der Hulst - Veerman

‘Gevangen Wind’ is het vervolg op ‘Lieve Hart’. In deze uitgave zitten beide verhalen.
In Lieve Hart leren we Marrie kennen. Een meisje uit Huizen in het begin van de twintigste eeuw.
Samen met haar moeder en zusjes groeit ze op tot een echte Huizer meid.
Marrie begaat ook wat ‘misstapjes’, maar maakt duidelijke keuzes.

In Gevangen Wind gaan we verder met de meer volwassen Marrie. Samen met haar zoon Aart vertrekt ze naar Friesland, omdat daar haar vermeende verdronken partner Lammert zou zijn.
Samen met zijn ‘ex’schoonpa werkt hij in de boerderij. Marrie probeert zich aan te passen aan de Friese levensstijl, maar merkt dat ze steeds meer terug verlangt naar Huizen.
Lammert ziet dit ook en uiteindelijk keren ze toch weer terug.
Hier pakt Marrie weer haar oude manier van leven op en Lammert zoekt ander werk.

In Lieve Hart is er veel diepgang van het karakter Marrie, hoe zij reageert en waarom ze sommige dingen doet of keuzes maakt.
In Gevangen Wind is die diepgang weg. Het verhaal gaat van Friesland naar Huizen en de reis er naartoe. De karakterveranderingen zijn niet meer degelijk aanwezig en de karakters worden hierdoor erg vlak en niet interessant. Verder word er teveel geprobeerd om er gebeurtenissen te laten gebeuren om de lezer proberen in te pakken. Hierdoor lijkt het alsof er geen eenheid bestaat maar allemaal losse stukjes, aparte hoofdstukken die geen duidelijke verbintenis met elkaar hebben, behalve dat Marrie en haar familie.

Wat wel mooi in dit boek is, is dat er duidelijk moeite en energie is gestoken in de historische correctheid van gebruiken en taal en dergelijke. Dat is een degelijk pluspunt.

Gevangen Wind krijgt 2 sterren