De verwachtingen waren hooggespannen, overal goede recensies. Fitzek is sowieso al een populaire schrijver waar veel mensen het over hebben, dus ik moest ook maar eens een boek van hem lezen...

"Goed geconstrueerd" lees ik hier en daar, bij mij blijft voornamelijk "geconstrueerd" over. Ongeloofwaardig, vermoeiend, en het is dat het boek makkelijk leest en dun is anders had ik het boek op bladzijde 150 dichtgeslagen en niet meer aangeraakt.

De stijl van Fitzek vermoeide mij enorm, korte hoofdstukken en de drang om elk hoofdstukje te moeten eindigen met een mini cliffhanger begon redelijk snel te irriteren.
De ene ongeloofwaardige gebeurtenis na de andere. Vol met trucs om de spanning vast te houden. Of in ieder geval een poging tot het vasthouden van de spanning.

Het einde trekt het boek nog iets omhoog, hoewel de clou niet verrassend is. Dit zorgt op de valreep nog voor een extra ster, anders had de score wat mij betreft echt bedroevend geweest.