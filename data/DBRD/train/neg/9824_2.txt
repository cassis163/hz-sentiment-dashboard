Karlien Berkvens heeft met haar debuut een inkijk gegeven in het leven van Loet Zimmerman. Na het afscheid als roostermaker op een middelbare school wordt hij beroofd van zijn horloge. Tijd speelt een belangrijke rol in het leven van Loet. Na het verdwijnen van het horloge verdwijnt ook de structuur uit het leven van Loet. In een vlot geschreven stijl trekt het leven van Loet en zijn Lucy aan de lezer voorbij. Het overlijden van Lucy blijkt door de brute overval een grotere impact te hebben dan Loet besefte.
Het gevoel niet begrepen te worden wordt heel duidelijk weergegeven. 'Hij moest de avond, de nacht, de komende dagen, in stukken hakken, vullen en doorkomen'. Ondanks de goede bedoelingen wil hij geen steun van zijn zoon DaniÃ«l. "Ik ben er niet van gediend dat je zo'n zielenknijper op me afstuurt'.
Loet wil zich graag staande houden en zich niet laten kennen. "De jongen heeft hem de tijd afhandig gemaakt, maar de strijd om zijn leven zal hij niet winnen'. Loet heeft niet door dat hij die strijd al lang verloren heeft. Het open einde is een mooi slot aan het verhaal.
Voor mij begon het boek sterk, maar naar het einde toe met de vele terugblikken op het leven van Loet, wist het boek mij steeds minder te boeien.