In Nederland kijkt meer dan driekwart van de mannen en bijna de helft van de vrouwen wel eens porno. Ontwijken is ook bijna niet meer mogelijk, helemaal op internet. Maar aan de ondernemerskant blijft deze bedrijfstak grotendeels onzichtbaar, al gaan er miljoenen in om..

De lustfabriek gaat over 50 jaar Nederlandse porno-industrie. Het boek is in het begin erg moeilijk doorkomen door alle jaartallen en feiten. Je leest hoe de blaadjes vanuit de achterbak verkocht worden aan winkels. Hoe het eerste Nederlandse blad wordt opgestart. Hoe het allemaal in zijn werk gaat om zo'n blad te maken. De tegenwerking van de politie en regering. Omdat het steeds recenter wordt wat je leest gaat het interessanter worden. Zo lees je over Kim Holland, Bobbi Eden en Menno Buch met zijn programma Sex voor de buch. Het is best interessant om het verhaal achter de schermen te lezen vooral de verhalen die meer hedendaags zijn. De hele oude verhalen vond ik het lastigste ook omdat namen uit die tijd mij niks zeggen maar Bobbi Eden kent denk ik wel iedereen.

Het boek is een mooi overzicht van hoe het begon met de Nederlandse porno industrie en waar we nu staan.