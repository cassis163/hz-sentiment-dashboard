Voor de lezers die zeker geïnteresseerd zijn in dit genre, ik zou zeggen, gewoon kopen! Het is een goedkoop boekje en je krijgt waar voor je geld. Door de heen en weer berichtjes die je ziet tussen de 4 mensen wordt je mee in het verhaal gesleurd, net of je bent mee aan het chatten. Er zijn geen grote tijdssprongen (een uur later, 5 uur later, een dag later,…) waardoor je het verhaal heel gemakkelijk kan volgen. Voor sommigen is dit beter dan een boek waar (bijvoorbeeld) een jaar wordt uitgeschreven. De schrijfstijl en woordkeuze is zeker goed voor wie van het genre houdt. Alles is heel gedetailleerd beschreven zodat je goed weet hoe de personages zich voelen, wat ze voor elkaar voelen en hoe de spanning tussen beide personen steeds wordt opgedreven.

Om eerlijk te zijn had ik het redelijk moeilijk met het lezen van dit boekje. Ik had er een goed gevoel over en was meteen beginnen lezen, maar na enkele tientallen pagina’s merkte ik dat de taal die gebruikt wordt toch niet echt voor mij is. Je moet er dus echt van houden en mee vertrouwd zijn. Dit was mijn eerste boek met een ‘erotisch tintje’, misschien is dit gewoon mijn ding niet?

Als laatste wil ik Hanco bedanken voor het toesturen van dit boek!
http://booksandteacorner.wordpress.com