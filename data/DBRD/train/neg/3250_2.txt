Je ziet het vaker: een beroemde schrijver schrijft een boek dat enigszins naast zijn oorspronkelijk genre licht. De uitgever wil dat het onder een andere naam wordt gepubliceerd. Het boek flopt. Daarna komt de oorspronkelijke naam van de schrijver boven de titel te staan, en meteen daarna verkoopt het boek als een tierelier. Zo ook Het Shepherd commando van Robert Ludlum.

Het verhaal gaat over de op een zijspoor gezette generaal Hawkins die wraak zoekt op alles en iedereen en een plan bedenkt om de paus te ontvoeren. Een advocaat die zijn laatste dagen in het leger uitzit komt aan zijn zij en wil het plan dwarsbomen.

Het boek is aanzienlijk minder lijvig dan dat we doorgaans van Ludlum gewend zijn. Ook is de schrijfstijl veel luchtiger. Qua plot valt er ook niet zoveel te genieten als een "normale" Ludlum: bijna heel het boek staat in het teken van de voorbereiding van de ontvoering. De ontvoering zelf vind vervolgens plaats op, ongeveer, de voorlaatste pagina. Natuurlijk is er dan een onverwachte plotwending. Ongeveer hetzelfde euvel waar Honden van de oorlog van Frederick Forsyth aan lijdt.

Ik heb me redelijk vermaakt met dit boek, dat ik als voorbereiding op Het Omaha conflict heb gekocht. Een boek waar de generaal ook in voorkomt. Hopelijk is dat boek meer Ludlum...