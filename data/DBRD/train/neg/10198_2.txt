Het begon met een flinke terugblik naar de gebeurtenissen uit het eerste boek en tegelijk werd er een vrij standaard verhaaltje verteld over de werkzaamheden bij de politie van Miami en het OM, met af en toe een gruwelijke moord. Helaas hield dit tot ongeveer 40% van het boek aan.

Op die 40% kwam een ommekeer, maar helaas werd het niveau van het beknellende gevoel uit het eerste boek bij lange na niet gehaald. Het las lekker weg, maar voor mij was het geen thriller. Een thriller moet voor mij meer in z'n mars hebben dan alleen gedetailleerde gruwelijke moorden.
Wel borrelden constant de vragen wiewatwaarwaarom op, dus vandaar dat ik dit meer als een detective zie. En omdat Jilliane letterlijk dezelfde formule aanhield als in het eerste boek, kreeg ik al een idee wat de antwoorden daarop moesten zijn. En helaas bleek ik gelijk te hebben...

2* voor het verhaal en nog een halve ster voor het verrassende epiloog. 2.5* totaal, helaas niet meer dan een doorsnee boek. Jammer, want had er veel meer van verwacht.