Ik vind de karakters voldoende uitgewerkt. Ik kan me een voorstelling bij de meeste karakters maken, omdat ze levendig zijn beschreven. Het ene karakter meer dan het andere, maar het is natuurlijk ook zo dat het ene een grotere rol speelt in het boek dan het andere. Ik zou de karakters wat serieuzer willen zien. Door de lol die ze hebben, lijkt het nu alsof ze hun werk niet zo serieus nemen. Dat vind ik jammer en zeker een minpunt aan dit boek.

Ik had vooraf niet echt verwachtingen van deze auteur, want ik heb niet eerder een boek van hem gelezen. Een recensie over zijn eerste boek hier op Crimezone maakte me wel nieuwsgierig. Dat boek wordt immers goed gewaardeerd.

In het verhaal wordt vanaf het begin zowel de kant van de politie als de kant van de daders belicht. Dat vind ik wel jammer, want hierdoor ontbreekt echte spanning. Vanaf het begin is eigenlijk wel duidelijk hoe het in elkaar zit; het verhaal groeit dus niet echt naar een plot. Het verhaal is wel een geheel.

Hoewel het verhaal van meerdere kanten wordt belicht, waardoor zoals gezegd de echte spanning ontbreekt, is het wel boeiend om te lezen. Er is voldoende spanning om de aandacht vast te houden. De karakters spelen hier ook een positieve rol in. De schrijfstijl is zeer toegankelijk, waardoor je makkelijk door het verhaal heen gaat.

Ik heb het boek met plezier gelezen, maar ik had door de zeer positieve recensie op Crimezone (het eerste boek) hogere verwachtingen.

Wat me aan het boek positief is opgevallen is het vlotte taalgebruik. Niet elke auteur is in staat om met zoÂ’n vlotte pen een verhaal te brengen. Daarin zit ook de kracht van het verhaal. De karakters zijn voldoende uitgewerkt. Ze moeten alleen iets serieuzer zijn.

Het Vlaamse taalgebruik maakt dit verhaal authentiek; ik heb het zeker niet als storend ervaren. Echte lokale zaken worden voldoende toegelicht in het verhaal. Hierdoor had ik geen moeite om de teksten voldoende te begrijpen.