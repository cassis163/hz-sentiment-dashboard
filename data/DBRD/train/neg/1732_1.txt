beknopte samenvatting
Boeken over de Tweede Wereldoorlog vinden we overal terug, het is duidelijk dat deze gebeurtenis stof tot schrijven was voor ontzettend veel auteurs. Ook voor Robert Harris blijkt deze geschiedkundige ge-beurtenis een bron van inspiratie te zijn. Hij schreef er zowel fictie als non-fictie werk over, waaronder: Selling Hitler: Story of the Hitler Diaries en A Higher Form of Killing: Secret Story of Gas and Germ Warfare . Zijn eerste thriller, Fatherland, die overigens een enorm succes was en in meer dan 25 talen vertaald werd, is geïnspireerd op Nazi-Duitsland. Zijn tweede thriller Enigma wordt op zijn cover de hemel in geprezen, maar dat lijkt me het laatste wat dit boek verdient.

De keuze van Harris (°1957) om een feit uit Wereldoorlog Twee als basis voor zijn thriller te gebruiken lijkt me dus een vrij evidente keuze. Voor zijn thriller Enigma heeft hij zich dan blijkbaar ook goed ge-documenteerd door drie jaar researchwerk te verrichten. In het boek maken we kennis met Thomas Jericho, een jonge wiskundige die verblijft aan de universiteit van Cambridge. Hij blijkt een erg belangrijk persoon te zijn want hij had Haai gebroken, een enigma-code die haast niet te kraken was. We krijgen de indruk dat het breken van Haai toch zijn tol op Jericho geëist heeft. Hij was er haast gek van geworden, daarom werd hij voor een tijdje weggestuurd. Na drie weken van verblijf op een donker kamertje op de universiteit werd Jericho onverwacht teruggehaald naar Bletchley Park, een plaats in Zuid Engeland waar enkele duizenden mensen bezig zijn met het kraken en registreren van enigma-codes.

Tot slot: Enigma is een geschikt en ontspannend boek indien je wat meer wenst te weten te komen over hoe het kraken van de Enigma-codes in zijn werk ging. Harris weet goed te beschrijven wat er allemaal ge-daan werd in Bletchley park, maar de verhaallijn is ondermaats. Van spanning is er gewoon te weinig te merken om van een thriller te kunnen spreken.