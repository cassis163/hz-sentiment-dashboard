Dit tweede deel van een zogenaamde trilogie werd met tromgeroffel aangekondigd als een spannende thriller

Het verhaal in een notendop: Anna, een gehuwde moeder van een dochter, beleeft op hotel een avontuurtje van één nacht met de jongere Erik denkt ze. Erik denkt daar echter anders over en start meteen een stalking-offensief. Hij bedreigt Anna en haar familie en gaat tot het uiterste om Anna voor zich te winnen.

Hans Koppel, oorspronkelijk auteur van kinderboeken, heeft me aangenaam verrast met zijn eerste thriller Ze komt nooit meer terug. Ik keek dus echt uit naar het tweede deel
Met uitzondering van het allereerste hoofdstukje en de laatste paginas is Je bent nu van mij geen thriller maar eerder een stalking-romannetje. Het verhaal kabbelt eindeloos verder zonder de aandacht van deze lezer vast te houden.
De schrijfstijl is zelfs te eenvoudig om dit boek als Young Adult te bestempelen Tijdens het lezen kreeg ik de indruk, dat het verhaal snel-snel in elkaar werd geknutseld. De plot was reeds na 50 paginas voorspelbaar. Met uitzondering van enkele terugkerende namen is er geen verwijzing naar, of vervolg van het eerste deel van de trilogie.

Zelfs als tussendoortje kan ik moeilijk met dit boek hoog oplopen, jammer maar helaas. Een magere 2 sterren is hiervan dus het resultaat. Het derde deel, dat nog moet verschijnen, zal opnieuw van hoog niveau moeten zijn om me te overtuigen deze auteur te blijven volgen!