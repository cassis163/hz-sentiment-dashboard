Mattias is overleden. Dat is van begin af aan duidelijk. De grote vraag echter is waarom al de andere hoofdpersonages in het boek, hier zo door geraakt zijn. Het verhaal speelt zich eigenlijk af in de leefwerelden van Amber, Chris, Kristianne, Jakob, Nathan, Issan, Quentin, Riet en Hendrik.
Ondanks dat het een leuke schrijfstijl is, en elk hoofdstuk duidelijk weergeeft welk personage in beeld is, is na het lezen van dit boek bij mij geen duidelijk antwoord gegeven waarom....
De schrijfstijl is netjes, maar wel mooi aangepast aan het besproken personage. Toch vond ik persoonlijk het boek wat langdradig.
Ik ben wel blij met de kans om het boek te lezen, want hoe dan ook heeft het mij op verschillende vlakken wel aan het denken gezet.