De zweed is het vierde uitgegeven werk van de Zweedse auteur Robert Karjel, en het eerste wat vertaald is in het Nederlands.
Robert Karjel is een voormalig officier van de Zweedse luchtmacht , en in zijn rijke carrière meermaals onderscheiden.

Het verhaal speelt rond de hoofdpersoon Ernst Gripp, een lid van de Zweedse veilheidspolitie die door zijn baas naar de VS wordt gestuurd. Gripp moet daar gaan samenwerken met z'n Amerikaanse collega Shauna Friedman met als doel de identiteit vast te stellen van een door de Amerikanen in detentie gehouden figuur, die mogelijk Zweedse roots heeft.. Alles voor het doel "de strijd tegen het internationale terrorisme".
Ernst en Shauna staan in hun ideeën ver van elkaar af, maar hebben elkaar ook hard nodig temeer omdat ze allebei niet blijken te zijn wat iedereen denkt maar een dubbelleven leiden.

Karjel heeft een verhaal gecreëerd met een sterk plot en fantastisch uitgewerkte karakters. Maar een goede thriller is meer dan een plot en karakters. Dit boek is soms ook nodeloos pretentieus geschreven, moeilijk te volgen, allerminst spannend en bijna hallucinerend warrig . Hierdoor verdwijnen de sterke eigenschappen naar de achtergrond en vond ik het een worsteling het toch niet al te dikke boek uit te lezen. Dat is jammer want de potentie is er zeer zeker.

Spanning: 1*
Plot: 4*****
Leesplezier: 1 *
Schrijfstijl: 2 **
Originaliteit: 3 ***
Psychologie: 4 ****