Met zeer veel tamtam kwam dit boek op de markt. Ik laat het stof altijd even neerdwarrelen in afwachting van de reacties, zeker wanneer een boek zo hoog scoort in VN. Maar ook de reacties van lezers zijn voor een heel groot deel zeer lovend, dus besluit ik om het toch ook te gaan lezen.

Dat heb ik geweten! Wat een draak van een boek, ik heb er werkelijk geen andere woorden voor. Ik heb het niet uitgelezen, er was geen doorkomen aan, het is saai, saai en saai. Ik ben begonnen, heb het aan de kant gelegd, een ander boek gelezen, nog eens geprobeerd maar zo op de helft van het boek snap ik nog steeds niet wat er zo geweldig aan dit boek is, het pakt mij totaal niet en ik erger me alleen maar. Voor mij reden om het voor gezien te houden want lezen moet leuk zijn. De hele hype rond dit boek is voor mij onbegrijpelijk.