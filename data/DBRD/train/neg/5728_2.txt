Wat een bijzonder boek is dit! Het heeft me aan het denken gezet wat nou precies maakt dat een boek goed of slecht is.

Drie graven veel heeft veel mee. De uitgave is prachtig verzorgd en ruikt heerlijk. Hier en daar vind je pareltjes van zinnen. Het plot zit goed in elkaar en is verrassend. Het boek is origineel, wie wil er nou niet lezen hoe een hond de misdaad ervaart?

Maar toch.. in een goed boek wil je ondergedompeld worden. En bij dit boek had ik bijna permanent een frons op mijn voorhoofd. Wat een gekunstelde zinnen lees je af en toe! En waarom voelen de spannendste passages meer als slapstick? De schrijfstijl is niet consistent en golft niet mee met de ontwikkeling van het plot. En dat zit Drie graven vol echt te veel in de weg.