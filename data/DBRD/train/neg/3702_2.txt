Claire komt uit de zoveelste ongelukkige liefde als ze Joseph ontmoet. Deze spiritueel ingestelde man, die al meer mensen heeft begeleid, stelt Claire voor ook haar te begeleiden. En ze stemt in, al is dat met enige terughoudendheid.

Volgens de omslag van het boek is Tweelingziel een spiritueel liefdesverhaal. Als lezer krijg je al snel de indruk dat er eerder een college spiritualiteit over je wordt uitgestort. De ene filosofische, psychologische en spirituele verhandeling na de andere. Lang niet altijd zomaar te volgen. En een tweede college achtergrondinformatie over Ticino en diverse plaatsen in Zwitserland.

Als Claire dan Derek - bijna letterlijk - tegen het lijf loopt, dient deze verhaallijn ter illustratie van de spirituele theorie over de essentie en dynamiek van tweelingzielen. Toch kan dat het teveel aan droge gedoceerde theorie niet compenseren.
Aan het eind van het verhaal wèl nog een onverwachte en welkome plotwending!
Waardering: een intuïtieve twee sterren.