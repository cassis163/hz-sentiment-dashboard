De Britse schrijfster Sophie Hannah (1971) timmert al jaren aan de weg als auteur van kinderboeken, romans en poëzie. Sinds 2006 schrijft ze ook thrillers. Alles op het spel is een stand alone thriller, eerder schreef ze de serie rond Simon Waterhouse & Charlie Zaile en een tweetal boeken met het Hercule Poirot karakter van Agatha Christie. Ondanks de vele titels die verkrijgbaar zijn is het Hannah nog niet gelukt een echt verkoopkanon te worden in Nederland.

Justine Merrison verhuist samen met echtgenoot Alex en dochter Ellen van Londen naar Devon (UK) waar ze een huis met de naam ‘Speedwell House’hebben gekocht. Het doel van Justine is om na haar carrière in de televisiewereld zich bezig te gaan houden met het ultieme niks (?) doen. Doordat ze al snel na dat ze haar intrek heeft genomen in haar nieuwe huis bedolven wordt onder dreigtelefoontjes en omdat haar dochter Ellen zich steeds meer terugtrekt en van haar vervreemd komt het niks doen niet van de grond. Als blijkt dat het gedrag van Ellen voortkomt uit het feit dat haar goede vriend George van school is gestuurd en dit om foute redenen besluit ze om verhaal te gaan halen bij de schoolleiding. Dan blijkt George helemaal niet te bestaan en al helemaal nooit op die school heeft gezeten.
Justine begint verbanden te zien tussen de telefoontjes en het verdwijnen van George en linkt ook een moordmysterie wat haar dochter aan het schrijven is aan deze merkwaardige gebeurtenis. Als een bezetene stort ze zich op het raadsel.

Je valt als het ware plotseling in het verhaal, en het is mij niet gelukt er ooit lekker in te komen. Ruim 400 pagina’s vol wazigheid en vage onthullingen grotendeels verteld in het vertelperspectief van Justine op zoek naar een waarheid (?), die al veel te snel op de stoep staat.. Daarnaast het volledig ontbreken van enige spanning en het ter vergeefs wachten op een plotwending zorgen er voor dat alle leesplezier wordt ontnomen.Toen ik het boek dichtsloeg vroeg ik me echt af wat ik nu eigenlijk gelezen had.

Boek is duidelijk niet “my cup of tea” en zal dan ook zeker niet snel nog een werk van deze schrijfster oppakken.


totaal score: 1,5 sterren

Spanning: 1*
Plot: 2**
Leesplezier: 1 *
Schrijfstijl: 2 **
Originaliteit : 3***
Psychologie: 2**