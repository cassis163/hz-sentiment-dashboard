Het begint veelbelovend: een man komt terug naar Marseille om zijn vermoorde jeugdvriend te wreken. Maar ook hij overleeft het niet en Fabio Montale, politieman tegen wil en dank, verdiept zich in de zaak. Op de achtergrond speelt het openlijke racisme in de grootstad een belangrijke en af en toe schokkende rol.


En dan loopt het mis: Izzo schetst een kluwen van rivaliserende maffiabendes, corrupte politiediensten, herrieschoppende Arabieren, pooiers, drugsdealers en wapenhandelaars; en allen lijken ze elkaar naar het leven te staan. Ik heb nu al geen idee meer wie nu wie vermoordde en eerlijk gezegd, het zal me een zorg wezen.