Odd Thomas kan doden zien en begrijpt wat ze zeggen. Hij gaat naar een truckstop genaamd Harmony Corner. Deze wordt gerund door de familie Harmony en naast de truckstop is ook een motel en restaurant aanwezig. Al snel merkt hij dat er vreemde dingen gebeuren in Harmony Corner en dat het in de greep wordt gehouden door iets duisters. Ontsnappen lijkt onmogelijk. Samen met de twaalfjarige Jolie Ann Harmony probeert Odd Thomas uit de greep van het kwaad te komen.

Dit boek is een deel van een serie en het kostte wat moeite om in het verhaal te komen. Maar het boek is prima los te lezen.

Het is echt een Dean Koontz verhaal met bovennatuurlijke situaties en onverwachte wendingen. Het is duidelijk dat er veel fantasie in de boeken zit, maar het is zo geschreven dat het geloofwaardig is. De humor maakt het boek luchtiger.

Toch boeide het boek mij niet enorm en was het al snel duidelijk wat de afloop van het verhaal zou zijn.