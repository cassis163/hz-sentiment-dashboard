Dodelijke stilte is het thrillerdebuut van de Canadese schrijfster ASA Harrison. Ze is helaas overleden.

Jody en Todd zijn al twintig jaar samen. Ze zijn nooit getrouwd. Voor Jodi geeft de dagelijkse zorg voor Todd haar een gevoel van veiligheid en zekerheid, ondanks het feit dat ze weet dat hij regelmatig vreemd gaat. Voor Todd is Jodi een veilige haven waarnaar hij steeds terug kan keren na een romance. Beiden hebben in hun jeugd veel meegemaakt, wat ze niet goed hebben verwerkt.
Todd is opzichter op een bouwplaats en heeft romances nodig om zijn wereld hanteerbaar te houden. Jodi is psychologe en analyseert alles tot in den treure en komt uiteindelijk niet tot acties. Het verhaal neemt een wending als Todd geconfronteerd wordt met de gevolgen van zijn laatste romance. Het stevige fundament van hun relatie wankelt en valt langzaam om.

Het verhaal is, psychologisch gezien, heel boeiend en laat zien, dat een opeenstapeling van gebeurtenissen kunnen maken dat een mens tot onverwachte daden komt maar mist de thrillereffecten: actie en gevaar.