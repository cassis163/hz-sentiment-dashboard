Heel enthousiast begon ik aan het prachtig vormgegeven boek Een Mann van Rindert Kromhout . Met hoge verwachtingen want de Manns waren blijkbaar een interessante familie en hier werd volgens de achterflap met name ingezoomd op de relatie tussen zoon Klaus en vader Thomas. Prachtig gegeven. Vervolgens kabbelde het boek voor mij te lang. Niet oninteressant, maar niet goed genoeg voor meer dan twee sterren. Het tijdsgewricht waarin dit boek zich afspeelt is zeker interessant en dan ook nog eens beleefd met een vooraanstaande flamboyante familie, maar de relatie tussen vader en zoon, waar het voor mij toch een beetje om begonnen was, vond ik niet goed genoeg uit de verf komen helaas.