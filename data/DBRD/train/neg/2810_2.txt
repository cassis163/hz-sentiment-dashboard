Woodstock speelt zich af in het hier en nu en in het verleden. Het zijn twee verhalen die door elkaar gevlochten zitten. Aan de ene kant het verhaal van Nola en David die naar het plaatsje Woodstock gaan omdat David een toneelstuk wil schrijven over het festival, en ter plaatse hoopt inspiratie op te doen. Aan de andere kant het verhaal over Nicky, verteld door zijn vader. Een jongentje dat door verdinking om het leven komt tijdens het woodstockfestival.
In het boek spelen relaties een grote rol. De relatie tussen David en Nola, die niet lekker zit. Dat merk je al vanaf het begin. David wil dolgraag een kind. Maar Nola blijkt nog stiekem de pil te slikken. Maar ook de relatie tussen de ouders van Nicky loopt niet goed sinds zijn dood. Dat is eigenlijk wel een mooie tegenstelling (bedenk ik nu): in het ene geval een relatie die L voor de komst van een kind moeizaam verloopt, in het tweede gval een relatie die door de dood van een kind moeizaam gaat verlopen. En door die verhalen heen komt er steeds de verongelukking van een motorrijder terug, waar ik niets van begrijp.

Het boek viel mij tegen. Het verhaal van Nicky was prachtig, ontroerend en aangrijpend, en zou van mij wel vijf sterren verdienen. Maar het verhaal van Nola en David vond ik moeizaam, ongeloofwaardig en niet echt interessant. En dan viel het einde ook nog tegen. Daarom krijgt het beok van mij niet meer dan twee sterren.