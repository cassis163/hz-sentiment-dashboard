Ei is de tweede roman van actrice Anna Drijver, onder andere bekend van films als Komt een vrouw bij de dokter, Bride Flight en Loft en de tv serie Levenslied. In 2010 verscheen eerder de roman Je blijft met het thema de dood. In Ei maken we kennis met Leyla, een politiek journaliste, van rond de 30. Ze woont samen met Olaf. Tijdens een routine onderzoek wordt een cyste op een van haar eileiders ontdekt, welke moet worden verwijderd. Dokter Han Adema zal deze operatie uitvoeren. Hij is een arts met onberispelijke staat en de operatie is een standaard procedure naar het lijkt.....

Het thema van Ei is onvruchtbaarheid en het psychische gevecht van Leyla hiermee. De lezer leest mee met haar gedachten en activiteiten na de mislukte operatie. Ook dokter Han Adema wordt gedeeltelijk gevolgd in zijn gedachten na de operatie. De Italiaanse afkomst van Leyla, haar vader is half Italiaans, speel t een grote rol in het boek. We komen veel te weten over haar oma Elena en de rest van de familie. Wat precies het doel van Anna Drijver hiermee is, snap ik wel aan het einde van het boek. Het neemt echter een te groot gedeelte van het boek in beslag zonder een daadwerkelijk doel in het verhaal. Andere delen worden juist teveel afgeraffeld.

De inbreng van de gedachten van dokter Adema is een goed idee, maar dan moet het wel gedurende het hele boek zo blijven. Op tweederde van het boek zien we hem niet meer terug en door een enkele zin op hey einde wordt iets meer duidelijk.

De gedachten van Leyla zijn heftig en logisch, maar er het blijft erg oppervlakkig en had best iets de diepte in mogen gaan. Nu wordt het eigenlijk een beetje een prototype zonder diepgang. De porentie was er zeker en jammer dat Anna Drijver dit niet heeft opgepakt.