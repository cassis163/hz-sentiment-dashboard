Op de beginpagina's komt het verhaal van de provocerende Jess, waardoor ik als lezer het idee kreeg, die buurman, daar gaat nog wat mee gebeuren.
Ik had meteen hoge verwachtingen; Wat gaat die man met het onschudige zusje uitspoken. Word ze vermoord en word Reilly daarom forensisch specialist?
Ik was er vast van overtuigd dat zusje Jess dood zou gaan, en dan wel op een gruwelijke manier. Getekend door haar jeugdervaringen is Reilly vastbesloten geen enkele moord onopgelost te laten en daarmee geen enkele gruwelijkheid ongestraft te laten.

In mijn hoofd begon zich een verhaal te vormen, en hoewel de meeste boeken je dan weten te verrassen door een totaal andere wending te nemen die nog beter is dan wat er in je hoofd gaan spelen is, viel het bij dit boek toch een beetje tegen. Het verhaal was dan wel compleet anders dan wat ik had gedacht, maar ik kan niet zeggen dat dat in de positieve zin des woords is.
Het bleek erg voorspelbaar, sommige hints lagen er iets te dik bovenop.

De vergelijking met Kathy Reichs en Patricia Cornwell werd gelegd, maar wat mij betreft kan dit schrijversduo daar niet aan tippen.

Misschien heb ik teveel boeken van Patricia Cornwell gelezen, ben ik iets te enthousiast geworden van het boek "the Body Farm" van Bill Bass, en te vaak naar CSI en Bones gekeken waardoor mijn eisen hoger liggen dan die van iemand die zich er nog niet zo in verdiept heeft, maar voor mij geen Casey Hill meer.