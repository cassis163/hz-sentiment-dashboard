Deze roman las ik nadat onze bieb opgehouden was met bestaan. Verschillende boeken die niet meer aan andere bibliotheken gedoneerd werden, konden gratis meegenomen worden.

Het leek me op zich nog best een leuk verhaal. De verwarring sloeg echter al snel toe omdat er continu van perspectief gewisseld werd en het verhaal ook vanuit volstrekt oninteressante personages verteld werd. De perspectiefwisselingen werden zonder witregel ertussen ingezet en soms zelfs zonder op een nieuwe regel te starten.

De personages waren vrij stereotiep neergezet en overtuigden over het algemeen niet, met uitzondering van de oma van Lottemarie.
Ook had ik na afloop niet het idee dat ik het hoofdpersonage beter had leren kennen. De romance met haar nieuwe liefde overtuigde net zo min en was er min of meer 'ineens'. Direct na het uitspreken van hun gevoelens werd er al over een huwelijk gesproken.

Ik heb het boek uitgelezen omdat het mijn streven is dat met elk boek te doen, maar het kostte me moeite. Nee, sorry, geen aanrader.