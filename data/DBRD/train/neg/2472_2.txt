Caroline heeft haar dochter verloren door een verkeersongeval. Ze was destijds zwanger en had een relatie met Ulf Svensson, na een ruzie met Ulf 28 jaar geleden had zij het besluit genomen om te verdwijnen. 28 jaar later besluit zij weer terug te gaan naar haar geboorte dorp in Zweden om tot rust te komen na de dood van haar dochter. Wanneer haar oude geliefde die ze destijds heeft verlaten erachter komt via een fax met een opsporingsbevel dat zij zich weer thuis bevind, besluit Ulf Svensson om daar naar toe af te reizen om zijn oude geliefde op te zoeken, in de hoop een verklaring te vinden waarom ze hem toen in de steek liet.

Geen spannende thriller, maar meer een romannetje met hier en daar wat spannende momenten zoals het ingesneeuwd zitten tijdens een sneeuwstorm of het opsporingsbevel voor Caroline voor het doodschieten van de man die haar dochter doodreed zoals de flaptekst al vermelde. Het verhaal komt langzaam op gang en kent geen echte spanning. De personages zijn goed uitgewerkt, zo stukje bij beetje komt het verleden boven. De schrijfstijl is wel prettig, gelukkig leest het boek dan ook snel weg, zodat je het alweer snel achter je kunt laten. De plot zit goed in elkaar en gaat recht toe rechtaan op de eindstreep af. De ontknoping heeft nog wel wat thrillerwaardige momenten, maar komt te laat op gang om het verhaal nog te redden. Kortom, geen aanrader voor de thrillerliefhebbers, maar misschien zijn er ook nog liefhebbers van een mierzoete spannende roman. Ik geef het boek 2 sterren.

Spanning: 2 sterren
Plot: 3 sterren
Leesplezier: 2 sterren
Schrijfstijl: 3 sterren
Originaliteit: 2 sterren
Psychologie: 2 sterren