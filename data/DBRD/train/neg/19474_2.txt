Ook dit derde deel van de Helen Grace-reeks las weer lekker vlotjes weg.

In het eerste deel vond ik de snelheid en de korte hoofdstukken erg fijn en een voordeel, in het tweede deel werd het me allemaal wat zenuwachtig en helaas vind ik het ook in dit deel niet fijn. Door de zeer korte hoofdstukken wordt het nergens echt spannend. Elke keer als we op h√©t moment van spanning zitten, is het hoofdstuk alweer afgelopen en krijg je een POV van een ander personage, waardoor de spanning weer terug zakt. Pas op 70% van het boek begon ik iets van spanning te merken. En dat vind ik voor en thriller gewoon te weinig. Ook vond ik de onderlinge vetes meer aanwezig dan het thriller-aspect. Interessant hoor, maar had wel iets meer op de achtergrond mogen blijven.

De verschillende POV's vind ik wel erg sterk, hierdoor hebben we veel informatie. Maar meer dan lekker lezen en je laten meevoeren door het verhaal is het niet. Nergens zijn mijn detective-genen aan het werk gezet, omdat het eigenlijk al uitgekauwd was. Alsof er een paar bekende afleveringen van Criminal Minds gemixt waren en je daar naar zat te kijken zeg maar..

Haalt niet weg dat het een fijne en snelle read was, maar daar bleef het voor mij helaas ook bij. Jammer, had zeker na het eerste deel ook sterke vervolgen verwacht, maar het wordt met elk vervolg een beetje minder. Maargoed, omdat ze zo fijn weglezen, ben ik natuurlijk nog steeds benieuwd naar de volgende delen :-). Deze krijgt van mij 2*, qua verhaal was het het gewoon allemaal net niet.