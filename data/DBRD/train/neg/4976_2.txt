Dodelijke stilte is de debuutroman van non-fictie auteur A.S.A. Harrison, die op 65-jarige leeftijd overleed in april. In haar boek gebruikt de auteur haar uitgebreide kennis van de psychologie om het snelle uiteenvallen van een relatie te beschrijven.

Jodi, 45 jaar, licht verontrust over de vervaging van haar jonge uiterlijk maar langs de andere kant is het leven wel fijn voor haar. Ze heeft een bevredigende carri√®re als psychotherapeut en woont in een mooie loft met haar partner sinds 25 jaar, Todd. Bij het begin van het boek, gaat Jodi ervan uit dat haar leven met Todd ideaal is. Alhoewel ze nooit getrouwd zijn, leven ze wel het leven van een langgetrouwd koppel.
Aangezien ze kinderloos zijn, hebben ze alle tijd en energie om in hun hobby's te steken. Jodi volgt Pilates, Todd... slaapt met andere vrouwen.
Jodi heeft zichzelf ervan overtuigd dat het geflirt van Todd eigenlijk geen reden tot ongerustheid heeft. Elke relatie is gebouwd op compromises, denkt ze bij zichzelf. Een man die occasioneel bedriegt, is een feit dat Jodi al te graag accepteert.
Van dit punt uitgaande, kan de lezer van het hoofdpersonage verwachten, dat er wel iets in het boek zal gebeuren. En ja hoor, Jodi slaat uit haar bol. Meer wil ik niet vertellen want dan heb je als lezer er ook niets meer aan. Maar waar je een thriller verwacht, maakt de auteur op haar eigen wijze een psychologische interpretatie van het verhaal. Het plezier zit in de details hoe Jodi reageert.
Uiteindelijk gaat het boek over twee mensen, die uit een verwrongen gezin komen en hun eigen problemen niet onder ogen willen zien.
Het boek is een aangrijpend relaas over de prijs die men betaald voor stille acceptatie van het lot.