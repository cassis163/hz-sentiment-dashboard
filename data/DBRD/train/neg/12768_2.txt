Het eerste boek uit de reeks De Wetten van de Magie van Terry Goodkind doet alles wat je van epische fantasy verwacht. We doorlopen de volledige "hero's journey" in de schoenen van Richard. Hij heeft een fijn thuis, maar moet noodgedwongen op reis, ontmoet een potentiÃ«le liefde en er is een slechterik. Gaat Richard het redden? Ja, natuurlijk gaat hij het redden.

Terry Goodkind heeft duidelijk inspiratie opgedaan bij de grotere fantasyschrijvers die hem voorgingen. Daardoor voelt het geheel als een knip- en plakwerkje, waardoor de wereld nooit samenkomt of tastbaar wordt. Deze reeks van Terry Goodkind won aan populariteit doordat het uitgegeven werd in een tijd waarin dit soort verhalen schaarser was dan nu. In vergelijking met de kwaliteit van meer recente fantasyverhalen verbleekt dit verhaal. (Twee jaar na verschijnen kwam Het Spel der Tronen van George R.R. Martin uit.) Lees je het met de juiste tijdgeest in gedachten en hou je nou eenmaal van makkelijke epische fantasy, dan mag je gerust twee sterren bij deze beoordeling optellen.