Ik had van dit boek echt zulke hoge verwachtingen. "Nieuwe fifty shades" en "stomend heet".

Ik weet niet wie dat bedacht heeft, maar het enige hete aan dit boek was de thee die ze erin dronk. Dat de schrijfster 'iets' met kunst heeft is duidelijk te zien aan het feit dat er een hele hoop gortdroge beschrijvingen van kunst door het hele boek heen staan, en beschrijvingen van schilderijen waar een normaal mens echt nog nooit van heeft gehoord.

Verder is het doorspekt van beschrijvingen van merkkleding "Mahnolo's van tweeduizend euro!" en "Ralph lauren' 'Balenciaga' 'Bulgari' . Totaal overbodig m.i. Daarbij is het verhaal wel spannend maar om het een ijzingwekkende thriller te noemen is ook wat overdreven.

De seksscenes stelden bar weinig voor, ik vind 50 shades echt een vreselijk boek maar zelfs die seks was opwindender dan de 'stomend hete scenes' die in dit boek zouden voorkomen. Een aantal losse eindjes (Daar erger ik me aan in boeken) en de totale ongeloofwaardigheid van een deel van het verhaal zorgen dat ik echt niet verder kom dan 1 ster.

Voor de echte thrillerliefhebber misschien leuk om te lezen. Voor de erotiekliefhebber een boek dat je echt mag overslaan.