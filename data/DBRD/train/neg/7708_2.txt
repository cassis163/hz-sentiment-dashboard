Als tegenwoordig iets korter gezegd of geschreven moet worden, dan roepen we gewoon keihard MAND (uit een interview van Maxim Hartman, google op: maxim mand). Dit boek is dus echt veeeeeeeel te lang. Wat een ramp. En wat een tegenstelling met de debuutroman Kathedraal van de Zee. Dat was ook een dikke pil, maar bleef van begin tot eind boeien. Beide boeken spelen in het zuiden van Spanje ten tijden van de Moorse bezetting of - zo u wilt - onderdrukking. Beide boeken kennen een hoofdrolspeler van simpele komaf die het ver schopt. Beide boeken staan bol van liefdesavonturen. Waar zit dan het verschil?
Ten eerste: er gebeurt te weinig, vooral in de eerste helft van het boek. Ten tweede: de 'geschiedenislessen' staan veel te los van het verhaal, alsof je ineens in een ander (studie)boek bent aanbeland. Dat haalt het laatste beetje vaart er ook nog uit.

Na zo'n spetterend debuut snap ik dat de redacteur bang is om het mes in een opvolger te zetten, maar dit boek had echt tot de helft teruggebracht moeten worden ............... MAND!