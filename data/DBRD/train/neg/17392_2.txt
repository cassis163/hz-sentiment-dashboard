Wat een moeilijk boek om een recensie over neer te schrijven, een boek die helemaal uit mijn comfortzone ligt. Maar waar ik wel veel uitgeleerd heb. Ik had me voor de leesclub ingeschreven omdat er in de info stond dat het boek over Maria Magdalena ging.

Heel eerlijk ik heb dat moeten loslaten om het boek objectief te kunnen beoordelen. Het boek is ingedeeld in twee delen.
In het eerste deel van het boek kunnen we een gesprek volgen van Pamela (de schrijfster) met een figuur die zij Maria Magdalena noemt. Persoonlijk heb ik me echt door dit deel moeten worstelen, het is geen makkelijke materie.
In deze conversatie leer je meer over de ziel van de mens, de vrouwelijke zijde en de mannelijke zijde, hoe iedereen over beide energieën beschikt.
Eens je begint na te denken over het boek en over de thema’s die de schrijfster aanhaalt, hoe meer je begint te beseffen wat je eigen ‘fouten’ zijn, wat jezelf kan doen om beter in je vel te staan om jezelf beter te leren kennen. Ik had bij bepaalde stukken echt van nu wordt er een spiegel voor gehouden.
Je leert ook hoe je de andere kant van je ziel kan aanspreken om je vrouwelijke/mannelijke kant meer te ontwikkelen.
Hoe je hiermee omgaat in relaties komt ook aanbod. Wat het interessant maakt zeker het stukje over het seksuele denk ik dat veel mensen zich hier kunnen in herkennen. Het belangrijkste dat ik daaruit gehaald heb is dat je eerst jezelf graag moet zien en zelf goed in je vel moet zitten voor je je kan openstellen voor iemand ander, voor je partner.

Niet alles is even makkelijk te begrijpen er waren hier zeker ook stukken bij die vraagtekens bij je oproepen als leek, ik denk dat mensen die meer thuis zijn in deze materie het boek ook beter zullen begrijpen. De schrijfster valt in het boek wel dikwijls in herhaling dan wordt het ene stuk wel iets anders beschreven maar het komt toch op hetzelfde neer. Voor sommige dingen kan het verhelderend zijn voor andere stukken verwarrend.

In de maatschappij van vandaag is er al meer gelijkheid tussen mannen en vrouwen. Toch merk je dat er nog vooroordelen zijn tegenover beide geslachten. Zo worden mannen omschreven al stoere macho’s die hun macht willen misbruiken en vrouwen als emotionele wezens die bezitterig overkomen. We leren in het boek hoe we dit kunnen voorkomen en hoe we onze ziel als één kunnen krijgen.
Ik durf het zelf vergelijken met yoga, mensen die aan yoga doen zullen hier dingen in herkennen. Niet direct het stuk van channeling maar wel hoe jezelf beter kan leren kennen en de meditatie, het spirituele die hierin voorkomt.
In het tweede deel krijgen we de channelings te lezen die Pamela ontvangen heeft van Maria Magdalena, hierin krijg je een kleine herhaling van wat je in de conversatie kon lezen. Ook over bepaalde aspecten wordt hier nog meer info verschaft. Door dat we hier niet meer in een conversatievorm lezen leest het tweede deel een stuk vlotter.

Ik geloof niet alles wat in het boek voorkomt maar ik kan me zeker in bepaalde aspecten vinden, ik geloof zelf ook heel sterk in het zesde zintuig. Ergens geloof ik dat we bepaalde dingen kunnen aanvoelen als we dit toelaten. Het feit dat de historische figuren die aangehaald worden effectief bestaan of niet, dat laat ik in het midden.
Het is geen boek die je vlug uit hebt zeker niet voor een leek als ik die niet thuis is in deze materie. Zelf heb ik in het eerste deel het boek regelmatig opzij gelegd gewoon om alles eventjes te laten bezinken. Je moet het boek vooral laten binnenkomen en er eens over gaan nadenken.
Ik zou het boek aanraden aan mensen die met zichzelf worstelen of mensen die aan hun innerlijke ik, hun ziel willen werken het boek geeft je hier beter inzicht en kan hier zeker ook hulp voor bieden.

Quote uit het boek die me bij gebleven is: Wij zijn allemaal verbonden met elkaar, en elke stap die ieder afzonderlijk zet, draagt bij aan het geheel.