Titel: Achter gesloten deur
Auteur: B.A. Paris
Uitgeverij: Ambo/Anthos
353 pagina's

B.A. Paris is van Frans-Ierse komaf en groeide op in Engeland. Ze heeft ook een tijdje in Nederland gewoond. Momenteel woont ze in Frankrijk, waar ze met haar man een talenschool heeft opgezet. Achter gesloten deuren is haar debuut waar ze in één klap haar naam als thriller schrijfster heeft gevestigd.

Iedereen kent wel een echtpaar als Jack en Grace: hij is knap en rijk, zij is charmant en elegant. Mensen om jaloers op te zijn, als je ze niet aardig zou vinden. Je zou Grace beter willen leren kennen. Maar dat is moeilijk, want Grace en Jack zijn altijd samen. Sommigen zouden dit ware liefde noemen. Anderen zouden zich misschien afvragen waarom Grace nooit de telefoon opneemt. En waarom ze nooit op visite komt, ook al werkt ze niet. En waarom een slaapkamer van hun huis tralies voor het raam heeft.

Het perfecte huwelijk? Of de perfecte leugen?

Nou om maar meteen met de deur in huis te vallen, is aan het hele verhaal niks perfect.
Vanaf het begin voel ik al enige afkeer over de naïviteit van Grace. Natuurlijk kan je in een verhaal van alles verzinnen maar hier straalt de ongeloofwaardig toch wel heel erg vanaf.
Grace die vlak na de volstrekking van het huwelijk, tot de ontdekking komt dat haar echtgenoot niet is zoals hij zich heeft voorgedaan. Hierin blijft het verhaal gedurende het hele boek hangen.

De wisselwerking tussen heden en verleden heeft niet het gewenste effect wat het denkelijk had moeten zijn. De spanning wordt er niet beter op eerder nog slapper, aangezien je eerst leest dat haar situatie waarin ze leeft slechter is geworden in een heden verhaal. De totstandkoming wordt drie pagina’s later dan weer herhaald in een verhaal in het verleden.

De zogenaamde vriendenkring heeft ook niet echt een krachtige input in het verhaal, met uitzondering van Esther waarvan ik na het dichtslaan van het boek blij was dat ze nog tevoorschijn was gekomen.
Het plot is dan ook allerminst verrassend en wordt ook op een abrupte manier doorgevoerd om dan maar zo snel mogelijk het verhaal tot een einde te breien.

De aandacht die dit debuut heeft gekregen is er weer eentje waar teveel tijd in is gestoken. Jammer, had gehoopt dat er meer in had gezeten. Eén positief gegeven, het boek is snel uit.

Plot. : 1,5
Schrijfstijl. : 2,5
Originaliteit : 2
Psychologie : 2
Leesplezier : 2
Spanning. : 1,5

Ik geef ‘Achter gesloten deuren’ 2**