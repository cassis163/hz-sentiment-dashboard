Anna, moeder van de 10 jarige Hedda en gelukkig getrouwd met Magnus, heeft tijdens een werkoverleg in een hotel, een one night stand met Erik. Als Anna daarna Erik duidelijk wil maken dat het daar bij blijft komt ze er steeds meer achter dat Erik hier anders over denk. Haar hele leven komt op zijn kop te staan.
Dit boek is het tweede deel van een trilogie, geschreven door Hans Koppel.
Ik heb eerst het boek Ze komt nooit meer terug gelezen en vond dit een goed, spannend en aangrijpend boek. Ik had dus ook hoge verwachtingen bij dit tweede boek van Hans Koppel. Het verhaal is erg eenvoudig geschreven, in zijn eerste boek vond ik het taalgebruik een hoger niveau hebben. Ik vond de verhaallijn erg oppervlakkig weergegeven, weinig verrassende ontwikkelingen en vrij voorspelbaar. Vanaf het begin is al duidelijk wie de dader is en na het lezen van de achterflap is bijna het hele verhaal al verteld. De ontknoping was wel even spannend maar toch ook niet echt verrassend. Het boek voldoet niet aan mijn verwachtingen. Het mist de nodige onderhuidse spanning. Erg korte hoofdstukjes en veel wit op de paginas. Als het al even spannend werd, werd deze spanning niet vastgehouden. Het verhaal was niet vervelend om te lezen, het was boeiend genoeg om de aandacht er bij te houden. Zie het als een leuk tussendoortje, maar niet meer dan dat. Ik geef het boek 2**.