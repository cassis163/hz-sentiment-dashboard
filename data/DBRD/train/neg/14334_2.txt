Citaâ€™s dochter Evi verblijft al een tijdje op het eiland Bali. Het contact tussen de beiden verloopt stroef. Evi heeft een goed contact met haar vader Joris. Als blijkt dat Evi al meer dan 48 uur vermist is reist haar moeder naar Bali toe. Het eiland waar ze als jong meisje veel tijd doorbracht. Joris mag doordat hij onder de reclassering valt niet mee.
Eenmaal aangekomen op het eiland wordt het Cita duidelijk dat ze het contact met haar dochter ernstig verwaarloosd heeft. Haar dochter heeft op het eiland een voor haar moeder onbekend leven er op na gehouden. Een leven dat niet zonder gevaren is geweest. Cita beland in een zeer spannende reis op Bali, terwijl Joris thuis vecht tegen zijn drankverslaving.

De lezer zou door Kiki van Dijk meegenomen moeten worden in een zgn. vakantiethriller. Na het lezen van het boek kan ik me niet voorstellen dat dit boek in het thrillergenre zou moeten vallen. Het zou wat mij betreft helemaal in het feelgoodgenre kunnen passen. Ik vond dat er weinig spanning in het boek zat. De lezer zit niet op het puntje van zijn stoel door te lezen tot de ontknoping volgt. Je krijgt een klein stukje cultuur mee, wat kennis over het eten op het eiland en ook nog een stukje historie. Bali is een vlot lezend verhaal met zeer makkelijk taalgebruik. Kiki beschrijft de hoofdpersonen allemaal kort en krachtig. Jammer, want zo leer je ze net niet kennen. Het boek krijgt nog een beetje spanning aan het einde van het verhaal. Het einde wordt naar mijn idee iets te snel afgerafeld. Helaas kan ik het boek niet meer geven dan 2 sterren!
Jammer, want dit verhaal had denk ik meer in kunnen zitten!