Nieuwsgierig uitgekeken naar de laatste thriller van Karen Rose maar helaas hij is mij tegengevallen. Het is so wie so een vervolg op haar vorige boeken en gelukkig heb ik die gelezen en toch was het moeilijk om de personen uit haar vorige boeken te plaatsen. Het zou mooi zijn als er een korte inhoud of een lijst van personen toegevoegd zou kunnen worden.

Het gaat hier over Stevie: een gewonde rechercheur, die op zoek gaat naar corruptie in het politiekorps, de reden daarvan is; haar partner/collega was corrupt en is vermoord is terwijl hij haar dochter gijzelde.Haar man en zoon zijn 8 jaar geleden vermoord tijdens een bezoek aan een avondwinkel.
Waar ik moeite mee had was het schuldgevoel van Stevie die, zo lijkt het wel, zich overal verantwoordelijk voor voelt..Maar toch steeds de waarschuwingen van haar vrienden om te stoppen met haar zoektocht, naast zich neerlegt. Ze brengt zichzelf en haar omgeving in gevaar maar haar rechtvaardigheidsgevoel is groter dan haar angst voor zichzelf, haar omgeving en m.n. haar dochter.

Er zijn mensen, die Stevie dood willen en haar proberen te vermoorden, wie dat zijn en waarom, blijft lange tijd duister. Ook dat ze elke keer weer ontsnapt aan mensen, die scherpschutters zijn, is erg onwaarschijnlijk.
Daar tussen door speelt een liefdesroman, die behoorlijk uitgesmeerd wordt.
Mijn conclusie: op zich een goed verhaal alleen veel te langdradig en regelmatig heel erg onwaarschijnlijk.