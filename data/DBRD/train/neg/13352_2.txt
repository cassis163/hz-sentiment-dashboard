John Grisham staat over het algemeen garant voor spannende legal thrillers. Zijn boeken spelen zich vooral af in de rechtszaal. Ook in 'het laatste jurylid' ontbreekt deze rechtszaal niet. Een jury moet beslissen over het lot van een moordenaar.

Het laatste jurylid staat, in tegenstelling tot de vele andere boeken van Grisham, niet echt bol van de spanning. Het is meer een bloemlezing over het wel en wee in het stadje Clanton, waar het verhaal zich afspeelt.

Ondanks het ontbreken van de spanning is het boek niet echt vervelend om te lezen. Zie het als een soort 'ontspannende vakantielectuur'. Het leest vlot, verlies van aandacht is niet erg om wat later de verhaallijn weer op te pakken. Al met al is het niet het beste boek van Grisham, maar, zoals gezegd, vervelend wordt het boek niet.