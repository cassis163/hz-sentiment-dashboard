Martin Amis is een begenadigd schrijver, die bij mij hoge ogen gooide met zijn meesterlijke boek ‘The arrow of time’. Over dit boek ben ik echter wat minder lyrisch. Amis heeft op zich interessant materiaal: zijn boek gaat over twee Russische broers die elkaar bevechten om dezelfde vrouw, ook als ze beide in een kamp belanden in het barre Siberië.
Verwacht echter niet dat Amis een uitgebreid beeld schept van de ontberingen en de verschrikkingen van de Gulag archipel. Daarvoor schrijft hij veel te abstract. Hij laat heel veel aan de fantasie van de lezer over en in zijn schildering hanteert hij een woeste penseelstreek. Hiermee is het boek zeker niet makkelijk te lezen. Mooi en indringend wordt echter wel op veel plekken in het boek. Deze momenten worden echter afgewisseld met mindere, waardoor het boek mij een beetje met een dubbel gevoel achter liet. Aan de ene kant is soms de brille van Amis onontkoombaar, aan de andere kant levert het al met al geen echt geweldig boek op. Mensen die geïnteresseerd zijn in verhalen over het Rusland van Stalin kunnen daarom misschien beter eens iets van Solzjenitsyn lezen, of één van de boeken van de recente sensatie Tom Rob Smith.