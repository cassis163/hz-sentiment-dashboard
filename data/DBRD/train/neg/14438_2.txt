Via Hebbanbuzz heb ik kennisgemaakt met het boek Verloren Dochter van een voor mij nieuwe auteur: Helen Fitzgerald. Fitzgerald debuteerde in 2007 met Kleine Meisjes.
Verloren Dochter gaat met name over Su, haar zusje Leah en hun ouders. Tijdens een vakantie op Mallorca laat de immer nette, bedeesde Su zich even helemaal gaan, onder invloed van drank en drugs. Haar uitspatting wordt gefilmd en gaat viraal. Met alle gevolgen vandien. De moeder van Su wil wraak nemen, met name op de filmer en plaatser van het filmpje.
Het onderwerp is fictief maar is redelijk recent echt gebeurd (de uitspatting dan). Tijdens het lezen heb ik geregeld gedacht: wat zou ik doen als ik in de schoenen van de ouders stond?
Volgens de cover is Verloren Dochter een literaire thriller.
Volgens mij niet…
Het thrillt niet en is zeker niet literair.
Al met al was dit boek voor mij een behoorlijke tegenvaller: ondanks dat het snel wegleest en het gegeven interessant is. Het is nergens spannend en er gebeuren ongeloofwaardige/onrealistische dingen. Jammer…