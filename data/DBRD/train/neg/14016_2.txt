maar weinig met thrillers van doen,Martijn J. Adelmund heeft zo door de tijd heen in tal van boekjes heel wat Mysteries in Nederland aan het papier toevertrouwd. In elk boekje belicht hij een andere provincie of grote stad. Daartoe verzamelt hij de spannende en mysterieuze sagen en legenden die van mond tot mond zijn overgeleverd en die een boeiend onderdeel van de provincie/stad zijn gaan vormen. Adelmund maakt bij de verhaalkeuze meestal gebruik van het aspect angst, want dat is vaak in smeu√Øge verhalen overdraagbaar. En dan mag het best de waarheid een beetje geweld aandoen, dat is goed voor de glimlach achter het verhaal.
In De reuzin van Hillegersberg is Rotterdam aan de beurt en daar is natuurlijk wel iets over te vertellen!
In 29 korte verhalen wordt een kleine impressie gegeven van de historie en merkwaardigheid van Rotterdam. Altijd vermakelijk om te consumeren en leuk als tussendoortje. Niet meer en niet minder!
Wie weet nu eigenlijk wie Kaat Mossel is en hoe ze aan haar naam is gekomen? Over de Spanjaarden en Rotterdam is weinig goeds te vertellen. En wat te denken van de haast onbelangrijke rol die Erasmus heeft gespeeld en toch wereldberoemd is in Rotterdam, het is bijna humor. Maar de geschiedenis en volledige tekst van het Ketelbinkie, dat toch bijna nationale lied, maakt weer veel goed.
En zo gaat het 29 korte verhalen door, bij lange na geen thriller maar toch een leuk tussendoortje dat met een knipoog gelezen kan worden.