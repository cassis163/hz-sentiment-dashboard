noch spannend ,Århus, Denemarken. Anna Kiehl, studente antropologie en alleenstaande moeder, wordt vermoord teruggevonden in een park, doorgesneden keel, naakt en getooid met een boeketje gevlekte scheerling. Ze blijkt zwanger van een sinds enkele weken verdwenen onderzoeker in de psycho-farmaceutische sector, Christoffer Holm.
Rechercheur Daniel Trokic en teamgenote en IT-specialiste Lisa Kornelius hebben de leiding over het onderzoek
Zes jaar na haar romandebuut Sidespring (2000) levert Inger Wolf haar eerste thriller af die nu dus vertaald is. Het debuut van rechercheursduo Trokic-Kornelius. Het boek wordt door de uitgever aangekondigd als psychologische thriller die spannend blijft tot de ontknoping. Daarvan is echter niet veel te merken.
Het hele boek is in feite één lange aaneenschakeling van ondervragingen door wisselende teams met als besluit iets wat je best als een Hollywood-finale kan omschrijven: de moordenaar biecht zijn daden en drijfveren op aan de politieman die hij onder schot houdt, zijn bekentenis als galgenmaal.

De plot rammelt aan alle kanten. Platte gsm-batterijen en nog-net-niet-definitief gewiste harde schijven die in belangrijke mate moeten bijdragen aan de spanning en het verloop van het verhaal zijn vaak een teken aan de wand en dat is hier niet anders.

De karakters. Daniel Trokic heeft een Kroatische achtergrond als kind uit een gemengd huwelijk. Met de nodige oorlogsdramatiek uit zijn verleden om hem enige diepgang te geven. Vooralsnog een mislukte poging of wil Inger Wolf misschien nog wat achterhouden voor het vervolg? Punt is dat Wolf er in Zwarte nazomer nooit in slaagt personages neer te zetten die je enige emotie kunnen ontlokken, noch sympathie, noch ergernis, noch medelijden. Zelfs niet bij de ontknoping, wanneer de helft van de hoofdrolspelers zwaar gewond op de been tracht te blijven. Wat een verschil met datgene waartoe bijvoorbeeld Camilla Läckberg op dit terrein in zon korte tijd in staat is!

Zwarte nazomer is een ondermaats thrillerdebuut dat niet aanzet om uit te kijken naar het vervolg Frost og Aske, dat in april dit jaar in de Deense boekhandel ligt. Of het tigste politieduo een lang leven beschoren is valt af te wachten. Twee sterren, de hoop op beterschap heeft ook zijn rechten...