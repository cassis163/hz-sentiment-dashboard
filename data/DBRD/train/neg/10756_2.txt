Simon Toyne (1968,Cleethorpes,VK) heeft met zijn boek Salomon Creed (in het Nederlands vertaald als `de zoeker`) de aftrap gegeven voor een serie rond de naamgever van het boek Salomon Creed. Inmiddels is er in het Engels deel twee (the Boy who saw)

Midden in de woestijn van Arizona stort een vliegtuigje neer, met een waar inferno van een verzengende brand tot gevolg die het stadje Redemption bedreigd. Vanuit de crash-site komt een man te voorschijn die niet weet wie hij is en waar hij vandaan komt. en hij begint te rennen. Tijdens zijn vlucht ziet hij de naam James Coronado staan in de bijbel die hij bij zich draagt, en beseft dan plotseling dat hij hier is om hem te redden. Helaas is Coronado zojuist begraven.......... De tweede verhaallijn is die van de huurmoordenaar Mulcahy, Mulcahy wordt onder druk gezet door de Mexicaanse kartelbaas Papa Ti√≥ om uit te zoeken wat er met zijn overleden zoon is gebeurd. Als drukmiddel wordt de vader van Mulcahy gegijzeld en als er geen resultaat komt gemarteld en gedood.

Hoewel het boek ruim 400 pagina's beslaat (in de e-versie 474) komt het verhaal nooit van de grond en gaat het ten onder aan vaagheid en verwarring scheppende bovennatuurlijke elementen. die niets toevoegen maar juist afbreuk doen. Het taalgebruik en de vaart van het verhaal zijn prima en ook de plot bevat mogelijkheden maar verzand in de genoemde vaagheid waardoor het een ongeloofwaardige woordenbrij wordt met een zeer matige climax (is die er wel)