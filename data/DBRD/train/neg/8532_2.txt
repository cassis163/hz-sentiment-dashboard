maar helaas kom je amper voor verrassingen of spannende wendingen te staan. ,Een beetje lezer heeft vast wel eens een boek van John Grisham gelezen of tenminste ergens zijn naam horen vallen. Deze populaire Amerikaanse auteur heeft al vele bestsellers op de markt gebracht waarvan enkelen zelfs op het witte doek mochten verschijnen. Zijn oorspronkelijke beroep, advocaat, heeft hem veel inzicht en kennis gegeven van het wereldje waar hij graag over schrijft. Grisham is populair bij volwassenen, maar sinds enkele jaren ook bij de jongere generatie. Met De getuige sprak Grisham opeens een heel ander lezerspubliek aan. Dit zogenaamde debuut over de jonge Theodore Boone is door velen met een positief gevoel ontvangen. Hopelijk is De beschuldiging, het tweede deel in deze reeks, net zo overtuigend.
In dit vervolg op De getuige wordt Peter Duffy, aangeklaagd voor de moord op zijn vrouw, dan eindelijk voorgeleid aan de rechter en kan zijn proces beginnen. Tenminste, dat was de bedoeling, want de ochtend waarop iedereen in Strattenburg heeft zitten wachten, blijkt dat Peter Duffy helemaal niet van plan is om terecht te staan. Kort gezegd, hij is gevlucht en het lijkt er niet op dat hij binnen korte tijd zal gevonden worden.
Maar na deze verdwijning blijkt dat Grisham een heel ander verhaal voor zijn lezers in petto heeft...
Kapotte fietsbanden, een steen door het raam, gestolen spullen. Theo wordt het mikpunt van enkele rotstreken en kleine vergrijpen. Vervelend, maar niet het einde van de wereld. Dat is voor hem echter nog maar het begin. Wanneer zijn gestolen spullen worden gevonden in een beroofde computerwinkel, verandert er van alles in Theoâ€™s leven. Bezoekjes door de politie, bezoekjes aan het politiebureau en een flinke daling in de sociale ladder maken zijn leven er niet beter op. Alle bewijsstukken wijzen naar Theo, maar ook nu geeft deze jongen het niet zomaar op. Met de hulp van zijn oom en vrienden gaat Theo op zoek naar de dader. Want iemand valselijk beschuldigen is ook een misdaad en die zal gestraft moeten worden.
Grisham weet weer eens een fijn verhaal te vertellen waar je wel naar moet blijven luisteren. Een echt vervolg op De getuige is het echter niet te noemen, en een goede thriller neerzetten is helaas ook nu weer niet gelukt. Dat Grisham wel een populaire auteur is, heeft veel te maken met zijn schrijfstijl. Fijne personages en mooie karakterbeschrijvingen werken eraan mee om de lezer weg te halen uit de realiteit en mee te nemen in leuke en interessante avonturen. Als vervolg is De beschuldiging fijn om naar te luisteren, maar helaas kom je amper voor verrassingen of spannende wendingen te staan.