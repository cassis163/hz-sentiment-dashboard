Dit verhaal is blijkbaar al eerder bij een andere uitgever uitgebracht met de titel “ Bruidsjurk” in 2010 .
Het boek gaat over Sophie, die een normaal leven leidt tot ze van de een op de andere dag ineens krankzinnig wordt. Ze lijkt een hoofdrol te spelen in moordspel, waarbij werkelijkheid en waanzin niet van elkaar te onderscheiden zijn. Sophie weet het niet meer, heeft ze haar man vermoord? Haar schoonmoeder? Ze ziet maar een uitweg, dat is vluchten en een nieuw leven onder een andere naam beginnen. Dan kan ze het verleden laten rusten. Of niet?
Het verhaal begint spannend maar al snel wordt het een verwarrend verhaal over een Sophie die op de vlucht slaat. Het gaat allemaal in een sneltreinvaart, waardoor je niet echt in het verhaal kan komen. Ineens is deel één afgelopen en gaat het ineens over Franz, je weet pas aan het eind van dit deel wat dit met het verhaal van Sophie te maken heeft. Dan volgen er nog twee delen, die wel weer aansluiten maar het is allemaal zo verwarrend, niks spannends en geen touw aan vast te knopen. Het karakter van Sophie komt over als een zwakzinnige, gestoorde vrouw. Ik kan me er niet mee identificeren.
Het blijkt pas aan het eind van het boek wat er nu precies aan de hand is met Sophie, beetje jammer dat je daar dan 280 pagina’s voor moet doorworstelen. Het boek eindigt abrupt…
Ik kan er niks aan doen, het heeft me niet kunnen bekoren.
2 sterren.