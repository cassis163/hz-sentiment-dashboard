Ik las het boek in de hoop weer iets van de spanning zoals bij Kay Scarpetta terug te vinden. Dat was helaas niet zo. Ik vond het boek matig, heb het wel snel uitgelezen omdat ik wilde weten hoe het afliep, maar zal het niet aanraden. Het verhaal was slecht te volgen, niet boeiend.
Hoofdpersoon Winston Garana moet een 20 jaar oude moord oplossen voor zijn baas, Monique Lamont, een vrouw met politieke ambities.
Het boek eindigt ongeveer met de woorden: het gaat altijd weer om jou, Monique. Dit wekt bij mij de indruk dat het de start is van een serie verhalen met deze twee hoofdpersonen. Laat dat niet zo zijn....
Kortom, dit boek vond ik een teleurstelling, waarschijnlijk omdat ik er teveel van verwachtte. Jammer, ik hoop dat Patricia Cornwell weer snel haar oude kwaliteit terugkrijgt!