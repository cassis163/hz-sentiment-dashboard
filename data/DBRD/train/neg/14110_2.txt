Voor de vriendengroep van Ed is de zomer van 1986 een zeer enerverende periode. In een vlot tempo wordt de lezer door de belevenissen van de jongens geloodst. Er gebeurt het nodige wat stevig ingrijpt op het verdere leven van de jongens. Via verschillende tijdsperspectieven komt de lezer verder en verder in het verhaal, regelmatig echter komen de gebeurtenissen echter volledig uit de lucht vallen en komen verder in het verhaal ook niet meer terug, ook de diverse spelers in het verhaal worden alleen oppervlakkig uitgewerkt en hun rol is dan ook verre van relevant. Dit had veel beter gekund en wat mij betreft ook zeker gemoeten. Nu blijft “de krijtman” steken bij een leuke cover en een zwaar teleurstellend gevoel. Het is een kinderpuzzel van losse stukjes die niet in elkaar passen. Jammer.

Het gegeven dat iemand vreemde tekens van krijt achterlaat bij anderen, is wat mij betreft al voldoende voor een stevige thriller. Die thriller komt er echter voor geen meter. De krijtman is geen moment spannend en lost zijn belofte nooit in. Ondanks alle inspanningen van de uitgever om het boek een vliegende start te geven: 2 sterren voor de spanning en 3 omdat het vlot leest. Jammer, jammer.