Aangetrokken door de recencie van Crimezone en de uitspraken van Michael Connelly en Val MacDermid op de achterkant van het boek vol verwachting begonnen met lezen. Op bladzijde 170 aangekomen (ik wil dolgraag schrijvers die ik nog niet ken een kans geven: er kan zomaar een nieuwe ster tussen zitten!!), heb ik het boek eindelijk maar weggelegd: het kon mij niet boeien.
Wellicht was het verhaal van de 'andere' Paddy me wel duidelijker geworden aan het eind, maar ik kon geen geduld opbrengen voor dat verhaal. Het irriteerde mij bijzonder dat het vanaf het 1e moment (zonder duidelijke uitleg) voor de 18-jarige Paddy al duidelijk was dat de twee elfjarige jongens niet alleen gehandeld konden hebben. Ik zat me alleen maar aan haar te ergeren, helaas. Op grond van deze ervaring kan ik niet geloven dat The Times Denise Mina een nieuwe Ian Rankin noemt. Misschien dat ik één van haar voorgaande boeken beter had gevonden.