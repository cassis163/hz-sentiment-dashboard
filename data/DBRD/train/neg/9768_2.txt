Dit is een van de eerste thrillers van Toni Coppers, van voor de Liese Meerhout serie. Het boek is erg chaotisch, te veel verhaallijnen, wel komisch, maar het kom me niet echt boeien.
David Cleeffs doet iets in communicatie en dat omvat veel verschillende soorten opdrachten. Zo schrijft hij voor de dierentuin, hij geeft les in de gevangenis, heeft een website en geeft uitleg tijdens cruises.
Zijn vrouw Ellie is een overtuigde veganiste waardoor hij thuis afziet. Gelukkig heeft hij een goede vriendengroep die in een Italiaans restaurant samenkomt zodat hij daar goed kan eten en drinken.

Voor de dierentuin krijgt hij de opdracht iets te verzinnen om de bezoekersaantallen op te krikken. Iemand heeft het idee om een tv show te maken waarbij deelnemers in de leeuwenkooi moeten rondlopen.
Het lesgeven in de gevangenis loopt op zijn einde en de 3 gevangenen zijn heel tevreden met hem. Ze willen heb gebruiken om te ontsnappen en een stukje mee te varen op zo'n cruise.
Het loopt uiteraard allemaal wat anders en in de chaos lijkt het alsof hij het cruiseship gekaapt heeft onder het mom van eco terrorisme.