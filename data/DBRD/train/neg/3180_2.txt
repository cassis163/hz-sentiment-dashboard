Een vijftal personen – 2 vrouwen en 3 mannen - die elkaar in Nederland op een schrijverscursus hebben ontmoet gaan op reis naar o.a. Malta, Servië, Israël, Pakistan en India.
De mannen, een katholieke ondernemer en een tot de islam bekeerde moslim reizen samen naar Malta. Zij treffen daar een derde deelnemer van de cursus. De vrouwen, een moslima uit Egypte die het geloof in twijfel trekt en een geadopteerd meisje uit Bagladesh die op zoek is naar haar roots reizen onafhankelijk van elkaar maar treffen elkaar in India. Ook is er intensief mailcontact tussen de vrouwen en een man.
Kort na aankomst op Malta worden 2 mannen vermoord en al snel wordt duidellijk wie de moordenaar en wie de opdrachtgever zijn. Ook vindt een van de vrouwen de dood. Het motief van de moorden is beangstigend.
In de vele verhaallijnen die het boek heeft worden we uitgebreid geïnformeerd over kruistochten, de islam, de verschillende interpretaties van de bijbel en moet je echt wel je aandacht bij het verhaal houden.
In het begin denk je een thriller te lezen, maar al gauw wordt het een geschiedenisboek, vol van de wereldpolitiek, toen en nu. Heel interessant voor degene die hiervan houden. Af te toe komt het verhaal in thrillervorm weer naar voren.
Voor mensen die van non fictie houden een waardevol boek.