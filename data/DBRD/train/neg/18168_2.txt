Eigenlijk had ik gewoon een verkeerd beeld bij het boekje. Ik zag 'Moord in Middelstum', het woord 'mysterie' bovenaan de cover en stelde me er heel wat van voor.

In het boekje staan zo'n 30 verhalen verzameld over gebeurtenissen in de provincie Groningen. Sommige (gruwelijke) gebeurtenissen zijn recent, zoals het verhaal van de seriemoordenaar Willem van E uit Harkstede. Maar deze man werd opgepakt, dus een mysterie kan ik het niet meer noemen.

Dan zijn er nog verhalen, met onverklaarbare gebeurtenissen. Geheimzinnige lichten in Zeerijp en een Spooklaantje bij Drachtstercompagnie zijn daarvan voorbeelden. Zeker mysterieus maar slechts kort en zakelijk verteld. Echte spanning komt er niet in.

Al met al een leuk verzameld werk, voor wie verhalen uit de provincie wil leren kennen, maar een 'pageturner' is het niet te noemen. Daar begint ook alweer het volgende verhaal.