Joona Linnaâ€™s grootste angst wordt waarheid, Jurek Walter is terug. In een appartement in Oslo wordt een dode man gevonden. Bij het openen van de vrieskist in zijn keuken doet de politie een vreselijke ontdekking. Bij het onderzoek naar een campingmoord in Duitsland ontdekt Joona Linna een krankzinnig verband tussen beide moorden. Want is het een wonder als iemand terugkeert uit de dood, of een nachtmerrie?

Deze korte samenvatting van wat er staat gebeuren in het boek sprak mij aan. Maar aangezien ik het vorige boek Jager veel te, hoe ik het noem, ge-amerikaniseerd vond, mitrailleurs, achtervolgingen die een fatsoenlijk mens niet overleefd, maar de hoofdpersonen van het boek wel, heb ik het boek geleend van de bibliotheek.
Ik moet zeggen dat ik blij ben dat ik het boek niet zelf heb aangeschaft.
Waarom? Omdat het boek, hoe verder het vordert, steeds ongeloofwaardiger en voorspelbaar wordt.
Om een voorbeeld te noemen , de vele moorden die er in voorkomen, maar geen politie te bekennen die hier meer aan de slag gaan.
Joona en Lumi die op de vlucht gaan voor Jurek Walter, een beetje kenner van dit genre weet hoe dit afloopt.

Waarom dan wel 2 sterren?
Het begin vond ik erg goed, dus daar 1 ster voor.
De 2e ster is omdat ik wilde weten hoe het boek afliep, dit is dan wel weer goed gedaan en met een open einde. Die spannend genoeg is om mij af te vragen of ik dat deel ook weer een kans geef, naar mijn mening zijn er in een serie boeken altijd slechtere delen te vinden. Komt er dus een deel, zou ik hem waarschijnlijk wel gaan lezen.
Maar wel geleend van de bibliotheek, dat dan weer wel