Alex Kava is in Nederland wel bekend bij lezers die al wat langer lezen maar een beginnende lezer zal haar boeken niet snel vinden. Dat komt omdat haar boeken niet in de meeste boekwinkels liggen omdat de uitgever Harlequin is. Een oplossing hiervoor is de Readshop, Harlequin webshop of sommige supermarkten. Want eenmaal met Maggie ODell kennis gemaakt is direct fan worden van haar. Maggie opereert in alle Kava-boeken als de vrouwelijke, sympathieke FBI-agent die al zoveel ellende over haar heen heeft gekregen dat dit af en toe weleens de kop op steekt. Maar dat maakt haar zo geliefd bij haar fans. Slachtoffers is daar niet anders in dan de voorgangers.

In de Golf van Mexico is de bevolking aan land zich aan het voorbereiden voor een naderende orkaan. In alle tumult spoelt er ook nog een koelcontainer aan die normaal voor vistransport wordt gebruikt. Dit keer is hij gevuld met menselijke lichaamsdelen. Herkomst is onbekend evenals de bestemming. Maggie ODell start het onderzoek en probeert een antwoord te krijgen via identificatie van de stoffelijke resten. Het brengt haar op een spoor dat ze liever niet gevonden had.

Slachtoffers ontbeert de spanning die andere boeken van Alex Kava volop bevatten. In een slepend verhaal wordt wel duidelijkheid gegeven in de oorsprong en reden van de lichaamsdelen maar Kava is vergeten het spannend te maken. Dat laat dit boek tot een grijze middelmaat behoren die eigenlijk niet Kava-waardig is. Laten we hopen dat Schrikdraad, haar laatste nieuwe, dat weer wel zal zijn.


Eindoordeel: 2 sterren

Spanning: 2 sterren
Plot: 3 sterren
Leesplezier: 2 sterren
Schrijfstijl: 3 sterren
Originaliteit: 2 sterren
Psychologie: 2 sterren