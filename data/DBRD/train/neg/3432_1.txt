Carine Green verdeelde haar boek in twee delen. Het eerste deel is het verhaal van een vrouw met CVS die een mysterieuze man ontmoet. Deze man geeft haar het ultieme remedie tegen al haar klachten. De vertelster merkt op dat hierna haar klachten verminderen. Dan volgt een verslag van elke date die ze heeft met haar vrienden die ook CVS of een depressie hebben. Na het gebruik van het ultieme remedie zouden zij ook allemaal vrolijker zijn en minder vermoeid.
Dit deel van het boek leest als een trein. Je kunt je herkennen in haar situatie en in haar zoektocht naar een oplossing. Het is een gezellig verhaal, zonder veel diepgang.

In het tweede deel geeft Green uitleg over haar remedie en over andere aangeboden oplossingen voor CVS, zoals antidepressiva, acupunctuur, enz. Dit deel is net een samenvatting van een cursus over geneesmiddelen: de werking van de middelen, de voor- en nadelen en eventuele bijwerkingen worden genoemd.

Als je dit boek vastneemt is het eerste dat je opvalt de waarschuwing: ‘dit boek gaat je leven veranderen’. Onmiddellijk begint de dromende lezer te denken: uit dit boek zal ik iets nieuws en interessant leren. De titel en omslag geven je de indruk dat je na het lezen van dit boek, alle ingrediënten in handen zult hebben om stressloos en zonder vermoeidheid door het leven te gaan.
De lezer die echter met dit gevoel aan het boek begint en met een sceptische blik leest, gaat een teleurstelling tegemoet: hij/zij leest meer een heel lange folder over het goede van een paar voedingssupplementen dan een interessant boek vol tips.