Na alle positieve berichten die ik las onder de reviews, was ik toch wel nieuwsgierig geworden naar deze schrijfster. Alleen wat een teleurstelling zeg. Op de achterzijde van het boek stond onder andere 'goed voor een aantal uurtjes nagelbijten', maar helaas is dat er niet van gekomen.

Een verhaal met aan de ene kant een vrouw met een kind dat in hun eigen huis vast wordt gehouden door een ontsnapte tbs'er, en aan de andere kant een vrouw die toevallig verdwaald is geraakt en toevallig bij hen langs komt om de weg te vragen. Nee een beetje te veel toevalligheidjes allemaal en weinig verrassingen want je ziet het einde van het verhaal eigenlijk al vanaf het begin aankomen.
Dit verhaal ligt voor mij ver onder de maat en kan bij lange na niet tippen aan toppers van bijvoorbeeld Mankell, Adler-Olsen en Larsson. Ik vond dit dan ook een minder dan gemiddeld boek, dus 2 sterren.