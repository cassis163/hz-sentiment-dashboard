Als ik merk dat dit boek op alle toonaarden de hemel in gehesen wordt door vele en niet de minste recensenten, dan vraag ik me af of meer dan vijfhonderd pagina’s gruwel, seks en sadisme nu echt de criteria zijn voor een nominatie voor een literaire prijs. Ik distantieer me van al die lovende woorden en kan een gevoel van wrevel moeilijk onderdrukken wanneer ik gaandeweg vaststelde dat een dergelijk hoog gegrepen thema tot schrijverij wordt verhaspeld en dat daarvoor drie continenten moeten aan bod komen met duistere figuranten die het verhaal even binnen struinen en voor het overige in de mist verdwijnen. Afgezien van enkele rake waarnemingen en uitdrukkingen ben ik uiterst tevreden dat de zware klus (542 pagina’s) geklaard is. Ik kijk met spanning uit naar Peter Buwalda tweede roman!
Hugo