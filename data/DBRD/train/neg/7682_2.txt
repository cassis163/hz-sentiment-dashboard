Laat ik beginnen met de conclusie: om meerdere redenen teleurstellend. Ik weet dat je teksten op de achterflap met een korreltje zout moet nemen, maar om in dit geval te spreken van journalistiek met diepgang gaat me echt te ver. Ik lees regelmatig columns in kranten met meer diepgang dan ik in dit boek ben tegen gekomen. Het filosofische gehalte is helaas ook al beperkt en dat maakt alles bij elkaar dat het weinig prikkelend, verrassend of uitdagend is.

Wilders en Verdonk zijn, zeer voor de hand liggend, regelmatig de kop van jut... niet dat dat onterecht is, want je kan veel van ze zeggen, maar over een duidelijke uitgedachte filosofie beschikken beide personen (en dus partijen) niet of nauwelijks. Maar dat geldt niet alleen voor hen en daarom is de overmaat aan aandacht voor juist deze twee personen, wat mij betreft, onterecht.
Aan de lezer worden geen eisen gesteld voor wat betreft kennis van filosofen en/of filosofische stromingen, je wordt nooit uitgedaagd en daardoor ook niet 'aan het denken' gezet.

Beetje jammer... had meer in gezeten.