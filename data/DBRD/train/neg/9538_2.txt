Dit was het eerste boek dat ik gelezen heb van Kay Hooper en waarschijnlijk zal ik niet snel nog een boek van haar lezen.

Hoewel ze vlot schrijft en het boek lekker weg leest kreeg ik nergens het gevoel dat het verhaal me op een bepaald moment naar binnen zoog. Misschien had dit ook te maken met het overduidelijk aanwezige liefdesverhaal dat als een rode draad door het boek loopt en wat mij betreft te veel werd uitgewerkt in de stijl van een liefdesroman.

Een leuk boek voor tussendoor als je open staat voor paranormale verschijnselen en romantiek, maar van een spannende thriller verwacht ik persoonlijk meer.