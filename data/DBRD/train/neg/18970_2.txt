Het boek viel mij nogal tegen. Het kwam er eigenlijk op neer dat iedere leerling die in Nieuw Voordorp had gewoond er op zijn eigen manier op terugkijkt. Waar de één trauma's van heeft overgehouden werd door de ander gezien als een opvoedingsmethode die paste in die tijd.

Rudie Kagie is jarenlang journalist geweest en dat vond je in dit boek terug: het is een verslag van de periode waarin men een reünie aan het organiseren was, met af en toe wat terugblikken op de gebeurtenissen in de tijd die hij zelf in Nieuw Voordorp doorbracht.