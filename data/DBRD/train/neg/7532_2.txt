Vanwege de titel had ik me verwacht aan een thriller die zich afspeelt in Nigeria. Ok√©, de moorden gebeuren inderdaad in Nigeria maar van een thriller is nergens sprake.

Het verhaal van "Mijn zusje de serie moordenaar" wordt in de ik-vorm in heel korte hoofdstukjes verteld door Korede, de zus van Ayoola, het mooie meisje dat moorden pleegt op haar vrijers.

In het begin van het boek word je direct in het verhaal gegooid : Ayoola heeft een moord gepleegd en roept zoals altijd de hulp van haar zus Korede in, om alles uit de weg te ruimen en schoon te maken. Het leest heel vlot omdat er tempo in het verhaal zit, maar nergens voel ik enige emotie.
Het boek is nergens saai, juist vanwege de korte hoofdstukken.
Soms krijg je een flashback te lezen over de brutale opvoeding van de zussen door de vader, die niet terugdeinsde om geweld te gebruiken op zijn dochters.

Korede werkt als verpleegster in een ziekenhuis en ze is erg verliefd op de dokter Tade, waar ze veel voor doet. Ondanks haar pogingen om aandacht van hem te krijgen, valt hij voor de schoonheid van Ayoola. Omdat Ayoola de ganse tijd verder gaat met het vermoorden van haar vriendjes, weet Korede niet goed hoe ze moet omgaan met de relatie tussen Korede en Tade.
Moet ze voor haar zus of voor de veiligheid van de dokter kiezen?

Ook al kan hier een heel goed verhaal inzitten, het blijft zo ongeloofwaardig. De zussen blijven wegkomen met de moorden, alhoewel Ayoola nooit secuur te werk gaat, wordt ze nooit opgepakt. Terwijl ze op social media steeds haar whereabouts post, komt de politie nooit tussen. De zussen komen overal mee weg en worden geloofd.
Van de Nigeriaanse cultuur kwam ik bijna niets te weten. Nergens werd er een item goed uitgewerkt. Het werd allemaal heel luchtig verteld.

Ik heb heel veel leesvrienden maar er is echt niemand waarvan ik denk : aan die persoon moet ik dit boek aanraden, ik zou het echt niet weten.
Het enige positieve dat ik kan zeggen over dit boek is dat het prettig leest, vanwege de korte hoofdstukken. Je leest het snel uit en het is nergens saai omdat er geen uitgebreide beschrijvingen in voor komen. Het verhaal heeft een goede vaart.

Helaas stelde het plot me teleur vanwege, voor mij, te ongeloofwaardig.
Het verhaaltje is een ver van mijn bed show. Komt het door het cultuurverschil? Ik heb geen idee.