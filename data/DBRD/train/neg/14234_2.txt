Een moord wordt gepleegd op Ameland. Rechercheurs uit Groningen Rinze Oostra en Sicko Holwerda (die op het punt stond om lekker op vakantie te gaan naar een warm land) moeten deze oplossen.
De natuur op Ameland is natuurlijk mooi, maar in een thriller gaat het om de spanning en niet om een beschrijving van natuurschoon en Ameland (met zijn inwoners). Dan komen hier nog bij de vele taalfouten en de karikaturale hoofdpersonen, waardoor je je hoofd niet echt bij de moordzaak houdt. Maar ook de rechercheurs hebben hun hoofd niet zo bij de moordzaak, zodat de zaak/het verhaal zich maar wat voortsleept. Uitdieping van karakters zit er niet in, iedereen komt tot een bepaalde hoogte aan bod.
Meer zelfkritiek, een flinke hoeveelheid tekst schrappen en alle taalfouten er uit - wie weet wordt het dan een beter lopend, spannend verhaal.
(beoordeling 1Â½ ster - afgerond 2)