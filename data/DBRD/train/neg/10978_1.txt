Ondanks zijn intrigerende titel heeft dit boek mij absoluut niet kunnen boeien. Ik heb het met veel moeite uitgelezen. Het plot dat opgebouwd is rond vervalsingen van de kunstenaar Modigliani, begint veelbelovend maar wordt geleidelijk aan alsmaar ingewikkelder en weinig meeslepend. De personages zijn karikaturaal, helemaal niet uitgediept en de schrijfstijl is zeer eenvoudig. De onderverdeling in kleine hoofdstukjes met bijpassende titel deed mij aan een kinderboek denken. Ik zie trouwens nog steeds het verband niet tussen het boek en 'De nacht van de zwarte rozen".
Het boek wordt aangeprezen omwille van "een groot gevoel voor lekker provinciaals eten". Ik heb er in elk geval geen honger van gekregen en vraag me zelfs af in hoeverre de auteur iets van gastronomie kent wanneer hij het hoofdpersonage zeevruchten laat eten in een Elzasser restaurant.
Voor mij geen Nino Filasto meer. Ik lees liever een echte thriller met iets meer diepgang en een boeiende verhaallijn.