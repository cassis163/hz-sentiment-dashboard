Het boek 'Slachtoffers' van Alex Kava, wat overigens het eerste boek is dat ik van haar gelezen heb, is naar mijn mening heel erg matig.

Op de voorkant van het boek wordt aangegeven dat Tess Gerritsen het boek adembenemend spannend vond en dat deze spanning iedere pagina hoger opgevoerd wordt. Hier ben ik het in geen enkel opzicht mee eens. Het begint erg spannend als er in de oceaan een drijvende vrieskist wordt aangetroffen met daarin verschillende afgehakte ledematen. Een goed begin voor een razend spannend verhaal lijkt me. Helaas vind ik de uitwerking van het verhaal erg oppervlakkig en zeer voorspelbaar. Tegenwoordig ligt de lat voor een goede thriller ook erg hoog. Wat mij betreft is Alex Kava er niet in geslaagd dit niveau met dit boek te halen, laat staan erbij in de buurt te komen.

Het boek is niet meer dan een boek voor even tussendoor en zou vergeleken kunnen worden met boeken als die van Baantjer. Al zat hier weinig spanning in en was de afloop eigenlijk al snel duidelijk.

Het zou niet terecht zijn dit boek te beoordelen als tussendoortje. Gezien het andere aanbod van geweldig goede boeken is dit boek niet meer dan 1 of 2 sterren waard voor mij. Omdat 1 ster wel erg triest oogt heb ik er 2 gegeven maar het had net zo goed 1 ster kunnen zijn.

Het begin is aardig. Alleen loopt al snel over in een langdradig tussenstuk en eindigt eigenlijk heel soft en voorspelbaar. Al met al geen aanrader dus.

Plot: 2 sterren
Spanning: 1 ster
Leesplezier: 2 sterren
Schrijfstijl: 2 sterren
Originaliteit: 2 sterren
Psychologie: 1 ster