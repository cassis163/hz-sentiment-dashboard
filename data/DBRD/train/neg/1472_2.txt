Ik schrijf deze recensie zonder de andere gelezen te hebben, dus overeenkomsten zijn toevallig.
Ik heb dit boek in één dag gelezen. Het was lekker pakkend en meeslepend. Ik moet wel zeggen dat ik constant het verhaal van Natalee Holloway in mijn hoofd had. Niet dat het boek precies hetzelfde was, maar het hele idee van een verdwijning op een eiland laat je daar toch aan denken.
Wat ik erg leuk vond, was dat het boek nogal 'modern' geschreven was. Dingen als Hyves, Ipod en bepaalde nieuwe liedjes werden in het verhaal verweven. Hiernaast vond ik het leuk dat er in het boek ook dingen worden beschreven die niet direct iets te maken hebben met het oplossen van de verdwijning (zoals op stap gaan en iemand héél leuk vinden ).
Zonder in details te treden, wil ik ook nog zeggen dat het begin je op het verkeerde been zet. En dat geeft het verhaal op de laatste twee bladzijdes nog een interessante wending!