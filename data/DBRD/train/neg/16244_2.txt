*Waarom is moeder worden eigenlijk de norm?

Iedereen lijkt er maar van uit te gaan dat elke vrouw moeder wil worden. Maar waarom is moeder worden eigenlijk de norm en ervan afzien afwijkend? En wat kun je verwachten als je er zelf niet zo zeker van bent of je moeder wilt worden? In De twijfelmoeder onderzoekt Patricia de Ryck de twijfels die je als hedendaagse vrouw kan ervaren over de vraag of je kinderen wil. Ze beschrijft de druk van buitenaf; van ouders en schoonouders tot je partner of wildvreemden, en duikt dieper in alle twijfels rondom een kinderwens om zo bewust tot een eigen besluit te komen.

De twijfelmoeder is een vlotte, praktische en nuchtere gids voor een gegronde beslissing over het moederschap. Wars van enig vooroordeel, gebaseerd op de ervaringen van de auteur, diepgravend onderzoek en talrijke interviews, is dit het boek dat elke vrouw zou moeten lezen voor ze besluit moeder te worden – of niet.

*De elementen: een boek in twee delen en veel vragen om te beantwoorden

De cover is heel bijzonder. De titel- De twijfelmoeder- ja-nee, is een gepaste titel. Geef het voldoende lading aan het boek? Dat is de vraag.

Zoals al gezegd, is De twijfelmoeder een klein boekje, een soort gids, voor diegene die twijfelt aan het moederschap. In een prettige schrijfstijl lezen we over een onderwerp, wat voor velen nog een taboe blijkt te zijn. Het boek is opgedeeld in 2 delen. In het 1e deel lezen we over de druk van buitenaf. Over de historie van de vrouw: de emancipatie, de introductie van de pil, de invloed van de kerk, ed. Alsook de media die enige druk geven als het om moederschap gaat. In deel 2 komen er veel vragen aanbod en lezen we waarom twijfelen juist goed is.

"Door twijfelen ben je gedwongen om de positieve en negatieve kanten van je keuze te bekijken. Zo kom je na een actief denkproces tot een gegrond besluit. En dat is enkel positief."

*Zijn de al die cliche's nu echt allemaal nodig, ter overweging?

Allereerst is er veel aandacht besteed aan dit boek en het zal zeker velen een richting aangeven. Alleen ik vroeg mij aan het einde af: blijven de lezers nu niet met meer vragen zitten? Ik miste aan het einde een soort checklist, of lijstje om de antwoorden van de vragen te kunnen noteren. Ik kan mij namelijk voorstellen, als je zoveel vragen beantwoord, je ook de antwoorden wilt bekijken. Om de beslissing te nemen, wat te doen.

*Gemengde gevoelens na het lezen

Dit boek brengt bij mij juist gemengde gevoelens naar boven. Een aantal zaken irriteerde en er zijn best veel clichés verscholen in dit boek. Het zal nodig zijn, om na een paar voorbeelden het beter te kunnen bespreken. Maar zo lees ik over het "nemen" van een kind. Met alle respect, het mag je gegeven zijn, dat je kind mag krijgen. Daarnaast vind ik een kind "plannen" ook niet zo fijn lezen. Het onderwerp staat duidelijk ver van mij af. Om zo over dit onderwerp na te denken, het zo uit te stippelen, en daarbij twijfelen. Dan zou ik toch denken, laat het even. Bij twijfelen niet doen. Ga dan voor je carrière. En als je er samen mee eens bent, dan er gewoon voor gaan.

Wat past het beste in je leven? Wat kan hen bieden? Kan je het wel waarmaken? Dat zijn belangrijke vragen voor veel twijfelaars. Kan ik nog wel op vakantie? Past het bij mijn doelen? Daar heb ik weer mijn twijfels bij. Met of zonder kinderen, kan dit door het leven bij iedereen veranderen.

Conclusie

De twijfelmoeder is een actuele gids, met tips en trucs. En vele vragen ter overweging, wat te doen. Word je moeder of niet?. En waarmee struggle jij? Patricia de Ryck bespreekt het allemaal in het boek De twijfelmoeder. Ik heb er helaas mee gestruggled, maar dan met sommige stukken uit het boek. Bij andere gedeeltes las ik aandachtig en nieuwsgierig door. Wel kwam ik steeds terug op de vraag: Wat past het beste in jouw leven? Wisten we dit maar. Tenslotte, als je er niet klaar voor bent, gewoon niet doen. Durf nee te zeggen. En wees daar gelukkig mee.

Waardering: 2,5 sterren.

Met enthousiasme begon ik met lezen. Sommige taboes zijn niet overal bekend. Ik dacht zelf, met onze powervrouwen in 2019, dat we deze gene wel enigszins een beetje voorbij waren. Dat blijkt dus anders te zijn. We zijn niet allemaal hetzelfde. Gelukkig maar. Helaas las ik veel clichés, wat mij tegen de borst stuitte. Ook het kinderen "nemen"en "plannen" voelde mij niet goed. En wat is nu "standaard". Zo een naar woord. Niemand is toch standaard? De "rammelende eierstokken" spande de kroon. Wat een term! Ik pleit voor een vervolg, De twijfelmoeder 2.0 waarbij ook moeders de antwoorden kunnen geven. En hun mening. Ter overweging. En met wat meer liefde in het boek!

Afijn, je begrijpt het al, als (christelijke) moeder van 2 pubers..ligt dit gewoon ver van mijn bed. Ik ben zo "niet standaard". Maar toch is het ook wel interessant voor discussiepunten.

Hartelijke groeten,
Annette Overvoorde

Birdy's Boeken