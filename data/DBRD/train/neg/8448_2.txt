Na Mattias is het verhaal van een jonge man die plots verdwijnt en zijn familie en vrienden achterlaat met vele problemen en vragen.
In korte hoofdstukken komen zijn vrienden en familie aan bod. Opvallend is hoe verschillend deze mensen met verlies en verdriet omgaan en hoe ze hun te vroeg afgebroken relatie met Mattias op hun eigen manier verwerken. Geleidelijk wordt hun onderlinge relatie en hun verwantschap met Mattias duidelijker.
Naar het einde van het boek komen we eindelijk te weten hoe Mattias gestorven is.
Alle verhalen zijn verschillend en toch zijn er duidelijke onderlinge verbanden merkbaar. Voor mij is deze roman vlot leesbaar en is het een boek met inhoud.