Natuurlijk heb ook ik het boek Vijftig Tinten Grijs gelezen.
Maar ik vond het nogal saai, eerlijk gezegd. Het leest vlot weg en het verhaal is grappig. Een beetje chick-lit, feelgood boek achtig. Maar ik mis echt een plot, een ontdekking, een reden waarom Mr. Grey is zoals hij is. Ik vind dit boek zwaar overgewaardeerd en eigenlijk best slecht geschreven.

Maar ook, wat ziet Anastacia nu precies in hem? Is het zijn uiterlijk, dat hij zo dominant is, rijk is, de touwtjes (letterlijk en figuurlijk) in handen heeft, wat is het precies? Ikzelf voel het niet echt. Er zijn zelfs meerdere scènes waar ik om heb zitten gniffelen, wat eigenlijk scènes hadden moeten zijn die je doen hunkeren, vermoed ik.

Toch begrijp ik de media aandacht wel. Dit boek zal voor veel vrouwen een welkome afwisseling zijn geweest om te lezen. En voor veel mannen dan weer een leuk bijkomstig voordeel.

Ach, Vijftig Tinten. Ik heb er niet veel mee. Maar prima dat veel mensen het fantastisch vinden. Ik heb de film nog niet gezien maar moet zeggen dat ik de Trailer boeiender vond dan het hele boek. Dus die film wil ik voor mijn totaalbeeld zeker nog gaan zien.