Ze komt nooit meer terug was mijn eerste kennismaking met Hans Koppel. Een zeer geslaagd debuut van Koppel als thrillerauteur. Ik verwachtte vooraf dus veel van deze leesclub.
Het verhaal gaat over stalking. Anna, een gehuwde vrouw met kind, beleeft tijdens een zakelijk seminarie een wilde nacht in een hotelkamer met een jonge en mooie man Erik. Een ervaring rijker, daar zou het voor Anna echter moeten bij blijven Mis dus, ze wordt vanaf de volgende dag constant door Erik gestalkt. Hij gaat zelfs veel verder en bedreigt haar gezin en haar moeder. Na een spannende inleiding schakelt het verhaal terug naar een veel lagere versnelling. Juist nog de laatste paginas zorgen voor wat sensatie, alhoewel de plot was van kilometers ver vooraf te voorspellen.
Ondanks alles heb ik dit boek met veel plezier uitgelezen, maar een thriller is het niet. De eenvoudige schrijftaal en de korte hoofdstukjes zorgen ervoor dat je snel doorheen het boek leest.
Je bent nu van mij is het tweede deel van een trilogie. Het derde en laatste deel zal ik zeker ook wel lezen.