Mooie omslag, een fijn lijvig boek met vlot geschreven, korte hoofdstukken. Met in het begin een behoorlijke dosis personages die een rol zouden kunnen spelen in dit raadsel. Veelbelovend boek dus en de eerste 150 bladzijdes overtuigen.
Er wordt al vlug één overduidelijke dader naar voren geschoven en het hele onderzoek richt zich slechts tot dit weggelopen meisje. Onderzoek i.v.m. de slachtoffers is blijkbaar irrelevant en dat zorgt dat je op de helft van het boek toch weet welke kant het waarschijnlijk op gaat. De laatste hoofdstukken dienen daarna enkel als aanknopingspunt voor een volgend boek. Jammer want Joona Linna is op zich wel een boeiend hoofdpersonage.