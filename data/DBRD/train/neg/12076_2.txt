Het koste me veel moeite om het boek door te komen. Dit boek kon me niet echt bekoren. Als je me nu zou vragen waarover het boek nu precies gaat ben ik in 3 a 4 regels klaar.
Ik miste enorm de spanning of de continue spanning die absoluut niet of nauwelijks aanwezig was. Ik heb mezelf dan ook de vraag gesteld of het nu niet een gemis is geweest dat ik de andere boeken van Scarpetta niet gelezen heb.
Conclusie is dan ook dat ik géén fan ben van Scarpetta en dat dit hoogstwaarschijnlijk het eerste en tevens het laatste boek is geweest dat ik gelezen heb.

het verhaal
Patholoog-anatoom Kay Scarpetta is op weg naar de beruchte vrouwengevangenis in de Amerikaanse staat Georgia. Ze gaat daar een gedetineerde opzoeken die informatie zegt te hebben over de dood van Jack Fielding, Scarpetta's collega die een halfjaar geleden vermoord is.

Tijdens haar speurtocht stuit ze op een bizarre samenhang tussen wat Jack is overkomen en andere feiten: een gezin dat jaren geleden is uitgemoord, een jonge vrouw in de dodencel, en diverse onverklaarbare sterfgevallen binnen de gevangenis. Er blijkt zelfs een verband te zijn met een uiterst destructief wapen dat internationaal grote schade kan aanrichten.
Maar alles blijft voortkabbelen tot het moment dat Jaime Berger vermoord wordt. Ook Kathleen is ondertussen dood, terwijl Dawn hersendood is. Er moet dus een verband zijn. De ontknoping komt te laat op gang. Ik mis de spanning of de continue spanning is onvoldoende aanwezig.
Mij hebben ze niet voor een volgend boek. Ik heb kennisgemaakt met Scarpetta en daar blijft het bij.