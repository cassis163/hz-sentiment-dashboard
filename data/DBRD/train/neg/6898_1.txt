De psycholoog / Joost Heyink

Samenvatting:

De veertigjarige psycholoog Joep Duvalier opent zijn eigen praktijk en krijgt direct te maken met een vrouw met een onsamenhangend verhaal over mishandeling door haar man, een bekende vastgoedhandelaar.
Al snel blijkt dat de aantrekkelijke vrouw meer redenen heeft om zich bij Duvalier te melden: ze heeft behoefte aan veiligheid en zoekt voortdurend contact met hem, ook buiten de praktijk om. Duvalier raakt in hoge mate door haar geïntrigeerd, maar ze brengt hem ook in verwarring: waar is deze vrouw eigenlijk op uit?
En hoe intiem mag hij worden met een cliënte?
Duvalier ontdekt al snel dat er sprake is van dubbele agenda s en botsende belangen in de vastgoedwereld, waardoor hij verstrikt raakt in een web van waarheid en leugen.
Hoe stevig staat Duvalier in zijn schoenen als ook nog blijkt dat zijn paranoïde vader weleens een genetische erfenis kan hebben nagelaten?
Waan en werkelijkheid lopen door elkaar heen, met alle gevolgen van dien...

Het verhaal wordt verteld in de ik-vorm door Joep Duvalier, een beginnend psycholoog van 40 jaar. Zijn praktijk is gevestigd in het centrum van Amsterdam. Hij gaat niet professioneel om met zijn eerste cliënte, Maja. Zij dringt ook zijn privéleven binnen met alle gevolgen van dien. Hij raakt verwikkelt in een zaak van vastgoedhandelaren door Maja.

Helaas voor Heyink, vind ik dit geen sterk verhaal. Het taalgebruik is matig en niet altijd correct. Ook worden de emoties, gedachten beschreven. Dus geen show, dont tell! Jammer.
Ook het plot is niet verrassend en zie je al vroeg aankomen. Verder vind ik het ongeloofwaardig dat een beginnende psycholoog van 40 jaar al deze (beginners?)fouten maakt. Vaak moest ik me dwingen om het boek niet weg te leggen, maar door te lezen.
Conclusie: zeer zwak geschreven verhaal met een matig plot. Het boek krijgt van mij een schamele 1 *.