Stephen King is geboren op 21 september 1947. Hij is vooral bekend voor zijn thriller -en horrorverhalen. Met dit boek heeft hij in tegenstelling tot andere werken geen nominatie gehaald. Wel is er van het boek later een pop-upboek verschenen met plaatjes die omhoog komen wanneer men de pagina omslaat.
De titel van het boek spreekt tot de verbeelding. Het gaat over een meisje die een grote Tom Gordon-fan is. Met haar blauwe Red Sox-trainingsshirt en Tom Gordon-pet rijdt ze ’s morgens met haar mama en broer richting Appalachian Trail, op de grens van Maine en New Hampshire voor een namiddagwandeling in dit natuurpark. Haar moeder en broer, Pete, kibbelen de hele uitstap door. Trisha is hun gezaag beu, het is ook altijd hetzelfde met die twee. Tijdens de korte plaspauze die ze voor zichzelf inlast geraakt ze de weg kwijt. Ze hoort het geruzie van haar mama en broer niet meer en beseft dat ze is verdwaalt met enkel een rugzak snacks en haar Tom Gordon pet. Een meisje van negen jaar helemaal alleen in dit grote natuurpark.
Met goede moed begint Trisha aan een tocht dwars door dit onbekende stuk land. Tegen stromend water stappen is altijd een goed idee als je verdwaald bent. Waarom zou ze zich zorgen maken ? Ze was er zeker van dat haar moeder de hulpdiensten zou bellen. Ja, er zullen zoekacties worden gehouden en helikopters worden ingezet. Tegen de avond zat ze weer lekker terug in haar zetel naar de honkbalwedstijd te kijken en Tom Gordon toe te juichen. Geen twijfel mogelijk. Hoewel, nadat ze tot haar verbazing een eerste afschuwelijke nacht moet doorbrengen in het park begint ze te twijfelen. Bovendien wordt ze vergezeld door muggen die haar steken alsof ze een wandelende bloedzak is. Om de tijd wat te doden doet ze beroep op haar fantasie. Met wat verbeelding roept ze de onzichtbare gestalte van haar favoriete honkbalspeler Tom Gordon voor haar. Hij houdt haar gezelschap en haar moed er in. Minimaal contact met de buitenwereld verkrijgt ze door haar walkman. Ze krijgt via kleine radiootje te horen dat er zoekacties naar haar zijn begonnen, dus dan zal alles wel goed komen zeker ?
Stephen King gebruik een vertellend standpunt dat elk gevoel en elke gedachte beschrijft die Trisha in het hoofd schiet. De lezer krijgt een zeer gedetailleerd beeld van haar omgeving en gevoelens. Dit maakt het voor de lezer aangenaam en zo is het inlevingsvermogen optimaal. Wat me is opgevallen is dat echt heel het verhaal draait rond Trisha. Veel personen komen er niet aan bod, enkel nog wat verzonnen vriendjes van Trisha. Échte conversaties worden er dus niet gevoerd in dit boek, het bestaat uit negentig procent beschrijving. Dit vond ik persoonlijk minder aangenaam, er kwam maar geen einde aan. Wat zorgde er dan voor zodat ik maar bleef doorlezen ? De ontknoping natuurlijk ! Wat gaat er gebeuren met Trisha McFarland ?
Het boek kan waargebeurd zijn, maar dat is het niet. Het is volledig fictie maar wel realistisch, iedereen kan verdwalen in een bos. Daarom wil King ons misschien een levensles meegeven die de gebroeders Grimm ons jaren geleden ook al meegaven. Dwaal niet af van een pad !
Persoonlijk had ik meer verwacht van een Stephen King boek. Het was mijn eerste Stephen King boek dus was er met hoge verwachtingen aan begonnen. De honkbalwedstrijden die beschreven worden zijn moeilijk te volgen indien je geen kennis van de sport hebt. Dat waren enkele moeilijke pagina’s. Wel geef ik een dikke pluim aan Stephen King om een boek van 224 pagina’s vol te krijgen met enkel gedachten en beschrijvingen.