Laat ik beginnen met het feit dat ik veel boeken van Abbi heb gelezen, maar deze was eigenlijk te zot voor woorden. Ik heb het 2 sterren gegeven, maar misschien is 1 ster meer op zijn plaats.

Het ebook telt 250 blz waarvan er ongeveer 40 blz over... ja juist, niks gaan. Even los van de paar bladzijden die nodig zijn voor alle rechten etc en dankwoord, zijn er ongeveer 30/35 blz die over een ander boek gaan van een compleet andere schrijfster. Ik heb die blz dus niet gelezen.

Ditmaal gaat het verhaal over een bad girl genaamd Jess. Ze wordt stapel verliefd op Jason, ja juist, de broer van Jax die we in boek 1 van de SeaBreeze serie hebben leren kennen. Uiteraard, zoals elke schrijver/schrijfster doet, worden de "bekende" personen nog even aangehaald en uitgelegd wat er in het "verleden" was gebeurd. Wat Abbi echter verkeerd doet, is na blz 130 verdorie diezelfde personen nog een keer aanhalen en nog een keer uitleggen. Het lijkt wel alsof het verhaal misschien ooit bedoeld was om in een tweeluik te laten verschijnen, alleen nadat ik het boek uit had, had ik echt het gevoel dat dit een haastklus is geweest. Foei Abbi, dat had je echt beter gekund. Het verhaal is nu echt een "13 in een dozijn" verhaal geworden en had niet misstaan in een of ander flut romannetje.