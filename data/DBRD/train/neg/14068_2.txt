maar als je daar gewoon overheen leest en er niet teveel bij stilstaat, blijft er een heel aardig verhaal over.,Redelijk spannend boek van Morrison over Bill Duvall, een Amerikaanse kunsthandelaar in Parijs, die samen met de zus van zijn overleden zakenpartner op zoek gaat naar de ware toedracht van diens dood. Hij komt daarbij op het spoor van een geplande moordaanslag op de premier van IsraÃ«l, die in Frankrijk is om het einde van de Tweede Wereldoorlog (vijftig jaar daarvoor) te herdenken. De aanslag moet plaatsvinden op 14 juni 1994 in Parijs en aangezien een Franse minister zich vanwege zijn seksuele gedrag kon laten chanteren, zijn terroristen in staat dit kunststukje te realiseren. Aan Bill Duvall de taak om dit drama te voorkomen, als blijkt dat niemand de dreiging echt serieus lijkt te nemen. Het boek geeft een aardig beeld van de toenmalige (en misschien nog steeds actuele) politieke situatie van Frankrijk, dat beheerst lijkt te worden door racisme en een groot immigratieprobleem.

Brian Morrison heeft een aantal hele aardige boeken geschreven, maar heeft inmiddels al een aantal jaren weinig meer van zich laten horen. In zijn meeste boeken komt de dreiging van het de extreme Moslims naar boven en lijkt hij als auteur te waarschuwen voor datgene dat in september 2001 uiteindelijk werkelijkheid is geworden. Morrison heeft een prettige schrijfstijl, en zijn boeken houden ongeveer het midden tussen Frederick Forsyth en Robert Ludlum. Maar in beide auteurs moet hij wel duidelijk zijn meerdere erkennen. Dodelijk pact is een heel aardig boek, vlot geschreven, best wel spannend maar soms wat teveel van het goede. Er zitten redelijk wat ongeloofwaardige momenten in, maar als je daar gewoon overheen leest en er niet teveel bij stilstaat, blijft er een heel aardig verhaal over.

Niets meer, maar ook niets minder.