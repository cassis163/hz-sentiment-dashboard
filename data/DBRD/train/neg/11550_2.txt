Wanneer je van de een op andere minuut teruggeworpen wordt in een tijd die je liever achter je laat kan dat wel eens heel vervelende gevolgen hebben. Dit overkomt Sarah wanneer een spook (of droom?) uit het verleden opeens voor haar deur staat. De droom van het weerzien veranderd al snel in een nachtmerrie.

Een beetje voorspelbaar is dit boek wel. Hoe het af gaat lopen wanneer Mats, Sarah, Remse en Yvonne samen gaan klimmen en wandelen heb ik eigenlijk al in de gaten voordat het zover is, en ja hoor, het klopt inderdaad wat ik denk, al had ik wel een iets andere setting verwacht, dus daarmee werd ik dan wel weer verrast. Hierna had ik wel iets meer van het boek verwacht maar dat kwam er niet uit helaas. Het laatste hoofdstuk was niet nodig geweest en het boek heeft daardoor ook een wat vreemd einde. Het boek is niet zo dik en dit laatste hoofdstuk gaf mij het gevoel dat er nog wat opvulling nodig was om het toch wat dikker te maken.

Ik kom niet verder dan twee sterren voor dit boek.