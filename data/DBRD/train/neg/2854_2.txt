De bladeren vallen van de bomen en in Londen waart een seriemoordenaar rond. In een winkelstraat in het noorden van de stad crasht een op hol geslagen auto, de man achter het stuur blijkt al een week eerder te zijn vermoord. Op Hampstead Heath brandt een vuurstapel, in de vlammen ligt het volgende slachtoffer.
Het aantal doden neemt snel toe, maar het politieonderzoek loopt vast: het is duidelijk dat de dader een spel speelt. Voor deze onconventionele moordenaar dient elk lijk slechts als boodschap aan één vrouw. Psychoanalytica Frieda Klein is namelijk ondergedoken, en iemand is naar haar op zoek. Wanneer het duel tussen Frieda en haar aartsvijand Dean Reeve uiteindelijk zijn climax bereikt, kan slechts één van hen het overleven…

Ik heb veel boeken van Nicci French gelezen en mijn mening is nogal wisselend. Deze reeks met als begin de maandag, begon eigenlijk best goed. De eerste paar delen vond ik nog wel spannend, maar naarmate de serie vorderde vond ik het steeds langdradiger en irriteerde ik mij aan de hoofdpersoon. In dit laatste deel nog steeds. Het is al bekend wie er achter wie aanzit.
Het telkens weer vluchten, maar dan van elk vluchtadres een volledige beschrijving van de inboedel, trok bij mij de aandacht weg. Ik vond ook de recherche in deze ook erg klungelen.
De uiteindelijke plot was een kleine verrassing. Nee, ik geloof dat dit niet mijn smaak is.