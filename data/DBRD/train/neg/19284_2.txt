Een actuele thriller van Barclay. Namelijk over de economische crisis en wat mensen al niet doen om de gevolgen daarvan het hoofd te bieden. Het ongeluk gaat over dat “kleine dingen grote dingen kunnen worden”.
Ook in Milford slaat de malaise toe in de bouw, waarin de mannen hun brood verdienen. Sheila, de echtgenote van aannemer Glen, wil samen met enkele vriendinnen haar steentje bijdragen. Zij beginnen een handel in imitatiespullen. Dat gaat al snel mis; twee van hen overlijden onder verdachte omstandigheden. De grote jongens willen namelijk koste wat kost hun geld. Ook in Milford.
Barclay vertelt dit vaardig vanuit het perspectief van Glen. Hij slaagt er echter niet in de ongeloofwaardigheid van de plot weg te nemen. Slechts een enkel personage heeft niets te verbergen, en dat is gekunsteld, ook in tijden van crisis. En dat de achtjarige dochtertjes praten en zich gedragen als volwassenen...