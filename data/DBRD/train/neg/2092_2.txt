Huurmoordenaar Victor krijgt na een ogenschijnlijk makkelijke klus in Parijs een onaangename verrassing voor zijn kiezen. Als hij na de nodige voorzichtigheid bij zijn terugkomst in het hotel komt, is hij zijn leven niet meer zeker. Er zijn diverse moordenaar die hem proberen om te leggen. Victor weet de aanslag ternauwernood te overleven, maar ondervindt daarna dat hij nergens meer veilig is.
Toen Tom Wood aan dit verhaal begon moet hij de vele films zoals Bourne en natuurlijk James Bond voor ogen hebben gehad. Het boek staat letterlijk en figuurlijk stijf van de actie. Het wordt allemaal geschreven in een sneltreinvaart. Victor, de hoofdrol in dit verhaal gaat normaal zelf op jacht om zijn “prooi” te doden. Maar in dit verhaal krijgt het een hele andere wending. De jager is nu zelf de prooi. Alles heeft te maken met spionage, contra spionage, geweld, schieten en explosies. Eigenlijk ben je al lezend een film aan het kijken. Ik denk dat dit verhaal ook makkelijk verfilmd kan worden. Aan actie en spanning in dit boek zeer zeker geen gebrek. Toch vind ik dit een wat minder boek. Tom Wood schrijft wel vlot en aangenaam en is zeker gemakkelijk te lezen. Maar ik denk dat dit verhaal te gedetailleerd is en wat te weinig aandacht heeft gekregen om de karakters in het verhaal wat uit te diepen. Hier en daar komt het verhaal ook wat ongeloofwaardig op me over.
Wat me ook opviel in het verhaal dat Victor voorzichtig was maar dan op de meest erge manier. Hij was bijna ziekelijk op zijn hoede.
Ik denk dat Tom Wood meer moet doen om zijn karakters tot leven te wekken zodat je als lezer meer kan voelen. En hij mag wat mij betreft wat iets minder uitvoerig gedetailleerd schrijven. Ik hoef bijvoorbeeld niet aldoor te weten met wat voor wapen hij nu weer schiet en wat voor effect dat heeft.
Als je van lezen houdt en je wil een snel te lezen verhaal met superveel doden en actie? Dan is dit een aanrader! Je krijgt dik 400 bladzijden geweld. Voor een debuut is dit geen slecht boek en ik denk dat Tom Wood nog wel beter wordt.