Wanneer 4 stellen op wintersport gaan in Saalbach, verwachten zij te kunnen genieten van een heerlijke vakantie.
Maar wanneer 1 van hen slachtoffer wordt van een ski ongeluk staat ieders wereld op zijn kop.
Dan blijkt een ander van hen het ongeluk te hebben gefilmd. De politie onderzoekt het beeldmateriaal en komt tot de conclusie dat het geen ongeluk betreft, maar dat er opzet in het spel is.

In het verleden heb ik andere boeken gelezen van van Rijn. En altijd vond ik het leuke vlotte boeken met een aansprekend verhaal. Om die reden ook gekozen om off piste te lezen. Hier kwam ik echter van een koude kermis thuis.

Uiteraard is het een boek dat snel en makkelijk leest. Alleen echt wel wat TE snel en TE makkelijk naar mijn idee. Tijdens het lezen kreeg ik gevoel dat ik een boek voor een jeugdige zat te lezen. Totaal geen diepgang te vinden.

Ook is het een relatief dun boek dus ik verbaasde me ook hoe een verhaal omtrent een mogelijke poging tot moord in zo weinig pagina's kon worden weggeschreven. Al snel werd mij duidelijk hoe dit kon. Het boek beschikt over totaal geen diepgang en bestaat uit een oppervlakkige beschrijving van personages, omgeving en verhaal. Je hebt ook vrij snel hoor hoe het verhaal in elkaar steekt.

Erg jammer, wat mij betreft is van Rijn hier zelf off piste gegaan.