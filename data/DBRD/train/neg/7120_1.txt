Dit boek heeft alle ingrediënten voor een goed verhaal; interessante personage’s, een fijne tijdsperiode, een vleugje fantasy en historie. Het is wat kinderlijk geschreven, maar dat hoort soms ook bij een young adult.

Er zijn helaas ook een paar dingen die mij storen aan dit boek. Eén daarvan is dat het in dagboekvorm geschreven is. Meerdere personage’s houden deze bij, in een periode waarin volgens mij weinigen de kunst van het schrift verstonden. Alleen de elite. Het komt dus niet geheel geloofwaardig over. Ik had liever verschillende hoofdstukken geschreven vanuit verschillende personage’s gezien. Het verhaal, wat wel interessant is, had dan veel verder uitgediept kunnen worden!

Richting het einde van het boek verslechterd het verhaal. Er word aardig wat tijd besteed aan een soort ‘side mission’ in grotten in de aarde, wat eigenlijk niets aan het oorspronkelijke plot toevoegt. Tevens verandert het karakter Idun opeens ontzettend. Geen van de karakters maken ontwikkeling door, dus wat dat betreft zou je kunnen zeggen dat dit iets goed is, maar het is totaal niet passend bij het karakter wat we hebben leren kennen. Dit was voor mij een teleurstelling.

Nogmaals: het verhaal heeft veel potentie. Helaas is het, naar mijn mening, niet bevredigend uitgevoerd. En dat is precies de reden waarom ik huiverig ben om boeken van (onbekende) schrijvers uit de Lage Landen uit te proberen. Het draait vaak uit op een teleurstelling.