De Lovebus vertelt het verhaal over een jongen die chauffeur is van een Lovebus die stelletjes kunnen huren om er een leuke tijd in te hebben. Maar op een avond gaat het grandioos mis.

De titel en de achterflap geven niet veel weg van het verhaal. er worden geen personages geïntroduceerd, alleen één gebeurtenis waar je over gaat lezen.
In de eerste hoofdstukken van het boek worden de meeste personages al geïntroduceerd. De personages zijn redelijk oppervlakkig, want het verhaal begint gelijk op die desbetreffende avond. Je krijgt nauwelijks iets te weten over hun leven vóór dit verhaal. Maar toch heeft ieder personage een eigen, kort verhaal.
Hierdoor val je gelijk in het verhaal zonder vooroordeel van bepaalde personages. Waarschijnlijk heeft Tjibbe Veldkamp hier bewust voor gekozen om je zo lang mogelijk in het ongewisse te laten. verderop geeft de schrijver wat meer informatie over de personages waar je ze beter door leert kennen.

De hoofdstukken zijn kort en de point of view wordt afgewisseld door verschillende personages, waardoor de gebeurtenissen van verschillenden kanten worden belicht. Dan kom je er ook achter dat elk personage veel meer onder de leden heeft dan je in het begin zou verwachten.

De manier waarop het verhaal verder wordt uitgewerkt, per tijdstip en soms hetzelfde tijdstip maar vanuit een ander perspectief is niet zozeer verwarrend, maar zorgt voor een soort onnodige herhaling. In het begin had het afwisselen van personages een meerwaarde, maar later leek het soms wat overbodig te worden, waardoor je soms de nijging kreeg om een bladzijde over te slaan.
Dit houdt ongeveer tot het eind van het verhaal aan en een echte ontknoping lijkt pas op het einde te komen. De spanning die je zou verwachten blijft uit, maar doordat er met korte zinnen en korte hoofdstukken wordt gewerkt, heb je het boek wel zo uit.

Wanneer je spanning en actie verwacht in het boek, valt dat erg tegen. Deze aspecten komen niet echt tot uiting en daardoor kan het einde wat teleurstellend zijn. Desondanks is het boek goed te lezen en kan deze manier van schrijven je als lezer meer inzicht geven in de schrijverswereld.