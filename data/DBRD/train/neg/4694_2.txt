De twee ‘chicks’ Elise Gruppen en Nina de Bruijn zijn enkele jaren geleden als hobby een foodblog gestart. Nu is Chickslovefood.com uitgegroeid tot één van de hipste foodblog van Nederland. Het blog staat vol met eenvoudige, lekkere, gezonde en toegankelijke recepten. Van stamppot en hummus tot romig ananasijs en een broodje met garnalen. Ook vind je er de populaire rubriek 5 or less. Snelle en gezonde recepten met maximaal 5 ingrediënten. Op die rubriek is het Chickslovefood 5 or less kookboek gebaseerd. 

Het kookboek heeft schitterende foto’s vol met kleur bij alle gerechten één. Bij de eerste keer doorbladeren schiet ik dan ook gelijk in de stress. Wat ga ik maken? Alles ziet er overheerlijk uit en oogt makkelijk te maken na een drukke werkdag. Het boek is ingedeeld in de hoofdstukken: Ontbijt; Lunch; Diner; Borrelhapjes; Sinner Sunday (chocola en ander zoet lekkers dus).

Spinazie Serranoham Plaattaart
Bereidingstijd: 30 minuten

Ingrediënten (voor 1 taart):
- 1 rol vers bladerdeeg
- een kommetje spinazie, ik heb ontdooide diepvriesspinazie gebruikt.
- flink wat plakken belegen kaas
- 100 gram Serranoham
- tomatensaus (ongeveer 150 ml)

En zo doe je het:
- Verwarm de oven voor op 200 graden.
- Rol de verse bladerdeeg uit. Vaak zit er al bakpapier op, zo niet, leg de rol op bakpapier.
- Maak rondom een opstaande rand door het deeg dubbel te vouwen.
- Smeer het deeg licht in met tomatensaus.
- Verspreid vervolgens de spinazie over het deeg.
- Sprenkel dan de rest van de tomatensaus over de spinazie.
- Maak de taart af met flink wat plakken belegen kaas.
- Zet de taart in de oven, bak de taart ongeveer 15-20 minuten.
- Haal dan de taart uit de oven, verspreid de ham over de taart en bak de taart nog zo’n 5 minuten af.
- Haal de taart uit de oven, serveer hem op een houten plank met een pizzaroller of op een mooi bord met een groene salade.