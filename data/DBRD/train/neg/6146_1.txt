Toen ik me aanmelde voor dit buzzboek had ik hoge verwachtingen, het verhaal sprak me aan omwille van het thema van privacy, dat in onze huidige maatschappij zeer actueel is.

We maken kennis met Joe Chayefski een bekende professor/wetenschapper die als jonge man verhuist naar Finland. Hij doet dit omdat hij op een congres in ItaliÃ« de finse Alina ontmoet. Ze beginnen een relatie en algauw beslist Joe om zijn verloofde in Amerika achter te laten en bij Alina in Finland te gaan wonen.
Joe zet zijn postdoctoraat, zeer tegen de zin van zijn ouders, in Helsinki verder. Algauw komt hij erachter dat de mentaliteit aan de universiteit heel anders is dan in Amerika. Hij heeft het er erg moeilijk mee. Alina wordt redelijk snel zwanger. De communicatie tussen het koppel loopt spaak en Joe verhuist als de kleine Samuel amper 1jaar oud is terug naar Amerika.

In Amerika wordt hij een gewaardeerd wetenschapper en professor. Hij trouwt opnieuw en krijgt twee dochters.

Doorheen het boek wordt door middel van flashbacks duidelijker hoe de relatie van Joe en Alina is fout gelopen. We leren de kinderen van Joe beter kennen. Zijn dochter wordt door een bedrijf uitgekozen om nieuwe producten uit te testen maar moet daar in ruil haar privacy voor opgeven. Dit leek mij een interessante invalshoek maar het thema valt tussen alle andere tema's van het boek in en werd zo niet echt uitgewerkt.
Ondertussen gebeuren er aanslagen van dierenrechtenactivisten tegen het laboratorium van Joe.

Ik vond het boek langdradig met heel veel beschrijvingen die niet altijd het boek ten goede komen. Er komen verschillende thema's aan bod en dat maakt dat het boek moeilijk te volgen is en een rommelige indruk maakt. Het boek is redelijk dik en niet vlot geschreven. Ik heb eerlijk gezegd moeten zwoegen om dit boek uit te krijgen.

Had er veel meer van verwacht. Voor mij persoonlijk een tegenvaller.