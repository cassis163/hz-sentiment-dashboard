Is dit het eerste boek van Kava? Ik krijg toch sterk de indruk dat ik er een gemist heb. Ik mis de voorgeschiedenis van de hoofdrolspeelster Maggie, ze is gehavend en getekend uit een vorige opdracht gekomen. In de loop van het verhaal wordt een en ander met betrekking tot die gebeurtenis wel duidelijk maar het gevoel van het gemiste boek blijft.

Vrij vroeg in het boek (pagina 50) dacht ik te weten wie de dader was, dit is gebleven tot ik het boek uit had. Of ik gelijk had ? dat ga ik hier niet vertellen, dat lees je zelf maar.

Het verhaal komt wat moeizaam op gang, er wordt uitgebreid ingegaan op gevoelens en relatieproblemen die naar mijn mening nauwelijks relevant zijn.

Maar nietemin, ik heb de andere delen van Kava ook aangeschaft met de bedoeling ze te lezen.