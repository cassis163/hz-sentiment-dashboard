Wanneer een rechter, een bisschop en een chirurg levend worden verbrand tasten rechercheurs Mark Beradino en Franco Patrese lange tijd in het duister. Er is geen enkele aanwijzing waar de moorden op duiden.

Dan blijkt dat de bekende actrice Mara Slinger, die veroordeeld is wegens moord op haar 3 baby's, is vrijgelaten. Het lijkt erop dat de moorden hier mee te maken hebben maar dan wordt Mara ook door verbranding om het leven gebracht en zijn de rechercheurs weer bij af.

Op basis van de cover van het boek verwacht je een nagelbijtend spannend verhaal. Wat mij betreft heeft de schrijver deze verwachting helaas niet waar gemaakt. Het is een prettig boek om te lezen maar ik heb niet op de rand van de stoel gezeten van de spanning.

Wanneer er wat minder op de priv√©perikelen van de rechercheurs was ingegaan, en wat meer op het oorspronkelijke verhaal had er qua spanning veel meer in kunnen zitten. Op een gegeven moment zaten er teveel draadjes in het verhaal die op het eind nog even snel samengevlochten werden.