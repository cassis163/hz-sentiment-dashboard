Dit was dus echt niet het meest rauwe, pijnlijke en schurende boek van Saskia Noort tot nu toe. En laat dat woord thriller op de voorkant ook maar weg. Het is meer een chicklit dan een thriller.

Het gaat over Anne Koster, een veertiger, televisiepresentatrice, relatie met een jongere man Sam. Ze probeert wanhopig via ivf een kind te krijgen. Op het moment suprÃªme laat Sam haar in de steek voor een jongere vrouw. De gevolgen worden breed uitgesmeerd in de pers, dat krijg je als je een bekende Nederlander bent. Wanneer Sam dan ook nog verdwijnt, volgen beschuldigingen, politie wordt ingeschakeld.
Anne Koster blinkt vooral uit in drinken, pillen pakken, blowen, zielig doen.

Ik kan me voorstellen dat er een publiek is voor de verfilming van dit boek, BN'ers genoeg die de rol van Anne Koster kunnen opnemen, maar ik zal er niet naar gaan kijken. Veel te slap verhaal dat traag naar zijn einde kabbelt. Op de helft van het boek wilde ik het eigenlijk al opgeven, maar omdat ik erop sta om al mijn boeken uit te lezen, heb ik doorgezet. Jammer van de tijd. Gelukkig heb ik het boek in de bib geleend.