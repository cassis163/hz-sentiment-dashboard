De vulkaan is als een film met Louis de Funès; vermakelijk, maar zonder inhoud. Met platte grappen (Gort noemt wetenschappers 'schetenwappers', haha), bordkartonnen personages (de meedogenloze aannemer, de stoere stadse), en kluchtige voorvallen. Dat alles, werkelijk alles wordt weggedronken of overgoten met 'ballons rosé' leidt indirect tot de beste leestip: lees dit boek met een glaasje wijn, of twee, drie. Daar wordt het alleen maar beter van.