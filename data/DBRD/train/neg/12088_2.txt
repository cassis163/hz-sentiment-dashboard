Dit jaar wordt het boek ' Fout' klassikaal gebruikt. Daarom zelf het boek nogmaals gelezen nadat ik dat al had gedaan toen deze novelle op de markt kwam. Het is inderdaad een leesvluggertje. In een uur tijd heb je de bijna 80 pagina's verslonden. Als opmaat naar de andere - en betere - boeken van Mel Wallis de Vries is het geslaagd te noemen. Als apart verhaal blijft het vluchtig. Vind de uiteindelijke dader als een soort deus ex machina in het verhaal getrokken. Ook het einde had een zorgvuldigere uitwerking , middels bijv. een epiloog, verdiend. Voor de snelle hap prima, maar ik hoop dat de leeslat bij de jongeren toch iets hoger ligt . Mel Wallis heeft genoeg boeken geschreven die interessant zijn voor een ruime doelgroep.