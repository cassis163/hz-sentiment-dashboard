Amina is een arm meisje dat tussen de wezen leeft in het Cartier. Wanneer zij wordt uitgeroepen tot de winnaar van de overheidswedstrijd veranderd haar hele leven. Ze verhuisd naar de hoofdstad en heeft dat 4 geweldige jaren. Maar een eindejaarsreisje zorgt ervoor dat aan haar zorgeloze bestaan een einde komt.
Haar vrienden keren zich tegen haar, en wanneer de enige die ze nog vertrouwd haar ook de rug toekeert is het gedaan met haar nieuwe leven. Ook in Cartier is zij niet meer gewenst. Een nieuwe wereld gaat beginnen....

Fantasy is niet het genre dat ik normaal lees, maar ik ga een uitdaging ook zeker niet uit de weg. Dat het boek een uitdaging zou gaan worden werd mij in het begin al direct duidelijk. Veel personages die je moet onthouden, schakelingen in het heden en verleden en dan ook nog het taalgebruik. Op zich niks mis met Vlaams, maar de vaart werd er wel steeds uitgehaald. Meerdere malen heb ik woorden moet opzoeken omdat ik ze gewoonweg niet kende. Ook het gebruik van verkleinwoorden is soms te overdreven. Al moet ik bekennen dat dat aan het einde van het boek steeds minder werd.

Er lopen 2 verhaallijnen in het boek, het hoe en waarom van de 2e verhaallijn ben ik niet uitgekomen. Naar alle waarschijnlijkheid zal dat ook pas in het vervolg duidelijk gaan worden. Een vervolg die ik zeer waarschijnlijk niet zal gaan lezen....

Vanuit mijn bevindingen kan ik niet anders dan het boek beoordelen met 2 sterren.