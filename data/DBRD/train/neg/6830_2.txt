Tweede leven is het tweede boek van S.J. Watson met een al even mysterieuze kaft, met ditmaal een dierenoog, titel en schrijver er op.
Dit boek overtuigt echter niet zoals Voor ik ga slapen deed. Een groot deel van het verhaal wordt gewijd aan het tot stand komen van de relatie tussen Julia en Lukas. De manier waarop is zeer eigentijds, online daten, maar het lijkt helemaal niet geloofwaardig hoe een jonge vrouw en moeder zich in dit avontuur stort. Ze neemt klakkeloos aan wat er geschreven wordt en dat is toch wel super na√Øef in deze tijd. Ze is dan wel een vrouw die na de gewelddadige dood van haar zus helemaal van slag is, maar ze lijkt toch ook een sterke vrouw te zijn in het begin.
Het is daardoor een zeer traag verhaal met veel herhaling. Voorspelbaar ook. Pas naar het einde toe wordt het dan toch spannend en weet de schrijver de lezer toch nog te verrassen. Maar dan is het te laat en van je in te leven is dan al helemaal geen sprake meer. Je wil het boek uit hebben om toch maar te weten te komen hoe het nu eigenlijk zit, maar dan zo vlug mogelijk. Ik bleef in ieder geval zitten met een ontevreden gevoel.
Tweede leven had op zich wel een goede plot, maar de uitwerking liet te wensen over. Geen te hoge verwachtingen koesteren is de boodschap.