Elena Poniatowska is 50 jaar lang een goede vriendin geweest van kunstenares Leonora Carrington. Als eerbetoon aan haar in 2011 overleden vriendin schreef zij een roman over haar turbulente leven. De schrijfster hoopt met het boek vele mensen (in Mexico en ver daarbuiten) bekend te maken met het leven én werk van Leonora.

Leonora is de dochter van een rijke textielfabrikant uit Engeland. Van jongs af aan zet Leonora zich overal tegen af en zorgt steeds voor moeilijkheden. Keer op keer wordt ze van school gestuurd en haar ouders doen er alles aan om haar in het gareel te laten lopen. Wanneer haar ouders haar vrij laten vertrekt ze naar Parijs om een kunstopleiding te gaan volgen. Hier ontmoet zij de kunstenaar Max Ernst met wie zij jaren lang een wild leven leidt. Wanneer de tweede wereld oorlog uitbreekt wordt Max naar een concentratiekamp gestuurd. Leonora wordt gek van verdriet en moet zelfs worden opgenomen in een inrichting. Jaren later, wanneer zij getrouwd is met de Mexicaanse diplomaat Renato Leduc, ontmoet zij Max weer. Hoewel de twee elkaar niet kunnen vergeten vertrekt Leonora met Renato naar New York. Er volgt nog een tweede huwelijk, met Imre Weisz, met wie ze 2 zoons krijgt. Maar ook dit huwelijk strandt.

‘Leonora’ is een prachtige roman voor de fans van Leonora Carrington. Maar voor wie haar niet kent is het boek een erg interessante kennismaking. Ik ben helemaal geen kunstkenner en had eerlijk gezegd nog nooit van Leonora Carrington gehoord. Al lezende raakte ik wel nieuwsgierig naar haar werk en voordat ik het boek goed en wel uit had had ik al veel van haar werk op internet opgezocht. Het boek is een mooi compleet geheel. Achter in het boek zit een kort overzicht van het leven van Leonora, informatie over de schrijfster en leesclubvragen. Het enige wat ik miste in het 400 bladzijde tellende boek waren wat foto’s van haar werk. Want in en boek wat over het leven van kunstenares gaat mogen foto’s eigenlijk niet ontbreken. De schrijfster liet de wereld een grote erfenis aan kleurrijke, grappige, fantasievolle en waanzinnige schilderijen na die voor een groot deel te zien zijn op allerlei youtube-filmpjes http://www.youtube.com/watch?v=NDDc650j-zM.