Dit boek heeft me totaal niet kunnen bekoren.
Ik ben eraan begonnen met het gedacht in een top-romantisch verhaal te belanden. Zo laat de titel en de mooie cover toch uitschijnen.

Het begin van een boek is soms moeilijk, om erin te komen, om meegedragen te worden in het verhaal. De ene keer gaat het vanzelf, andere keren moet je het een kans geven. Dat was nu het geval voor mij. Het duurde wel tot hoofdstuk drie vooraleer er eindelijk een lichtpuntje was : Yes, er is toch een verhaal! Gelukkig net op tijd want ik was eigenlijk van plan ermee te stoppen.
Maar 7 hoofdstukken later begon ik opnieuw bladzijden over te slaan.

De schrijfstijl staat me niet aan, soms zijn er halve bladzijdes vol met beschrijvingen waar geen eind aan komt.

Dit is de tweede keer, sinds ik kan lezen, dat ik een boek wegleg, zonder het uit te lezen.