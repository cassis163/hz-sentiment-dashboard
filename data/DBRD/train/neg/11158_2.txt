Een beroemde schrijver is geen garantie voor kwaliteit....
Enkele maanden geleden gelezen en niet om doorheen te komen dit boek. Complete anti-climax.
Natuurlijk heb ik de hele serie Min Kamp gelezen. Soms met tussenpozen tussen de delen: soms was een deel nog bij de vertaler, soms had ik er even genoeg van. Maar meestal was er dynamiek in de verhaallijnen, afwisseling van situaties, goed of mooi opgeschreven.
Dit boek hier is ontzettend saai, schrijver verlaagt zich zelfs door zijn stoelgang op het toilet in geuren en kleuren te beschrijven. Dit soort informatie hoef ik niet te krijgen. Zijn z.g. observaties zijn saai, het kabbelt maar door. Stukken over WO 2 van hem sla ik sowieso over, want zijn redenaties hierover vind ik niet boeiend. Was ook al het geval in de serie.
Hoe deze oorlog in Noorwegen is geweest, weet ik allang in grote lijnen, door tijdens mijn reizen door Noorwegen met oudere Noren te praten, die het hebben meegemaakt en enige geschiedenis van dit land.
Titel vind ik wonderlijk: als Knausgård zijn ziel zó goed zou kennen, zou het oprecht een stuk beter met hem gaan.
M.I. zal de ziel zich nooit als een soort Amerika gedragen, want daarvoor is het de ziel.