Drie fasen:

Fase 1, het eerste deel van het boek:
Tot nu toe valt het mij -scheikundige nitwit- niet mee. Veel ingenieus gedoe om aan water en voedsel te komen, best leuk, maar wel wat veel scheikundige mambo-jambo er om heen. Gelukkig nog enige afwisseling doordat er zo nu en dan geswitcht wordt van Mars naar aarde.
Want op Mars is verder ook niet veel te beleven en daardoor zijn die hoofdstukken wat veel van hetzelfde.

Fase 2, het middendeel:
Ik ben inmiddels wat verder, toch wel een leuk boek, eerste 75 paginas was even doorbijten, maar daarna wordt het beter. Amerikaanse humor is -vind ik dan- vaak niet grappig, maar dit boek heeft soms een aangenaam droog humorgehalte. Zonder dat het er dik bovenop ligt.

Fase 3: Het laatste (grote) deel:
Het eindoordeel helt dan toch weer over naar mijn stukje over het eerste deel. Te veel gezwam over technische dingetjes haalde de vaart er wederom uit. Komt nog bij dat het duidelijk door een nerd geschreven is. Veel technisch gelul, maar te weinig over hoe het nou is om op Mars vast te zitten. Daarnaast opeens een overdosis typisch Amerikaanse helden gedoe, hou ik ook niet zo van. Van die ontzettend goeie mensen.
Ook nog eens een vrij weinig verrassend einde, al met al een tegenvaller.