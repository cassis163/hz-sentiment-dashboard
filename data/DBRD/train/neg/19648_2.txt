Rood Waas is inmiddels het 19de deel in de reeks rond pathaloog-anatoom Kay Scarpetta.

Het boek gaat deels verder waar het vorige boek, Mortuarium, eindigde: met de dood van collega Jack Fielding. Kay trekt naar de vrouwengevangenis van Georgia, in de hoop meer informatie over de dood van haar collega te vinden. Maar het verhaal gaat een andere richting uit: een vrouw zou onschuldig in de dodencel zitten wegen de moord op een gezin, andere gedetineerden sterven op een bizarre wijze en alles lijkt verband met elkaar te houden. Ook Kay, Benton, Marino, Lucy en Jamie Berger komen in gevaar.

Dit alles lijkt te moeten resulteren in een spannend meeslepend verhaal, maar dat is jammer genoeg maar deels het geval. Vooral het eerste deel van het boek is lastig om lezen, met veel beschrijvingen, veel informatie welke niet duidelijk een bepaalde richting uitgaan.

Wanneer je dan merkt dat er aan de uiteindelijke ontknoping weinig aandacht besteed is en die zeker minder uitgewerkt is dan andere delen in het verhaal, moet je helaas vaststellen dat het opnieuw "net niet" is voor Cornwell.

Het boek zal zeker geen nieuwe lezers aantrekken en lijkt geschreven voor diegenen die de reeks al langere tijd volgen. Essentieel is het boek zeker niet en misschien is het beter om met het volgende, 20ste deel, een waardige afsluiter aan deze toch al lang lopende reeks te geven