Danny Cray, beginnend kunstenaar en parttime onderzoeker, wordt door een advocaat gevraagd onderzoek te doen naar de correspondentie van een man die vermoord is. Als meer mensen om hem heen vermoord worden en Danny ontdekt dat zijn opdrachtgever veel meer is dan advocaat, worden de rollen omgedraaid. Van jager wordt hij prooi. Toch zet hij zijn onderzoek voort en komt op het spoor van een zaak waarbij wetenschap, religie en geld een belangrijke rol spelen. Recht toe, recht aan thriller met veel achtervolgingen en toeristische informatie over landen die onderweg bezocht worden (Turkije, Zwitserland, ItaliÃ«). Dit houdt het verhaal op.

De oppervlakkige karakters passen zich naadloos aan bij de gewelddadige gebeurtenissen en veranderen steeds als een kameleon: Danny gaat zich zonder welke vooropleiding dan ook gedragen als een commando (inclusief een gewapende overval in een hotel) en de maffiabaas die er niet tegenop ziet mensen te kruisigen blijkt tot slot ineens een watje. De achterliggende plot is ingewikkeld door de wetenschappelijke verhandelingen die nauwelijks iets toevoegen aan het verhaal en deels verrassend door de koppeling met een Koerdisch religieus verhaal waarbij de duivelverering een belangrijke rol speel. De hoofdverhaallijn is verder spannend maar zeer voorspelbaar. Een typisch dertien-in-een-dozijn-boek.