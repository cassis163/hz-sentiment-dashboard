Het boek Macht van Ed van Eeden speelt zich af in Utrecht en directe omgeving. Inspecteur Fenny Folman onderzoekt een kruisiging van een jonge moslima in een oud gebouw dat op de nominatie staat voor sloop. Na de sloop moet er de grootste moskee van Nederland verrijzen. De moslima bleek stage te lopen op het stadhuis in Utrecht waardoor het hele verhaal een politiek tintje krijgt. Van Eedens debuut is een best aardig boek, het verhaal is goed bedacht maar nog niet ver genoeg uitgewerkt waardoor de echte spanning wat uit blijft. De vele taal- en spelfouten (in ieder geval in het e-book) leiden ook af van het verhaal.