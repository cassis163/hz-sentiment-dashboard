Op zich valt het verhaal in dodelijke afdaling wel mee. Maar je kan het vergelijken alsof Apple na de dood van Steve Jobs plots weer een oude Macintosh op de markt zou brengen of dat men van telefoongesprekken van Michael Jackson een volwaardig album zou maken. Dit hoeft echt niet, het past niet in deze tijdsgeest en er is ondertussen veel beter op de markt te lezen. Michael Crichton schreef deze boeken als student en in vergelijking met de werken waar hij wereldwijd bekend mee werd, stelt dit niets voor. Als echte fan is het even leuk om nog eens iets van hem gelezen te hebben, maar daarmee is alles dan ook gezegd.
Het verhaal: duur bootje zinkt, duiker die het moet bergen ruikt onraad, wordt in de val gelokt, lost het probleem op: einde.
Anderzijds, de kassa rinkelt nu misschien wel bij de vier ex-vrouwen van Crichton. Wie weet kunnen ze een opstel uit zijn lagere schooltijd verfilmen? Geef dan liever een frisse debutant de kans om uitgegeven te worden dan op zolder op te ruimen.