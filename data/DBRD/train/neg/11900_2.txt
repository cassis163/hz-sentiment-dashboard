Ik heb het boek uit en daar ben ik erg blij om. Het boek werd in mijn ogen nergens echt geloofwaardig. Het las niet vervelend, het was wel vlot geschreven, maar door de ongeloofwaardigheid kwam ik gewoon niet in het verhaal. Jammer en ook wel een gemiste kans.
Voor mijn gevoel hing het hele boek van toevalligheden aan elkaar, iedereen die elkaar wilde vinden kwam elkaar op wonderbaarlijke wijze tegen en je kon al vanaf het begin af aan aanvoelen dat de zus van Harry op het juiste moment tevoorschijn zou komen...

Als het inderdaad klopt dat er een vervolg komt, dan zal ik die zeker aan mij voorbij laten gaan. Ik zou niet weten wat ik nog meer van dit verhaal wil weten.