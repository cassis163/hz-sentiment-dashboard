De zeventienjarige Emma is net gedumpt door haar vriendje.
Met de hele klas gaan ze op school trip naar Griekenland, daar hoopte ze op wat afleiding.
Haar leraar Chemie, meneer Vandevelde gaat ook mee.
Stiekem heeft Emma wel een oogje op hem.
Tijdens de trip denkt ze dat meneer Vandevelde haar misschien ook wel ziet zitten, maar ja dat mag natuurlijk niet!
Zou het toch wat tussen hen kunnen worden?

''Chemie'' is een dun boekje van 134 pagina's.
Het boek ziet er leuk uit, een harde kaft uitvoering dat lijkt op een schoolschrift met daarop chemische elementen in de vorm van een hart!

Emma komt niet echt sympathiek over, in het boek gedraagt ze zich erg kinderachtig voor een 17 jarige, ook de andere karakters gedragen zich niet naar hun leeftijd.
Veel details in het boek zijn totaal niet realistisch en dat is storend.
Het thema van een verboden liefde spreekt erg aan.
Het verhaal heeft ook echt potentie maar het komt er helaas niet uit!