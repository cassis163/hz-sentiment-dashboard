emoties en een cross-over met chicklit.,Isa Maron (1965) heeft uitstekende referenties. Passiespel, haar debuut, werd in 2008 verkozen tot beste Nederlandse Vrouwenthriller. De recensenten waren dan ook laaiend enthousiast over haar eerste boek. Verboden verleden is de tweede thriller die ze aflevert. Naast haar bezigheden als auteur verdeelt ze haar tijd tussen haar gezin met 4 kinderen en haar job bij een Amsterdams adviesbureau voor human resources.
Ariane Zuijdewijck is op een cruciaal punt in haar leven gekomen. Ze laat haar spannende job die haar naar alle uithoeken van de wereld brengt in de steek. In Oostmarsum (Nederland) zal ze met haar vriend Abhay gaan samenwonen op zijn boerderij. Maar eerst betrekt ze een appartement in Amsterdam. Haar terugkeer confronteert haar echter met alle angsten die ze zo hard uit haar leven wou bannen. Dreigbrieven, een disfunctionele familie en een oude bekende die na 18 jaar vermoord teruggevonden wordt, schudden haar wereld grondig door elkaar. Onbewust voelt ze dat nakend onheil haar te wachten staat... De politie laat zich van haar passiefste kant zien. Ariane moet zich bijgevolg alleen staande weten te houden.
Isa Maron heeft een heel toegankelijke schrijfstijl. Het boek leest dus vlot weg. Daarnaast zit de spanningsopbouw zeker goed. Toch krijgt het verhaal slechts 2 sterren omdat het een laag van complexiteit mist. Het is met andere woorden ijzersterke chicklit. Het zou 3 sterren waard zijn als het zich tot een niveau hoger, tot een zuivere literaire thriller zou verheffen. Desondanks wordt de nieuwsgierigheid van de lezer geprikkeld, hoewel het van in het begin vrij duidelijk is welke richting het verhaal uitgaat.
Verboden verleden zal verslonden worden door al wie houdt van spanning, emoties en een cross-over met chicklit.