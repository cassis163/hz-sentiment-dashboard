Dit was echt een soort... Ja. nee, ja, nee, ja, nee verhaal. Het verhaal bestaat uit hoofdstukken die OF over Andy, OF over Rachel gaan, en soms is er iets met hen beiden erin. Het boek is voorspelbaar en aan het begin zelfs een beetje langdradig.

Ook begrijp ik niet helemaal hoe het kan dat ik op een gegeven moment in het boek gewoon bijna een hekel aan Rachel kreeg (In haar studententijd...voor wie het gelezen heeft of nog gaat lezen.) Het is erg jammer dat je nooit echt iets van drijfveren, het waarom of hoezo ziet, alleen 30 of 40 jaar van het leven van twee personen die bij elkaar, uit elkaar, bij elkaar, uit elkaar zijn. Ze komen elkaar steeds toevallig tegen, of bellen elkaar op als er iets ergs aan de hand is. Het einde is precies zoals je al verwacht, dus als je verrast wil worden, kun je het laten liggen.

Op zich geen verkeerd boek , maar voor mij niet 'wereldschokkend' en 'hartverwarmend' genoeg. Soort van 'net niet'. Voor wat uurtjes hersenloos/niet nadenken/ tijdverdrijf is het te doen, maar je moet niet denken uit je schoenen geblazen te worden of de nieuwe 'Gone with the wind' te lezen want daar is het net allemaal te weinig voor. Jammer.