Never never ga ik nog een boek lezen van Brianna Shrum.
Ik heb ontzettend lang getwijfeld of ik dit boek 1 of twee sterren zou geven..... ja zo slecht vond ik het boek. En dat gebeurt echt niet veel.

Wat mij denk ik het meeste ergerde tijdens het lezen was het feit dat dit boek niet weet wat het nu juist wil zijn. De eerste 100 à 150 pagina's is het een boek voor jonge lezers. (Middle grade), zelf geen young adult. Maar zelf voor nog jongere lezers. Daar is absoluut niets mis mee en ik kan echt genieten van een goed boek gericht op jonge tieners..... Maar dan komen de sexscenes, het drankgebruik en de moorden naar boven en weet het boek niet goed of het nu YA wil zijn of toch net ietsje meer. De sexscenes zijn trouwens niet heel expliciet, maar gewoon het feit dat ze in een "kinderlijke" setting plaatsvonden maakte ze ongepast. (Dit komende van een vrouw die meestal heel veel plezier beleefd aan sexscenes in boeken zegt volgens mij genoeg. :-) )

Ook de schrijfstijl sprak me niet aan. Het verhaal wordt in een heel ouderwetse toon vertelt. Misschien om meer tegen het originele peter pan verhaal aan te leunen? Dat kan, maar het zorgde ervoor dat het niet vlot las en ik echt worstelde om door te lezen. De personages bleven ook allemaal op een grote afstand en het was praktisch onmogelijk om een band met een van hen te creëren.

Zo jammer, want ik keek echt uit naar een goed piratenverhaal en een ander licht op James Hook..... Jammer maar helaas.....