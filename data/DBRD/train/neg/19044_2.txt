Aardig debuut van Landay, maar er zijn twee problemen met het boek.
Positief is dat het verhaal wordt verteld vanuit één hoofdpersoon, de plattelandssheriff Ben Truman. Altijd leuker dan wanneer je door meerdere personages door het boek wordt geloodst. Helaas blijkt echter aan het eind dat Landay de lezer een beetje heeft bedot, want hij houdt dingen achter. En dit terwijl wij toch de hele tijd over de schouder van Truman meekijken. Onvergeeflijk.
Tweede probleem is dat het er wel erg dik bovenop ligt wie in het verleden verantwoordelijk is geweest voor de dood van een politieman, een belangrijke kwestie in het boek. Voorspelbaar dus en dat mag je de auteur zeker aanrekenen.