In mijn beoordeling sluit ik mij graag aan bij de schrijver zelf, in zijn nawoord: "Dit boek was een worsteling". Voor mij als lezer ook.

Het boek start heel sterk, nauw verwant aan Langoliers van Stephen King waarin een handjevol passagiers die sliepen tijdens de vlucht in een vreemde en verlaten wereld ontwaken.
Vanaf hoofdstuk 5 raken we de draad kwijt. Onze hoofdpersoon rent als een kip zonder kop door het dorp rond en blijft maar proberen om te achterhalen wat er aan de hand is. Wij - als lezer - willen dat ook graag weten, maar dat wordt goed verborgen gehouden. Op zich is dat natuurlijk uitstekend om de spanning op te bouwen, maar wat mij stoorde waren de lange dialogen die hierdoor totaal onbegrijpelijk werden. Moet ik die info - die op het moment van lezen geen enkele logica bevat - onthouden of kan ik het direct weer vergeten? In dat geval zou je het boek nog eens helemaal opnieuw moeten lezen. Kortom: te surrealistisch en niet mijn smaak ... ik moest moeite doen om door te lezen.
Maar gelukkig ... in het tweede deel van het boek blijft die complete chaos achterwegen en het plot vind ik erg goed bedacht. Dus daarmee zat ik weer op drie sterren.

Waarom dan toch maar twee sterren? Vanwege de slechte redactie: naast een aantal taal- en/of typefouten ook een paar hele foute zinnen. Ik ben echt geen taalpurist, maar dit deed pijn.