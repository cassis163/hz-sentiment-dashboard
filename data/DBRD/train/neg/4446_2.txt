Samenvatting:
Het boek beschrijft de levens loopvan Luther als Duitse monnik, die
hoogleraar wordt aan de universiteit van Wittenberg. Na veel studie keert hij zich op ongeveer 30-jarige leeftijd tegen bepaalde uitwassen in de RK-Kerk en het pausdom. Dat baseert hij ook op één reis die hij maakt naar Rome.
Al snel keert Luther zich tegen meer uitwassen binnen de RK-Kerk en tenslotte
keert hij zich tegen het hele pausdom en de volledige clerus, zoals die in die tijd gestalte kreeg. Luther deed dat vooral door een erg grote stroom aan publikaties en boeken, waardoor Wittenberg uitgroeide tot één van
de voornaamste boeken en drukkers centra van Duitsland, naast plaatsen als Frankfurt, Bazel en Neurenberg die veel groter waren. Door een grote kennis van de boeken- en drukkerswereld wist Luther een erg grote bijdrage te leveren aan de groei van Wittenberg als drukkers- en uitgevers centrum. In het boek wordt een gedetailleerd beeld gegeven van de eerste ontwikkelingen van de boekdrukkunst en later van de uitgevers. Ook wordt een gedetailleerd beeld gegeven van de stedelijke samenleving rond 1500 en alle
relaties aan de hoven en universiteiten. Maar vooral wordt het beeld belicht vanuit het boekenvak.
Opinie:
De titel van het boek suggereert een beeld van Luther, maar er wordt een heel eenzijdig en beperkt beeld van Luther gegeven. Namelijk hoofdzakelijk vanuit het boekenvak. Ook wordt enigszins duidelijk wat voor persoon Luther was. Maar de grote taak van Luther was de hele theologische discussie met de RK-Kerk in die dagen. Daarover lezen we heel erg weinig.
Theologische verschillen worden alleen heel zijdelings aangestipt, nauwelijks beschreven en al helemaal niet uitgelegd. Voor het theologische werk van Luther en zijn standpunten kan de lezer helemaal niet terecht in dit boek. Wel voor een goede beschrijving van de vroege boekdrukkunst. Verder is het boek niet goed leesbaar, door de vele tangconstructies en bijzinnen en bijzinnen van bijzinnen. Dit vergt dat het boek gelezen moet worden als een hoog niveau studieboek, terwijl waarschijnlijk de lezer niet dit boek zal lezen voor studiedoeleinden.
Hierdoor wekt het boek de indruk dat naar aanleiding van 500 jaar reformatie snel een boek is uitgebracht over de geschiedenis in die tijd met via de boekdrukkunst ook nog een link naar Luther.