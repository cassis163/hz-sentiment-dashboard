Drie mensen krijgen op dezelfde dag een mail met een opdracht; Hoe kan de EU het verloren vertrouwen van de kiezers terugwinnen? En als ze deze opdracht niet uitvoeren zal de EU recht in het hart getroffen worden. Dit alles speelt zich af in Brussel en is het onderwerp zeer actueel. Het boek laat duidelijk zien dat het zich afspeelt in BelgiÃ« maar ook dat het geschreven is door twee Belgische schrijvers vanwege het taalgebruik. Ik moest erg wennen aan het boek en heb ook tot halverwege getwijfeld of ik wel door wilde lezen, het kon me niet boeien. Maar waarschijnlijk komt dit doordat ik een snelle lezer ben met wat minder oog voor details. Hierdoor raakte ik het spoor steeds bijster en was het voor mij lastig om het boek als e-book te lezen en niet makkelijk terug kon bladeren.
Toch werd ik halverwege steeds meer het verhaal ingezogen en wilde ik graag lezen hoe dit verhaal af zou lopen. Kortom; voor mij geen echte aanrader maar ik kan me goed voorstellen dat dit boek wel vele anderen zal boeien.