Na alle lovende recensies lijkt dit een beetje op vloeken in de kerk maar het boek viel mij heel erg tegen. Ik had nog nooit iets van deze schrijver gelezen en was dus erg benieuwd. Het kon mij echter nauwelijks boeien wat meer aan de schrijfstijl en de beschrijving van de hoofdpersonen lag, dan aan het gekozen onderwerp. Dat laatste was interessant en actueel.
Fitzek kiest vaak voor een relativerende stijl maar dat ontneemt voor mij de spanning wanneer die juist nodig is. Ook hebben de hoofdpersonen weinig diepgang. Het meisje van tien is heel intelligent maar zoveel levenswijsheid en kennis zullen veel volwassenen ontberen. Het deed onecht aan waardoor ik steeds vergat dat het om een kind ging.