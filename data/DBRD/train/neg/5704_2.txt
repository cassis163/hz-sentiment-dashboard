Een obsessieve, manipulatieve psychopathische jongen stapt het leven binnen van Guinevere Beck, studente en beginnend schrijver. In het boek wordt ze al snel aangeduid met de naam Beck. Haar stalker Joe, boekverkoper weet haar telefoon te bemachtigen en dringt op deze manier haar leven binnen want hij weet nu werkelijk alles van haar leven en wat ze doet en met wie ze wat doet.
Het boek is geschreven vanuit het perspectief van Joe, dat hoeft geen probleem te zijn maar ik voel geen enkele sympathie voor Joe. Zijn motief begrijp ik niet, het wordt ook niet toegelicht in deze ‘psycho voor de twittergeneratie’. De personages blijven allemaal aan de oppervlakte waardoor het allemaal een beetje vlak blijft. Geobsedeerd door een meisje ruimt hij personen die te dicht bij haar in de buurt komen uit de weg. Maar de diepgang van het waarom wordt niet verteld. Het boek is wel een waarschuwing voor de voortschrijdende technologie waarbij iedereen je privacy kan schenden en via de social media je leven binnendringt.
De cover van de Nederlandse versie verdient wel lof, die vind ik echt prachtig. Bloedspetters op het kaft die doorlopen aan de binnenkant. Er zijn vele lovende reacties, dat is fijn voor de uitgever en de auteur maar helaas, dit boek is not my piece of cake.