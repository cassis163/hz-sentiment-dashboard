Nou, en dit is dus het perfecte voorbeeld van een serie uitmelken. Meer eruit proberen te halen dan erin zit. Alles voorkauwen.

In Alle Sterren krijgen we korte verhaaltjes te lezen over de hoofdpersonen van de vorige boeken. De verhalen spelen zich voor deze tijd af. Elk verhaal heeft één hoofdpersoon centraal staan, wat ons dus achtergrondinformatie geeft over het betreffende personage. Over het algemeen vond ik het zonde van de tijd. In de voorgaande boeken is er genoeg informatie gegeven om zelf al tot de meeste conclusies te komen..

Het verhaal over Wolf was leuk om te lezen en gaf echt nieuwe informatie. Het verhaal van Winter was gewoon leuk, gaf een extraatje aan de littekens in haar gezicht en toonde nog meer hoe Winters karakter in elkaar zit dan het volledige boek. Het laatste verhaal was een mooie en leuke toevoeging, maar had wat mij betreft ook prima als epiloog achter Winter aan gekund. De rest van de verhalen konden me gewoon niet boeien. Zeker niet 'Alle Sterren', ik blijf bij 2 sterren haken.