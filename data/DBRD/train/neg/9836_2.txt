Joan is een toegewijde moeder van haar vierjarige zoon Lincoln. Samen zijn ze, zoals wel vaker, een middag in de dierentuin. Als zij zich aan het einde van de middag naar de uitgang van de dierentuin snellen, neemt de middag een noodlottige wending. Ze lopen tegen levenloze lichamen op, en zien een man met een geweer lopen.

Hoewel de setting en de achtergrond van het verhaal erg spannend lijkt is de uitvoering ronduit saai te noemen. Met veel flashbacks probeert de auteur een beeld te schetsen van de familiesituatie en de achtergrond met de hoofdpersonen, met als gevolg dat het veel vaart en spanning uit het verhaal gehaald wordt.

Voor de lezer is het moeilijk een band te kunnen opbouwen met Joan. Hoewel de handelingen die zij verricht om haar zoon te beschermen in de penibele situatie begrijpelijk zijn en er ook een goed te snappen. Het chaotische karakter van het verhaal waarin veel van de hak op de tak wordt gesprongen maakt dat je geen goed beeld krijgt van de personages, waar ze vandaan komen en hoe ze in elkaar zitten.

Het plot van het boek is vooral rommelig te noemen. Er is veel vaag gedurende de tweede helft van het verhaal waar later ook weinig tot geen opheldering over komt. Het verhaal eindigt dan ook met veel open eindjes wat voor de lezer onbevredigend is.

Al met al kan dit boek getypeerd worden als rommelig, onbevredigend en saai binnen een situatie die wel voor heel veel spanning zou moeten zorgen.