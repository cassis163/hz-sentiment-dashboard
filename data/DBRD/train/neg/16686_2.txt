Ik wilde in april 2018 (zo lang geleden al!) eens luisterboeken uitproberen en dus koos ik Gossip Girl om te luisteren (Omdat die mij het meest aansprak? Meen je dat nou, Celine van 2018? Ha! Gestrand in seizoen 1 en je wilt het nog oppakken? Nou, je bent nog steeds op exact dezelfde plek en je gaat niet meer verder kijken!). Het luisterboek werkte destijds niet zo en het lukte mij niet om verder te luisteren. Hierdoor heb ik uiteindelijk het boek gelezen als e-book. Maar vond ik het wel leuk?

Samen met onze roddeltante Gossip Girl duik je in de rijkeluisleventjes van onze tieners. Waar het populairste meisje terugkomt van kostschool, heeft een jongen een crush op haar en kijkt zijn zusje enorm tegen haar op, maar is haar beste vriendin niet meer de oude en draagt diens vriendje een groot geheim met zich mee.

Om eerlijk te zijn vond ik dit boek niet zo leuk. De personages waren wel oké, maar hun acties heel vaag. Ook kon ik me moeilijk in hen verplaatsen. Daarnaast gebeurde er maar weinig in het boek en was ik niet zo geïnteresseerd in het verhaal. Het was leuk om een keer gelezen te hebben en nu heb ik extra redenen gevonden om niet verder te gaan met zowel de boeken- als de tv-serie :)

Deze recensie verscheen eerder op:
https://secretsofthetales.wordpress.com/2019/02/17/mini-recensies-one-for-the-birds-lily-mitchell-gossip-girl-cecily-von-ziegesar/