Helen Grace is 18 jaar oud en loopt stage bij de verkeerspolitie. In die hoedanigheid treft ze een zojuist aangereden jonge Afrikaanse man op de weg aan. Wie is hij en waar komt hij vandaan? Wat deed hij zonder sokken en schoenen en met wonden aan zijn enkels op de snelweg? Hoewel Helen eigenlijk haar werkzaamheden tot verkeerszaken moet beperken gaat ze toch op eigen houtje op onderzoek uit, zeer tegen de zin van haar meerderen.
Best een aardig verhaal met een zeer toegankelijke schrijfstijl. Minder diepgang dan in de boeken, zowel qua inhoud (het verhaal leek af en toe wel kort samengevat) als in de schrijfstijl. En de beloofde inkijk in het verleden van Helen Grace? Die heb ik niet gevonden, althans niet in haar persoonlijke verleden. Wel heeft het verhaal een onverwachte ontknoping.