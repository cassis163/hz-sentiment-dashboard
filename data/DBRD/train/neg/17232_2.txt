Machteld gaat samen met haar vriend Woody in Amsterdam wonen tegenover een nieuwsgierige Nienke die graag schrijver wil worden.

Ze komen in contact doordat Nienke door haar nieuwsgierigheid haar kans zag om haar nieuwe overburen te helpen met een kast naar boven te krijgen. Dit was de kennismaking tussen deze personages. Tijdens deze intro komen ze in gesprek over een blad wat ze willen maken en dat Nienke ze graag zou willen helpen. Ze reageerden helaas voor Nienke niet gelijk enthousiast.
Nienke blijft de buren in de gaten houden en gaat zelfs achter hun aan om afspraken af te luisteren.

Zal het haar lukken om binnen het blad te komen?


Op de achterflap komt naar voren dat het vooral over Machteld en Woody gaat. Zelf vind ik Nienke ook een flinke hoofdrolspeler in het boek. Daarnaast staat dat er iets in het leven van Machteld gebeurd wat haar leven volledig op zijn kop zet. Ik ben na het lezen van het boek zelf nog niet uit wat dit exact moet wezen.

De hoofdstukken worden geregeld vanuit verschillende personages geschreven. Wat ik jammer vond was dat ik af en toe een hoofdstuk had waarvan ik eerst een paar regels moest lezen voordat ik wist uit welk persoon ik nu las.

Het is wel een aardig boek om zo eens te lezen. Ik zal hem niet snel aanbevelen aan mijn omgeving.