Met veel bombarie en promotie wordt dit boek aangekondigd, in de media maar ook hier op het Crimezone portal met de 100ste leesclub met 100 deelnemers met een gratis exemplaar.
Geweldig! Mijn verwachtingen waren hoog, maar toen ik de recensies van haar andere boeken ging lezen werd ik sceptischer.

Het verhaal op zichzelf is niet origineel, maar de verhaallijn blijft leuk. Dit is in mijn ogen een typisch thriller verhaal. Maar het berust in mijn beleving iets te vaak op toevalligheden en dat maakt het voor mij minder spannend.

Het verhaal draait om Kyra, een 19 jarig meisje wat in haar eindexamens zit. Maud een ervaren politievrouw en een moordenaar en een cursief gedeelte met daarin de belevingen van een jonge vrouw, vermoedelijk de zus van Kyra.
Kyra gaat tegen de wil van zowel haar ouders als de politie zich meer en meer bemoeien met het politieonderzoek naar een aantal moorden in Amsterdam. In dit verhaal komen vaak toevallig de dingen bij elkaar wat het soms ongeloofwaardig maakt.
De schrijfstijl van deze voor mij onbekende schrijfster is niet altijd even prettig lezen. Ze schrijft korte zinnen, en gebruikt echt woorden van deze tijd wat het boek ook toegankelijk maakt voor de wat jongere thriller lezers.
Ik heb soms wel moeite gehad met deze schrijfstijl en regelmatig stukken terug moeten lezen om te begrijpen wat ik eigenlijk gelezen had.
Het verhaal komt ook een beetje over alsof het voor de jeugd geschreven is, maar als je dan de hoeveelheid vloekwoorden leest weer niet.
Misschien is de hoeveelheid vloeken wel net zoveel als in andere boeken maar in dit boek valt het me op.

Kortom, het boek heeft me niet weten te overtuigen van alle complimenten die ik in de media gelezen heb.
Ik ben wel zo eerlijk om toe te geven dat ik wel nieuwsgierig ben naar deel 2, maar dat moet me dan echt overtuigen om verder te lezen. Een 4-delige serie vind ik namelijk altijd wel erg leuk!