!In deze review komen spoilers en mijn ongezouten meningen in voor!
Review 2#

Review nummer 2 alweer, ik ben lekker op dreef. Het boek Ik hou je in de gaten van Joy Fielding is vandaag aan de beurt en oei heb ik daar wat over te vertellen. Mijn moeder had dit boek voor me gekocht bij de Kruidvat en dacht dat het wel iets voor mij zou zijn. De voorkant geeft niet echt duidelijkheid waar het verhaal nou eigenlijk over gaat, de achterkant gaf me gelukkig alvast een inkijkje.

Het verhaal:
Bailey Carpenter is onderzoeker voor een advocatenkantoor. Tijdens een nachtelijke observatieklus wordt ze van achteren aangevallen en voor dood achtergelaten. Vanaf dat moment heeft ze geen grip meer op haar leven; de nachtmerries dringen zich ook op als ze klaarwakker is en ze krijgt last van paniekaanvallen. Langzaam maar zeker wordt ze een gevangene in haar eigen huis. Tot ze een uitlaatklep vindt: met haar verrekijker observeert ze anderen. Al snel raakt ze gefixeerd op een knappe man aan de overkant - maar dan denkt ze hem te herkennen... Hoewel ze verlamd is van angst besluit Bailey de controle over haar leven terug te krijgen door de aanvaller te ontmaskeren. Maar is dit wel de man die haar leven heeft verwoest?
!Spoiler alert!
Okee, je komt er al snel achter dat ze niet alleen is aangevallen en voor dood is achtergelaten, maar ook is verkracht en dat dit in detail wordt besproken. Persoonlijk hou ik niet van dit soort verhalen. Natuurlijk vind ik het geweldig dat je het onderwerp verkrachting bespreekbaar maakt in boeken en het moet vooral geen taboe onderwerp worden. Ik kan over het onderwerp praten, er over mee discussiëren en het lichtelijk in boeken lezen, maar als je er zo heftig over in detail gaat, krijg ik er alleen maar een naar gevoel van. Dus ik was echt uit m'n comfortzone toen ik dit las, maar ik heb doorgezet.
Vond dit boek niet echt een thriller. Op het moment dat er naar voren kwam dat haar halfbroers- en zussen haar voor de rechter slepen, omdat ze niet in het testament zijn gezet van hun biologische vader, kon je al raden waar dit naar toe zou gaan. En tadaa, Claire haar lieve halfzus die Bailey nog nooit heeft gezien (misschien 1 keer), wordt haar moeder Theresa en zorgt voor haar. Wat een schok was het dat ze het allemaal voor het geld deed (voel mijn sarcasme.) Ik haat mensen die hyenagedrag vertonen als het om geld gaat, dan kok ik je gewoon uit.
En kunnen we ook even een applausje geven aan de politie die niks heeft uitgevoerd. Bailey was blijkbaar meteen al een papiertje dan onderop geraakt was, oud nieuws, een cold case. Zou me niks verbazen dat als ze niet de hele tijd had opgebeld of zelf contact opzocht, dat de politie haar na een week al was vergeten.
Er komt naar voren toe dat Bailey een relatie had met Travis een getrouwde man met kinderen en met Gene een getrouwde man met kinderen. Hoe dom ben je dat daar een relatie uit te halen valt. Ze hebben al een relatie dus een rede voor jou om er al niet aan te beginnen (girlcode.) Er zijn kinderen in het spel, wil jij een homewrecker zijn en papa bij z'n kinderen vandaan halen? Hij gaat vreemd met jou en stel dat onze prins op het witte paard bij z'n vrouw weggaat en met jou verder gaat. Wie of wat houdt hem tegen om niet precies hetzelfde bij jou te doen, hij heeft de smaak immers al te pakken.
Hoe naïef is dan ook de denkwijze dat elke man op de wereld een monster is en gevaarlijk is. Vrouwen zijn ook gevaarlijk hoor, dat wordt heel vaak vergeten.
Het boek ging uiteindelijk meer over de manipulatie van Claire, dan over het oplossen van de verkrachting. Het verhaal was al afgesloten, maar laten we de laatste 8 blz. van het boek gebruiken om de conciërge te onthullen als de verkrachter en dat het ultieme gevecht waar we 370 blz. op hebben gewacht zich op een halve bladzijde afspeelt. Geen motief, achtergrond, gedachte niks. Vond dit slordig en het leek wel of de schrijfster het vergeten was en op het laatste moment erachteraan had geplakt.

De personages:
Het slachtoffer Bailey die trauma en nachtmerries heeft van de verkrachting. Vond het zo dapper van haar dat ze uiteindelijk met een therapeut ging praten, want er zijn zoveel mensen die hulp nodig hebben en het of niet krijgen of het niet durven te vragen.
De lieve halfzuster Claire die haar dochter Jade al opgegeven blijkt te hebben en een dubbele agenda heeft. Ze stuurt en manipuleert Bailey om zo geld te krijgen uit de erfenis. Hoe weinig tot bijna niemand haar als een geldwolf zag, is mij een raadsel. Je moet nooit een wildvreemde (of iemand die je amper kent) zo heftig vertrouwen, nooit.
De recht voor z'n raap Jade heeft haar grappige opmerkingen en momenten, maar soms zijn ze grof en fout. Bijv. ''Hoe is het om verkracht te worden?'' ''Hoe voelde het?'' ''Sommige vrouwen fantaseren erover...'' Ik weet dat ze een tiener is, maar kom op zeg! Dat vraag en zeg je toch niet. Gelukkig wordt ze uiteindelijk een soort van rechterhand van Bailey en gaat op onderzoek uit.
De verslaafde Heath die ik serieus een award wilde geven voor beste detective ever. Hij zei al de hele tijd dat Claire op Bailey's centen uit was, maar luisteren nee hoor.
De conciërge Finn die veel te aardig en behulpzaam was. En plots door de schrijfster nog even tot de dader is bekroond op blz 374.

Conclusie:
Ben uit m'n comfortzone gestapt, dus dat is een pluspunt.
Dit boek was geen thriller en het einde was slordig.
Dit boek komt niet in mijn bibliotheek terecht, ik doneer het aan de kringloopwinkel, misschien dat iemand anders ervan kan genieten.

Cheen