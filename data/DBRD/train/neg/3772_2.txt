't Jagthuys, geschreven door Merijn de Boer, vertelt het verhaal over Vera, Binnert en zijn moeder. Vera is een jonge vrouw, ze is 'zorgverlener' - lees: prostitué voor mentaal en lichamelijk gehandicapte mensen. Zo komt Vera op een dag in 't jagthuys terecht waar ze voor het eerst kennis maakt met de moeder van Binnert, Leentje Bruinworst. Vera ontmoet Binnert pas later, maar bij de eerste 'ontmoeting' is ze al meteen verliefd op Binnert. Het is dan ook haar bedoeling om Binnert, die wereldvreemd is en al zijn hele leven opgesloten zit in 't jagthuys, weg te krijgen van zijn moeder.

De achterflap klonk veel belovend en wekt meteen de indruk voor een spannend liefdesverhaal. Echter kan je er niet uit afleiden dat het boek erotisch getint is. Sommige scènes zijn dan ook te expliciet en zelfs overbodig voor het verhaal.
Anderzijds wil de schrijver hiermee duidelijk maken hoeveel Vera om Binnert geeft en omgekeerd.

Het boek begint vlot, maar naderhand werd het toch wat minder interessant, temeer door de te beschrijvende stijl van de auteur. Het is te begrijpen dat mensen deze schrijfstijl appreciëren, maar deze stijl is niet voor iedereen even aangenaam.

Het boek heeft natuurlijk ook positieve elementen, zo kan Merijn de Boer heel mooi karakters schetsen. De personages zijn mooi afgewerkt en iedereen heeft een eigen achtergrondverhaal hierdoor krijgt ook het verhaal meer diepgang. Het cliché van verboden liefde en de gemene schoonmoeder werkt de auteur hier wel mee weg.

Het einde van het boek - wat ik niet ga verklappen- was uiteindelijk bevredigend voor de lezer, onder meer omdat er geen vragen onbeantwoord blijven.

Eind goed al goed zeggen ze, 't Jagthuys was voor mij persoonlijk dus geen toppertje, maar afbreken ga ik het zeker niet doen, smaken verschillen, dit genre is waarschijnlijk niet aan mij besteed.