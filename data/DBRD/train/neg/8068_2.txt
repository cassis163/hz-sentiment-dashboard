Wanneer Robert Mugabe President van Zimbabwe in 2008 de eerste ronde van de president verkiezingen verliest van de oppositie partij MDC in de persoon van Morgan Tsvangirai (Mugabe zelf zegt dat hij gewonnen heeft) lanceren hij en zijn getrouwen een foltercampagne met als doel dat bij een tweede ronde niemand van de Zimbabwanen het in zijn hoofd zal halen anders dan op de partij van Mugabe te stemmen.

Peter Godwin een Britse journalist geboren en getogen in Zimbabwe is een van de weinige onafhankelijke en westerse journalisten die tijdens deze tijd die door de Zimbabwanen "De Angst"genoemd wordt in het land blijft. Van binnen uit probeert hij te beschrijven wat er gebeurd en hoe de bevolking daarop reageert.

Hoewel hij daar in principe goed in slaagt is het boek toch moeilijk om door te komen. Dat heeft verschillende redenen. Door zijn journalistieke neiging om volledig te zijn heeft hij de verhalen van zoveel mensen opgetekend dat je, je maar moeilijk door de brij van namen kan worstelen.

Daarnaast is de bijna demonische gruwelijkheid van deze campagne zo groot dat alle levendige beschrijvingen je murw slaan. Precies dat wat Mugabe met zijn campagne voor ogen heeft. In die zin is het goed dat dit een boek is en geen film. Want een film zou bijna niet te kijken zijn.

Het blijft verbazend dat ondanks de gruwelijkheden de internationale gemeenschap niet gemeend heeft in te moeten grijpen (anders dan economische sancties)

Uiteindelijk wordt er in de loop van 2008 een regering van nationale eenheid gevormd. Morgan Tsvangirai wordt minister-president in de nieuwe regering, hij blijft dat tot 2013 (Wikipedia Engels lemma Morgan Tsvangirai geraadpleegd op 6 april 2017 om 19.44)

Deze heeft volgens Peter Godwin echter niet het effect dat de haatcampagne volledig tot stilstand komt.

Robert Mugabe is nog altijd President van Zimbabwe en zal in 2018 bij leven en welzijn opgaan voor een nieuwe termijn. Hij zal op dat moment 94 jaar oud zijn. (Wikipedia Nederlands lemma Robert Mugabe geraadpleegd op 6 april 2017 om 19.33 uur)