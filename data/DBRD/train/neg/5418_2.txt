Het boek is een verhaal over baby Sebastiaan die in Israël door wanhopige ouders aan de 20-jarige Sofie uit Nederland wordt aangeboden. Ze besluit de baby mee te nemen naar Nederland als haar kind. Samen met een vriendin smokkelt ze hem op een bijzondere manier, vervoerend in een rugzak, naar Nederland. In het eerste deel van het boek wordt deze reis beschreven. Het tweede deel staat in het teken van het volwassen worden van de baby; Sebastiaan en de zoektocht naar liefde. De mooie en lastige kanten van liefdesrelaties, maar ook die van vrienden en familie wordt beschreven. Het derde deel is een sprong naar een heel ander soort verhaal met filosofische verhandelingen en verrassende gebeurtenissen. Pas in dit deel wordt de persoon die Sebastiaan is pas wat meer uitgediept en lees je over zijn ideeën en levensvisie.

Het is een uniek en bijzonder boek. Het leest soms wat lastig vanwege de ogenschijnlijke oppervlakkigheid. In het derde deel worden sommige eerdere beschrijvingen pas wat duidelijker. Ik ben blij dat ik het boek mocht lezen, maar vond het lastig om me aan het verhaal 'over te geven'. Het heeft niet zoveel indruk op me gemaakt als ik had gehoopt.