Ik ben teleurgesteld in dit boek van Alex Kava.
Blinken haar verhalen altijd uit van de spanning dat van de eerste tot de laatste pagina in het verhaal verweven zit, dit boek is traag, komt eigenlijk niet echt op gang en... Maggie ODell wordt door Kava geen echte oplossing van de misdaden gegund.
Ik ben er toch met enthousiasme aan begonnen omdat haar eerdere boeken deze ingrediënten wel bevatten.
Tevens krijgen een aantal belangrijke personages die in dit en ook eerdere boeken zijn langsgekomen een geschiedenis aangemeten vanuit hun jeugd die we niet eerder hebben gekend maar in dit boek toevallig wel erg goed uitkomt. Het toeval is een beetje té, als je het mij vraagt.
Jammer, jammer, en nog eens jammer, omdat ik een grote fan ben van Kava en nu dus teleurgesteld ben door dit boek.
Samengevatte conclusie: Het verhaal is realistisch en past ook in deze tijd maar er is te weinig spanning aanwezig waarbij voor een aantal personages een beetje teveel goochelwerk is verricht om ze in dit verhaal te laten passen. Ik kan helaas niet meer dan 2 sterren toekennen.