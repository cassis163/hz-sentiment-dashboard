Een boek met een intrigerende titel en thema. Helaas is de uitwerking zwak.
De schrijver lijkt in zijn schrijfstijl even labiel als zijn hoofdpersonages. Saaie stukken wisselen zich af met kleine oplevingen, die misschien heel even een zweem van een glimlach op je gezicht toveren. Tegelijkertijd zijn sommige scenes zo absurd dat je niet kan lachen nog kan huilen.

Het uiteindelijke plot wat al is weggegeven op de flaptekst wordt in een in paar regels afgeraffeld. Daarnaast heeft het boek een tweede verhaallijn die geen meerwaarde geeft aan het verhaal, omdat deze verhaallijn te weinig uitgewerkt is.

Kortom geen aanrader; wanneer je een snelle lezer bent zou je het kunnen proberen aangezien andere recensenten het wel een goed boek vonden en je snel door de saaiere stukken leest. Lees je langzaam dan zijn er genoeg andere, mooiere boeken waarbij je niet het gevoel krijgt je tijd te verspillen.