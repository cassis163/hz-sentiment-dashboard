Het is Maandag vandaag verteld het verhaal van de bijzondere Julia. Afgestudeerd, een eerste boek uitgebracht en dan valt haar leven stil. Ze gaat schoonmaken... Hierbij komen steeds meer eigenaardigheden aan het licht.

Is wat er in dit boek beschreven wordt, niet precies waar je als huiseigenaar bang voor bent. Angst omdat je niet ziet wat een vreemde in je huis doet... hoe er wordt omgegaan met je spullen.... Als ik dit boek moet geloven is de angst terecht.

Sytske van Koeveringe schrijft een boek dat in potentie veel had kunnen bieden. Het verhaal van een schoonmaker die in tal van huizen komt en daar haar ding doet, ervaringen opdoet, etc. Is dat niet waar mensen stiekem van genieten, het bij een ander in huis kijken. Alsof je een vlieg bent die deel uitmaakt van een huis....

Helaas biedt het boek niet de diepgang, de verbinding en de kracht om te boeien. Dit ondanks de positieve, vlotte en makkelijk leesbare schrijfstijl van Van Koeveringe. Bovenal mist het boek een element van verrassing en details over hoofdpersoon Julia. Een intrigerend persoon met een bijzondere leefwijze, die schreeuwt om psychologisch onderzoek.... maar waar je te weinig van ziet om daadwerkelijk een beeld te vormen.