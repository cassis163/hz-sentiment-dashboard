Smith! Het tie wrap mysterie is een eerste deel uit een serie. Volgens de cover zou het een thriller zijn waarin spanning, humor en erotiek elkaar in rap tempo afwisselen. Het tempo klopt, het boek lijkt in een sneltreinvaart geschreven, en leest ook vlot weg. Toch vond ik het een tegenvaller: in het begin wordt er veel beschreven over de personages, dat zijn er ook nogal wat. Hoofdpersoon Harry is een goudeerlijke advocaat, totdat hij van ee cliënt een koffer met inhoud aangeboden krijgt als welkomstgeschenk. Hij vindt het koffertje zelf interessanter dan de inhoud. Belandt vervolgens in een criminele wereld, waarin zijn naïviteit hoogtij viert.
Het boek is verdeeld in hoofdstukken die steeds een titel hebben als: boerenwijsheid of ontknoping: dit irriteerde me: ik lees vanzelf wel wat er komt! Ik vond het verhaal al met al ongeloofwaardig: het lijkt alsof de schrijver allerlei amerikaanse misdaadseries heeft gekeken en deze samen heeft willen voegen in een boek (een van de personages spreekt ook de bekende amerikaanse zinnen in het nederlands uit en vindt het zelf niet goed klinken).
Al met al een tegenvaller voor mij. Prima boek als tussendoortje, maar ik ben niet gemotiveerd om deel 2 ook te gaan lezen, ondanks de poging van de schrijver mij hiertoe te motiveren.