Van het tweede spannende boek van Hans Koppel - Je Bent Nu Van Mij - had ik hoge verwachtingen, dit gezien het feit dat het eerdere boek van deze schrijver hele goede kritieken kreeg.

De hoofdpersoon Anna - een getrouwde vrouw met een dochter - gaat tijdens een werkweekend vreemd met een jongere man die ze tijdens dat weekend leert kennen.
Wat haar betreft blijft het daarbij, maar Erik - de man met wie ze deze one night stand had - denkt daar anders over.
Hij laat Anna niet los en begint haar te stalken.
Dit leidt tot vele ongemakkelijke en ook gevaarlijke situaties, waar Anna - een wat onzekere en naieve vrouw - de dupe van wordt.

Het verhaal begint - middels het eerste hoofdstuk - heel spannend, maar van die spanning is gedurende de rest van het boek niet zoveel meer te merken.
De schrijfstijl is niet moeilijk, waardoor we kunnen merken dat Hans Koppel begonnen is met het schrijven van kinderboeken.
Ik vond het verhaal op zich niet slecht, heb het boek daarom ook wel met plezier gelezen. Maar - vanwege het gebrek aan spanning - zat er voor mij niet meer in dan 3 sterren.