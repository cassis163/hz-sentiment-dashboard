Helaas ben ik iets minder enthousiast over dit boek dan Saskia hieronder. Dit was het tweede boek dat ik las van Virginia Andrews, het eerste boek was deel 1 van de Dawn serie. En het was net of ik dat boek weer opnieuw las, de verhalen lijken heel erg op elkaar, alleen was het dan bij Dawn een boze grootmoeder en bij Delia een boze tante, in allebei de boeken gebeuren naar mijn idee precies dezelfde dingen. Van de Dawn serie zal ik misschien nog weleens de overige delen gaan lezen maar daar heb ik bij deze serie absoluut geen behoefte aan. Voor mij voorlopig even geen Virginia Andrews meer...helaas.