Van The Woman's Murder Club was de Eerstverlorene het eerste deel. Het betreft een serie over vier vrouwen die zich kranig door menig situatie staande hebben weten te houden en lief en leed met elkaar delen.
In dit deel ligt de focus vooral op Lindsay en Yuki. Deels is dat prettig omdat je dan meer op de personen in kunt gaan maar aan de andere kant neemt het ook de kracht van de formule weg. Maar er zijn meerdere factoren waardoor deze thriller niet echt goed uit de verf komt. De korte hoofdstukken, wat overigens kenmerkend is voor Patterson, geven over het algemeen snelheid aan een verhaal. Hier voegt het weinig toe want er zijn weinig gebeurtenissen. Het is vooral een herhaling van feiten.
De twee verhalen die in het begin allebei sterk van start gaan blijken op het einde totaal niets met elkaar van doen te hebben en dat geeft verwarring en teleurstelling. Ook kunnen de diversen wendingen in het verhaal het thrillergehalte niet omhoog brengen en is de variant op de #Metoo affaire er iets te dik bovenop gelegd. De personages blijven aan de oppervlakte en het verhaal is gewoon niet goed genoeg uitgewerkt. Jammer want dat had wat betreft de verhaallijnen wel gekund.