Ik kreeg dit (e-)boek van Hebban (waarvoor dank) als 1 van de leden van de hebban leesclub en hebbanbuzz. En eerlijk gezegd is dat ook de enige reden waarom ik deze uitgelezen heb...
Dit boek leest vermoeiend, omvat lange stukken zonder dialoog. Waarbij dan dikwijls wordt geprobeerd om iets poÃ«tisch te brengen en wat helaas geforceerd overkomt. Het bevat soms mooie maar soms ook gewoon echt belachelijke metaforen.
Wel schrijft ze zodanig rauw weer hoe het leven er toen aan toe ging, je waant je echt wel in 1969 qua sfeer e.d. met wat ze in die tijd wel of niet hadden.
Het zijn de stukken van volwassen Evie die in mijn ogen niet overtuigend of geloofwaardig zijn.
Er wordt zo vaak heen en weer gesprongen in de tijd dat niet meteen duidelijk is in welke tijd je je nu weer bevindt en dan de vraag opkomt van welke gebeurtenissen er tegen dat stukje nu wel of niet gebeurd zijn... Daardoor geraak je amper in het verhaal 'gezogen' als het ware, v.a. de 2de helft gebeurt er meer en stoort dat iets minder.
Die tijdssprongen hadden echt wel veel duidelijker gekund dus dat is een grote teleurstelling. De sekte komt vrij weinig aan bod, dus wie daarvoor naar dit boek grijpt, kan beter niet teveel verlangen. Ik vind dat niet storend aangezien het allemaal vanuit Evie's Point-of-View vertelt wordt en zij wel 'maar' gedurende een 2 maanden bij die groep komt en eigenlijk nog niet eens voor de leider. Heel het boek draait rond Evie en haar kijk op het leven. Ze geraakt eigenlijk in de ban van een meisje dat in die sekte zit, niet de sekte zelf. Door de weergegeven evolutie van Evie merk je wel dat de auteur niet echt ervaringen heeft of misschien onvoldoende research heeft kunnen doen naar de impact van 'leven' met of leven na een sekte. Enkel bij het einde, echt de 2-3 laatste pagina's pas, had ik het gevoel van ja, volwassen Evie heeft dat echt meegemaakt. Al de andere stukken waar volwassen Evie aan het woord is, lijkt ze mij gewoon ongeloofwaardig.
Het hele tijdsspringen - terugdenken - herbeleven van Evie samengeteld, kom ik niet uit op een mooie tijdsverloop van dagen, weken, maanden of jaren. Dus dat geeft voor mij het gevoel dat het niet mooi afgewerkt is... Kortom, dit boek is echt niks voor mij maar ik hoop dat ik me in dit review wel een beetje objectief aan de feiten heb kunnen houden.