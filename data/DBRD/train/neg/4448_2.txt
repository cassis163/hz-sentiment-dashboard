Een boek dat je leven gaat veranderen. Een zeer belovende tekst. Het gaat met name om mensen met psychosomatische klachten. Klachten waarvan de doktoren soms niet meer weten hoe ze het leven van deze mensen kunnen verlichten.
Het boek vertelt het verhaal van een vrouw met diverse klachten. De doktoren kunnen haar leven amper verlichten of enkel voor zeer korte duur. Dan ontmoet ze een man in de spreekkamer. Haar leven verandert. Het is een kwestie van een formule toepassen. Toch?
Geloof ik in dit verhaal? Nee. Ik ben te sceptisch en daarmee zou je al een slechte start maken in de strijd met je klachten. Hopelijk werkt het voor anderen wel. Het boek blijft voor mij op alle vlakken te oppervlakkig. Het verhaal in het eerste deel gaat veel te snel. Het tweede deel mist inhoud, het is meer een samenvatting zoals ik deze voor school maakte om te leren voor een tentamen. Helaas dus maar twee sterren. Het was leuke kost voor tussendoor en hopelijk biedt het meer steun aan mensen die er wel voor open staan!