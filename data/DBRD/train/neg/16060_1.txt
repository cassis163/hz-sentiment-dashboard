Dit boek was een tip van de rubriek #schatzoeken van de bibliotheek. De beschrijving trok mij aan, maar het boek viel me erg tegen. Achteraf las ik in een recensie wat ik had moeten lezen. https://www.tzum.info/2016/01/recensie-penelope-mortimer-de-pompoeneter/
Ik heb veel gemist doordat ik de achtergrond niet kende, maar volgens mij hoor je een boek ook “blanco” te kunnen lezen.
Het verhaal gaat over een vrouw die niet weet of wat ze is. Ze is depressief en komt onder behandeling van een psychiater. Ze vertelt over haar verleden, maar als lezer leer je haar niet echt kennen. Haar handelen en denken in het heden worden voor mij niet duidelijker. Ze heeft veel kinderen van verschillende mannen. Ik werd nogal nieuwsgierig hoeveel dat er dan wel niet zouden zijn. Helaas heb ik daar geen antwoord op gekregen.
Ik vond het geen boeiend verhaal en veel is mij onduidelijk gebleven. Daarom als tip: lees eerst wat informatie over de schrijfster en enkele recensies, dan is het boek vast beter te lezen.