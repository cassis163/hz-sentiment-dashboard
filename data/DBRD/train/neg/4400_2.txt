Het eerste boek uit de Vic Falls Missions beloofde in de eerste paar hoofdstukken best veel goeds. De spanning zat er gelijk in en de personages werden goed ge√Øntroduceerd.

Wat af en toe wel een nadeel bleek te zijn, waren de perspectiefwisselingen. Eerst leek het niet zo ingewikkeld, elk hoofdstuk een ander personage, maar daar kwam al snel verandering in en bleek ook per alinea vaker een ander personage beschreven te worden. Dit alwetende perspectief kan handig zijn, maar zeker in het begin werkte het verwarrend.
Daarnaast wordt elk personage bij de (voor)naam benoemd of beschreven. Daar komt nog bij dat sommige namen veel op elkaar lijken of juist moeilijk uit te spreken en dus ook te onthouden zijn, hierdoor viel het verhaal verderop wat tegen.

Er wordt veel tekst besteed aan details, beschrijvingen en dialoog. Op sommige momenten leken deze erg overbodig en dat zorgde ervoor dat de vaart uit het verhaal werd gehaald. De korte hoofdstukken maakten dat overigens voor een deel weer goed, waardoor je nooit te lang op een bepaalde plek bleef hangen.

Bij de bibliotheek valt dit boek onder de C categorie, waardoor sommige van boven genoemde aspecten zeker te begrijpen zijn, maar voor sommige (zeker jongere) lezers kunnen de hele snlle perspectiefwisselingen juist voor ongemak zorgen. Ik lees wel vaker boeken met 5 of meer perspectiefwisselingen, maar deze volgende elkaar soms zo snel en onduidelijk op dat het me niet echt aansprak.
Ondanks dat is het toch een erg spannend boek en verder naar het eind komt er meer spanning en vaart in het verhaal omdat je wilt weten wie nu eigenlijk wat gedaan heeft.
Helaas heb ik talloze andere en naar mijn mening betere boeken gelezen dat ik toch maar twee sterren geef.