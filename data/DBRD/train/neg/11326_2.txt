Ongetwijfeld een met de beste bedoelingen geschreven thriller, maar er mankeert veel aan:
- Het wemelt van de grammatica- en spelfouten. Onvoorstelbaar, dat een redactie die er niet uit heeft gehaald en/of dat proeflezers daar niet op geattendeerd hebben. Een boek met zo veel misser(tje)s op alle fronten zou je niet aan lezers mogen verkopen.
- Zwak verhaal. Het begint aardig, biedt mogelijkheden, maar het loopt allengs volledig uit de klauwen.
- Zeer eenvoudig woordgebruik, zeer weinig variatie ook. Clich√©s en oubollige beeldspraak dienen als bouwstenen, originaliteit op tekstueel gebied is geenszins aanwezig.
- Alles wat zich voordoet wordt tot in detail voorgekauwd. 'Show don't tell' is totaal niet aan de orde, maar zou 'Wraak' goedgedaan hebben.

Arno van den Kieboom schrijft met plezier, dat blijkt o.a. uit het enthousiasme waarmee hij erover vertelt op Facebook. Hij moet dat ook vooral blijven doen, leuke hobby! Een volgend boek zal echter beslist beter gecheckt moeten worden alvorens het wordt uitgegeven.

[spanning 2, plot 2, schrijfstijl 2, leesplezier 2, originaliteit 2, psychologie 2]