Margot maakt een spirituele zoektocht. In haar dromen krijgt zij wijze lessen aangeboden en komt zij op een pad vol avonturen haar gids en levensdoel tegen. Zij belandt in een wereld van uitersten. Waar goed en kwaad verschillende Koninkrijken zijn en waar de keuzes van de inwoners ver strekkende gevolgen hebben.
Het verhaal is mooi, echter de rode lijn in het verhaal is compleet zoek. Het is op zeer eenvoudige (bijna kinderlijke) wijze beschreven en geeft vaak te veel (overbodige) informatie waardoor je totaal niet na hoeft te denken. Het laat geen ruimte voor eigen invulling. Het begin komt erg verwarrend over en maakt dat ik moeilijk in het verhaal kwam. Wanneer Tim gaat vertellen wat de bedoeling is, leest het verhaal lekker door. Echter door Margot wordt de vaart er weer uitgehaald en dit vind ik erg jammer omdat de spirituele boodschap heel duidelijk en mooi beschreven wordt. Uiteindelijk is de hoofdpersoon is zo weinig aan het woord in het verhaal dat je verder ook geen idee hebt waar het heen zal gaan. Het is duidelijk welke boodschap de schrijfster met het boek heeft en dat is knap gedaan. Echter de vorm waarin het verhaal gegoten is doet erg afbreuk. Het verhaal op zich heeft de hoofdpersoon niet nodig. Daarom 2 ** voor het verhaal en een halve (*) voor de boodschap. Dus helaas 2,5 **(*) voor dit boek.