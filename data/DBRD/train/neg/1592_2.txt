Elf verhalen over (vooral mannelijk) overspel en de ontdekking ervan. De Rosnay beschrijft de wegen hoe partners er achter kunnen komen dat er bedrog in het spel is: het gelezen dagboek, het antwoordapparaat, de haar, de vriendin die alles gezien heeft, enzovoort. En hoe ze ermee om kunnen gaan: wrok, wraak, berusting, acceptatie.
Een boek dat je snel leest. De verhalen zijn vaak erg voorspelbaar; echte verrassingen zijn er niet, allemaal heel voor de hand liggend. Een enkel verhaal heeft meer impact. 'Het Bois de Boulogne' bijvoorbeeld leest als een thriller: manlief is geobsedeert geraakt door het bezoek van prostituees, maar er wordt spanning opgebouwd hoe zijn vrouw zal reageren. Die spanning ontbreekt in te veel van de verhalen; meestal is het slechts een aardig bedacht verhaaltje.
In z'n geheel genomen geen bijstere bundel; maar zoals gezegd: leest wel lekker snel.