Nacht zonder schaduw, verhaal zonder spanning

Tegenvallend boek, ik had er meer van verwacht. Klonne weet de spanning maar niet in het verhaal te krijgen en blijft mijns inziens verzanden in het thema vrouwenmishandeling en het misbruik van vrouwen. Natuurlijk zijn dit zeer beladen onderwerpen en moeten we onze ogen daarvoor niet sluiten.Klonne draaft echter wat door: bijna alle mannen zijn verdorven wezens, zo lijkt de boodschap. Het verhaal lijdt daar danig onder en weet zodoende niet meer dan het predikaat matig binnen te slepen. En ja: deze recensie is geschreven door een man. Een dag zonder daglicht was volgens mij ook een goeie titel geweest. Jammer!