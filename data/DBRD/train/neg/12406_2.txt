Bloedlink geschreven door Marianne en Theo Hoogstraaten… een thriller, een givaway, … dus ik ding maar wat graag mee … en ik ben bij de gelukkigen: ik mag een exemplaar downloaden.
Het boek bestaat uit 2 verhaallijnen: één in het Italië van nu en één in het 13e eeuwse Frankrijk. In Italië zijn Julia en Vicky, twee Nederlandse meisjes verdwenen. Julia’s zus Emilia is met haar ouders naar Manoppello getrokken om van dichtbij de zoektocht te volgen. Algauw komt Emilia midden in de actie terecht daarbij geholpen door enkele (al dan niet) betrouwbare Italianen.
In Frankrijk volgen we de lotgevallen van genezeres Madeleine die vervolgd wordt voor hekserij en aansluit bij een groep rondreizende kermis…..
De verhaallijnen zijn vlot uit elkaar te houden. De tekening van een zeilschip bij elk “historisch hoofdstuk” is leuk gevonden. Beiden zijn verteld vanuit de ik-persoon, waardoor je heel dicht in het verhaal wordt getrokken. Het blijven 2 aparte verhalen, enkel verbonden door het religieus fanatisme verbonden aan de zogenaamde “zweetdoek van Veronica”
Het was voor mij een eerste kennismaking met dit schrijversduo. Persoonlijk vond ik het historische verhaal fijner om te lezen. Het verhaal in het heden kwam mij soms iets te ongeloofwaardig over en kon mij niet echt boeien. Ik heb mij af en toe geërgerd aan het taalgebruik.(bijvoorbeeld:”ik hoop de vrouwen snel gevonden te hebben”)
Desalniettemin wil ik nog een tweede boek van dit duo lezen: de 2 verhaallijnen in het heden en in het verleden omtrent eenzelfde gegeven, spreken mij wel aan.