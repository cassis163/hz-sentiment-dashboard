Avontuurlijke Young Adult die je door Nederland, België, Mongolië en Nigeria voert.
De jonge Rowena vlucht, nadat haar tante is gestorven weg van haar oom met zijn grijpgrage handjes. Ze komt terecht bij een echtpaar dat een café runt, waarvan de man uit Mongolië afkomstig is. Hij is de neef van een van de allerrijksten der aarde, zijn oom Souche in Mongolië. De hebberige neef Namda en zijn vrouw Rita azen op de miljarden, en lokken Rowena onder het mom van een mooie vakantie meer naar Mongolië. 
Daar blijkt al vlug wat de ware bedoeling is: Rowena laten opdraaien voor de moord op Souche en de miljardenerfenis opstrijken. Rowena belandt In afwachting van de strop in de gevangenis waaruit zij miraculeus te ontsnappen. Vervuld van wraakgevoelens gaat zij op jacht naar Namda en Rita. 
Het boek heeft een prettige schrijfstijl en het leest lekker weg. Maar er gebeuren te veel dingen allemaal te gemakkelijk en onwaarschijnlijk, zelfs ongeloofwaardig. In fictie kan heel veel, maar als men zo gemakkelijk met koffers vol miljoenen zou kunnen reizen als in het verhaal... en kan ontsnappen uit de gevangenis van Mongolië binnen zeer korte tijd wordt het ongeloofwaardig. Dan vliegen je de moorden om de oren. Er wordt wel erg snel besloten om maar weer iemand om te leggen, snel overheen gestapt, het volgende slachtoffer slaat alweer klaar. Men reist gemakkelijk met koffers vol geld, miljoenen, en oplossingen en volgende stappen komen binnen een paar uur aanwaaien Het einde kwam op mij ook nogal afgeraffeld over. Oh ja.... laten we er even een romance van maken op de laatste paar pagina's. Op de laatste 2 pagina's dan nog even alles rondgebreid. Jammer jammer, zeker omdat het boek best een leuk plot, een prettige schrijfstijl heeft en het nergens saai wordt. Daar krijgt het met zoveel moorden ook de kans niet voor.