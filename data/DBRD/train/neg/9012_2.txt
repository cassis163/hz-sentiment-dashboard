Het verhaal gaat over de 14 jarige Nanoek, hij woont in een iglo op de Noordpool , waar zijn ouders een onderzoeksstation hebben. Klimaatverandering heeft er toe geleid dat er een nieuwe ijstijd is. Zijn ouders komen uit Nederland en onderzoeken het leefklimaat op de pool. Nanoek woont er alleen met zijn ouders, heeft verder niemand om hem heen, geen vrienden en mag van zijn ouders niet buiten de iglo komen. Hij heeft wel contact met een meisje in Nederland, Tezzy, hij praat met haar via de satelliet. Volgens haar is het leven in Nederland echt niet zo erg als Nanoek denkt. Hij begint te twijfelen of zijn ouders hem wel de waarheid vertellen en gaat op onderzoek uit. Dan ontdekt hij waar zijn ouders mee bezig zijn.. een gruwelijke ontdekking.
Je leert Nanoek goed genoeg kennen om je in zijn situatie te kunnen inleven, hij wil graag op onderzoek uit en is niet bang. Hij heeft ook niks te verliezen. Het is een wereld waar je niet graag woont, zonder vrienden en in de ijskou .Dus je snapt dat hij meer wil leren kennen dan alleen de Noordpool. Van Tezzy komt je slecht oppervlakkig te weten wat voor type ze is.
Het verhaal leest vlot , er zit genoeg spanning in om door te lezen. Er zitten ook stukken in die voor mij niet realistisch overkomen. De opbouw naar het eind is goed alleen vind het eind wel erg teleurstellend. Ik had er meer van verwacht. Nu is het net of het verhaal afgeraffeld is .
Ik geef deze Splinter 2.5 sterren.