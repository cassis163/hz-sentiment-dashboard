De eerste helft vond ik verschrikkelijk: saai, on-origineel, matig uitgewerkt en slecht geschreven. Na de enorme infodump halverwege werd het wat beter. Bij vlagen werd ik gegrepen door het verhaal. De hoofdpersoon had een paar niet oninteressante bespiegelingen. De plot heeft me uiteindelijk nieuwsgierig gemaakt. De nogal dommig-impulsieve hoofdpersoon en het beroerde Nederlands bleven me tegen staan.
Uitgegeven door Querido, voorzien van ronkende citaten op de achterflap zou je de aanname doen dat het boek kwalitatief prima op orde zou zijn en over enige literaire kwaliteiten zou beschikken. Dat is helaas niet zo. Het is een vrij aardige Harry-Potter-Kloon met een vergelijkbaar sterke plot. Van harte aanbevolen voor wie meer van hetzelfde zoekt.