Onmogelijk dit boek te waarderen zonder eerst het voorgaande gelezen te hebben (Dood spoor). Dit vervolg was niet nodig en komt geforceerd over, de recenscist van Crimezone geeft dit helder weer in zijn recensie. Als 'true adventure' schrijfster komt ze in dit werk erg ongeloofwaardig over. De talrijke reflecties op wat voorafging maken dit boek een harde dobber voor wie het vorige boek niet gelezen heeft. Het kostte mij echt moeite om te blijven lezen tot het einde. Het bedenken van trillerplots kan ze beter aan anderen overlaten. Hopelijk gaat een volgend boek gewoon weer over wat ze goed kent : spoorzoeken, reddingswerk, partnergeweld, relaties.
De biografie in Crimezone vermeld niet haar echte debuutwerk: Voor het laatst gezien, wellicht omdat het niet de stempel 'thriller' draagt , maar het is toch aanbevolen om te lezen , nog voor Dood spoor.
Voor bibliotheken is het helaas te laat, Dood spoor is niet meer verkrijgbaar en het heeft voor hen dan ook weinig zin Noodkreet in huis te halen. Dubbel spijtijg voor al wie Noodkreet heeft aangeschaft of in de bibliotheek gevonden want zij blijven voor Dood spoor  op hun honger zitten en zullen de vele vragen door Noodkreet opgeroepen, nooit beantwoord zien.. Dit boek maakt een betere kans op sterren indien uitgegeven als omnibus samen met Dood spoor.