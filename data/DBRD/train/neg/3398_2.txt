Het verhaal over 2 vrienden , alle twee wetenschappers op hun eigen manier. Stephen vind een doorbraak in ons DNA profiel en dit is behoorlijk omstreden. Het uit de weg ruimen van een ieder die daarmee te maken heeft is niet ondenkbaar. ook Stephen word slachtoffer van het geweld. Net voor zijn overlijden heeft hij zijn vriend Dan deelgenoot gemaakt van zijn geheim en dan begint een zoektocht en een klopjacht tegelijk.

Toen ik dit boek in handen kreeg dacht ik wow een heerlijk dik boek .Het ziet er veelbelovend uit een lekkere thriller. Ik begon met lezen en dan begint het toch wel moeilijk te worden het verhaal te volgen. Er staat heel heel veel wetenschappelijke termen in het boek en scheikundige vergelijkingen en theorieën vliegen je om de oren. Er is in beginsel weinig spanning te merken. Hoofdpersonages volgen elkaar op wat het geheel best rommelig maakt.

Als zich dan een ontploffing voordoet dan word het verhaal iets spannender maar algauw vervolgt de schrijver weer in een hoop wetenschappelijk gepraat. Ik kan dat moeilijk volgen . Dit moet je wel liggen in het verhaal om geïnteresseerd te blijven.

Rode draad in het verhaal is het geloof in god. Ook theologische historische feiten dringen het verhaal binnen en ook weer hier heb ik niet het idee dat dit veel spannende toevoegingen geeft aan het verhaal integendeel. Het is niet een thriller die je zomaar even uitleest. Ook is het geen boek die erom vraagt uitgelezen te worden. Ik heb er lang over gedaan en heb best wel even gedacht..hmm zal ik het wel uitlezen. Ware het niet dat ik mee deed aan een leesclub voor dit boek.

Niet mijn soort verhaal helaas dus.