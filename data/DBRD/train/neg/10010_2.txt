Nooit eerder gehoord of iets gelezen van Ed van Eeden dus benieuwd en toch ook vol verwachting aan het boek Dossier Moord op de Dom begonnen. De achterflap, die als lokkertje toch een veelbelovende indruk maakt, is met recht een lokkertje.

In Dossier Moord op de Dom vind inspecteur Fons Snetlage, tijdens het beklimmen van de Dom(aangesloten bij een rondleiding) een lijk. Snetlage, teamleider van het zogenoemde Flexteam dat steeds verder uitgekleed wordt, ziet zijn kans schoon om als 'vinder van het lijk' de moord naar zijn flexteam toe te trekken. Samen met vriend en collega Niek Olij en de rest van het team gaan ze op zoek naar de moordenaar. Het onderzoek gaat niet even makkelijk omdat het flexteam ook belemmerd wordt door het RBT dat volgens hen de zaak had moeten hebben. Die zoeken echter in een geheel verkeerde richting. Uiteindelijk gaat het via de site van Schoolbank terug naar de tijd dat de vermoorde Ronald Dijkstra op de lagere Wilhelminaschool zat.

Het verhaal is luchting, het boek leest in een avond uit, maar is wel erg oppervlakkig. Het lijkt er soms wel op alsof het snel af moest terwijl er denk ik meer uit te halen was. Jammer was dat de potentiele moordenaar wel erg snel te raden was. Per saldo een aardig boek. Ik leende het uit de bibliotheek dus was het verder ok, het is zeker geen boek dat het kopen waard is in mijn optiek.