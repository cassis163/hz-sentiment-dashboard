Na alle hype om Marieke Nijkamp was ik benieuwd naar of ik het ook zo goed zou vinden. Maar Voor ik je loslaat is voor mij echt een flop.

Dit boek heeft een erg verwarrende tijdlijn die heen en weer gaat tussen verleden en heden waardoor er wel vaart in het verhaal is maar waardoor het ook verwarrend overkomt. Verder is er door het boek heen geen duidelijk plot, waardoor ik zelf meerdere keren overwogen heb op te stoppen met lezen.

Het verhaal zelf spreekt mij niet erg aan, ik kon me niet inleven in Corey en ik snapte haar keuzes niet. Ook door de plottwist was ik niet erg verbaasd en spannende momenten kwamen niet echt bij me aan.

De inclusiviteit was wel goed in dit boek, met LBGTQ+ karakters en het omgaan met een bipolaire stoornis.

Al met al zou ik dit boek niet aanraden, wel ben ik benieuwd of 54 minuten wel aan de hype voldoet.