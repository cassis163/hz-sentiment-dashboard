Alice in Wonderland, de tekenfilm heb ik in mijn jeugd gezien, maar ik vond het maar niks. Ik hou van disney films, maar deze, nee ik begreep hem niet en ik vond hem gewoon niet leuk. Nu heeft mijn dochter voor haar communie het dubbele boek gekregen met de 2 verhalen over Alice. De film achter de spiegel komt in de bioscoop. Mijn dochters willen hem zien. Ik kijk nooit een film als ik het boek nog niet gelezen heb dus tja, ik kwam aan het lezen.

Ik blijf helaas bij het gevoel uit mijn jeugd. Ik snap het boek niet, ik vind de gedichten niet leuk en ik kom maar moeilijk door het verhaal heen. Ja het is een klassieker, maar niet voor mij. Iedereen die de film leuk vind, moet hem zeker lezen, want dan bevalt het boek ook zeker. Andersom, geldt helaas ook hetzelfde.

Alice komt wederom in een andere wereld terecht en beleefd avonturen met dichtende dieren.

Ja, de film moeten we nog gaan kijken. Gezien de voorstukjes lijkt hij me anders dan het boek dus afwachten maar.