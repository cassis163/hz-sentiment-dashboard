De 2 sterren waardering voor dit boek zijn eigenlijk compleet gestoeld op het eerste deel van het boek. Hierin leer je alle hoofdpersonen kennen en is het nog niet duidelijk hoe desastreus het boek eindigt.

Dorpsheks Katharina van Wyler is de vloek van Beek, gelegen naast Nijmegen. Ik heb me ontzettend vermaakt met het feit dat de omgeving waarin het boek zich afspeelt zo realistisch omschreven is. Zo herkende ik bepaalde plekken uit Nijmegen en ben ik nog nooit in Beek geweest, maar kon ik me wel een goede voorstelling maken.

Iedereen in Beek zit gevangen vanwege de dorpsheks. Ze kunnen hier en daar wel af en toe weg om bijvoorbeeld te werken, maar als ze er wonen, kunnen ze onmogelijk verhuizen.

Kinderen in Beek groeien met deze vloek op en leren ermee omgaan. Internet is gecensureerd. Heks Katharina wordt voortdurend in de gaten gehouden door een daarvoor opgetuigd Taskforce en zelfs de AIVD heeft een rol.

Helaas is het einde ontzettend afgeraffeld en voelde ik mezelf vooral heel dom omdat ik niet snap wat het punt nou precies was van het boek te laten eindigen in totale chaos.