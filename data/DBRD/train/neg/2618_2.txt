Denk niet dat het Vaticaan of de katholieke kerk een hoofdrol speelt in deze literaire thriller. Het is gewoon politiewerk. De hoofdrollen worden door politierechercheurs vertolkt. Een seriemoordenaar pleegt diverse gruwelijke moorden in en om het Vaticaan. De gruwelijkheden lijken gebaseerd op bijbelse martelaren. Uiteraard is er een logisch verband tussen deze moorden: een knappe jongedame blijkt de slachtoffers intiem te kennen.
In het begin is het nog enigszins spannend, maar de tweede helft wordt vermoeiend om niet te zeggen saai. Weinig actie, veel dialogen en filosofisch geneuzel. "Beter geschreven dan Dan Browns bestseller" staat op de kaft, maar dat kan ik absoluut niet beamen. Waar Browns boeken actiethrillers zijn en zich in diverse landen afspelen, zo ligt hier dus de nadruk op dialogen met actie op de vierkante meter.