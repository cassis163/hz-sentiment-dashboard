Na al de lovende reacties te hebben gelezen heb ik het boek meteen gekocht. En ik begon te lezen...
Het begin van het verhaal is veelbelovend en goed geschreven. Het intrigeerde me meteen. Michaels baan, wat er met hem gebeurde, de onschuldige verdachte, zijn blog...
Maar dan. Naar het eind van het boek loopt Richard met de leuze 'Less is more' op zijn shirt rond. Misschien een tip voor de schrijver? Want je belandt als lezer in een rollercoaster van steeds ongeloofwaardiger plotwendingen. Een saaie omgeving, saaie personages, een vrouw die Guus heet, Richard die altijd op tijd komt om Michael te redden, een verplicht nummertje met Guus.
Wat begon als een intelligente en boeiende thriller verwaterde al na 50 bladzijden in een pulpverhaal.
Ik heb echt mezelf moeten dwingen om de laatste bladzijden uit te lezen. Zonde van de tijd.