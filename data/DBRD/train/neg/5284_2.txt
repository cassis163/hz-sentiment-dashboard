In het eerste boek van Jelle Winkels wordt de lezer meegenomen in
het beroep van gevangenenvervoerder. Aan de hand van vele, korte,
hoofdstukken, werpen we een blik in het leven van de gevangenen
tijdens hun vervoer naar diverse plaatsen. Zo worden we meegenomen
naar een ziekenhuis, een rechtbank, maar ook naar een begrafenis.
We lezen ook wat de gesprekken, die de vervoerders met de
gevangenen hebben, met hen doen. Duidelijk wordt dat achter iedere
gevangene een leven met een eigen verhaal zit. Op een aantal
momenten in het boek komen we in aanraking met een aantal bekende
Nederlandse gevangenen, die op deze manier voor de lezer beginnen
te leven. Er wordt door middel van veel korte verhalen een beeld
gegeven hoe het beroep van een gevangenenvervoerder er uitziet.
Door deze opzet ontstaan er geen ingewikkelde verhaallijnen, maar
is er wel een boek geschreven, wat zeker de moeite van het lezen
waard is.