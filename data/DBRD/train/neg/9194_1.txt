Na de vele goede recensies gelezen te hebben, keek ik ontzettend uit naar dit boek, mijn eerste kennismaking met Nicci French.
Het is de eerste keer dat ik een boek niet uitlees, na 121 bladzijden heb ik het opgegeven.
Bij sommige stukken ligt de schrijfstijl me niet. De personages worden op enkele lijnen allemaal tegelijk en oppervlakkig voorgesteld, waardoor je achteraf niet meer weet wie wie is.
Daarnaast stoorden me ook de verschillende schrijffouten, en het woord "vriend" dat steevast als "vrind" geschreven werd.
Voor mij een dikke tegenvaller, en ik weet niet of ik ooit nog een boek van Nicci French ga lezen.