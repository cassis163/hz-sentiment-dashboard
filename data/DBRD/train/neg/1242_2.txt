Ik had me weer enorm verheugd bij het kopen van deze pil van rond de 600 bladzijden. Helaas geeft Tomas deze keer een veel te gedetailleerd overzicht van allerlei gebeurtenissen rond wereldoorlog I.
Als documentaire zou het ongetwijfeld een hoge waardering krijgen, maar als "spannende boekenpil" verdrinkt het in allerlei details en wordt de vaart er dus telkens uitgehaald.
De kunst van het schrijven in onder andere dit genre is toch ook kunnen schrappen in de enorme hoeveelheid feiten?
Verder is het weergeven van de authentieke Duitse gesprekjes weer totaal mislukt. Meestal is het weer nep-Duits, net zoals bij de eerder verschenen trilogie Voor Koningin En Vaderland. (zie mijn recensie van King Kong).
Dat Ross de Duitse taal niet echt beheerst, valt hem waarschijnlijk niet kwalijk te nemen, maar hoe kan de uitgeverij dit opnieuw laten gebeuren? Worden de teksten bij Cargo/De Bezige Bij niet meer gecontroleerd door echt geschoolde medewerkers? Zorgen de vele verkochte exemplaren voor mentale vadsigheid en zelfgenoegzaamheid?
Conclusie: Geen slecht geschreven boek, maar helaas deze keer geen top-prestatie.