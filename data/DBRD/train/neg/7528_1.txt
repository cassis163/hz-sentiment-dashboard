Wat een geploeter was dit boek. Het is dat het mijn eer te na is om een boek niet uit te lezen, maar dit was toch wel een heel zware opgave.
Ik vrees dat ik ook niets positief over dit boek kan zeggen. Geen vaart, de eerste tweehonderd pagina's gebeurde er precies ook niets, een rete-irritant hoofdpersonage waarvan de zowel de voornaam als de achternaam niet alleen met een hoofdletter begint, maar ook nog eens een hoofdletter in het midden heeft, TifAni FaNelli . Zo vervelend om te lezen.
Ik ga ook geen samenvatting van dit boek geven want ik heb eigenlijk geen idee waarover het ging. Het eerste stuk was meer een chicklit en dan wordt dit boek nog vergeleken met Gone Girl van Gillian Flynn, je moet maar durven, dat boek is veel beter.
Neen, dit was een echte mispeer.