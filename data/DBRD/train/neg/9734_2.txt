“Pole Position” Lex Pieffers

Verschenen in 2018
Genre Thrillers & Spanning
Aantal pagina’s 240
Uitgeverij Karakter Uitgevers B.V.
ISBN 9789045219318 , 9789045219417


===== Dear Mum. Het kan me niet meer schelen, iedereen zoekt het maar uit. Ik loop achter met m'n huur en eerdaags sluiten ze mijn electra af.............Your wee lassie from Glesca=====

Janet Ross houdt een dagboek bij waarin ze brieven schrijft naar haar moeder.
Janet werkt in een garage als automonteur.
Ze is van weinig woorden, een tikje jongensachtig, aantrekkelijk en houdt van snelle auto's.
Wanneer haar baas Phil haar ineens vraagt om over te werken, neemt ze dit met beide handen aan. 20 pond per uur is voor Janet een hoop geld.
Als ze dan ook nog in een Audi Q5 mag rijden, voelt het alsof ze de hoofdprijs heeft. Dit is wel iets anders dan haar Golf GTI.
Tijdens een klus raakt Janet betrokken bij de ontvoering van een kind: Sally de dochter van Jo Crespo, die schatrijk is en eigenaar van een Formule 1 team.
Ze heeft er een naar gevoel bij en besluit alles op alles te zetten om Sally Crespo te bevrijden.
Janet neemt de consequenties op de koop toe.
Ze wordt in hechtenis genomen, veroordeeld en gaat 42 maanden de gevangenis in.

Jo Crespo krijgt te maken met financiele problemen als 1 van zijn rijders in coma raakt na een ongeluk.
Wanneer CFO Scott Wexler, tevens zijn ex zwager, vertrekt neemt hij zijn aandeel in het bedrijf mee.
Een sponsordeal mislukt en de bank leent geen geld meer.

Vanuit de gevangenis schrijft Janet een brief naar Crespo waarin ze oprecht haar spijt betuigt. Jo leest de brief en weet niet wat hij er mee moet.


Toen ik het boek in handen kreeg, zag ik een stoer wijf en een foto die snelheid uitstraalt.
Helaas ontdekte ik de snelheid niet in het verhaal.
Ik moest denken aan de boekjes die ik als kind las: “een stoere tiener die het opneemt tegen de slechteriken.”
Ik miste de verbinding met de 2 verhalen. Behalve de link dat Janet de dochter van Crespo ontvoert en bevrijdt, werd er niets mee gedaan.
De personen waren nietszeggend en oppervlakkig.

Aan het einde miste ik het plot. Ik had het idee dat er een hoofdstuk vergeten was. Het lijkt op een open einde maar het verhaal is niet af. Jammer.

Ik geef ook 2**

Rotterdam, 15 januari 2019
Annemarie

Met dank aan #ThrillZone