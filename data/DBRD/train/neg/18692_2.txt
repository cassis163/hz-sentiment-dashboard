De Nederlandse Laura Broekhuysen is met haar IJslandse man verhuisd naar IJsland. In 'Winter-IJsland' brengt ze verslag uit over het moeizame eerste jaar.

Het verhaal is bepaald geen reclame voor IJsland. Laura en haar man wonen in een verlaten baai, waardoor het eens zo moeilijk is de elementen te trotseren, IJslandse winters zijn echt geen pretje.

Broekhuysen heeft een heel specifieke schrijfstijl, bij momenten zeer mooi, maar vaak ook te omschrijvend. Voeling met de hoofdpersonages (Laura, haar man en hun 2-jarige dochtertje) krijg je als lezer niet. Er is te weinig verhaal, er zijn nauwelijks emoties, al bij al is dit een behoorlijk teleurstellend boekje.