Het boek gaat over een vrouw die haar leven totaal niet in orde heeft.

De cover van het boek sprak mij erg aan, ik vond het best komisch, anders en best feminine. Toen ik het verhaal begon te lezen, keek ik er met meer afschuw tegen aan eigenlijk.

Eva, de hoofdpersoon ligt mij niet. Ze lijkt een vrouw die best veel macht zou hebben over zichzelf, omdat ze best dominant overkomt vanwege haar seks leventje. Gedurende het verhaal vond ik haar zwakker en zwakker lijken. Dit kan ook te maken hebben met dat zij dieper en dieper 'weg zakte' in haar leven.

De schrijfstijl, daar moet je van houden. Op een paar momenten vond ik het lekker lezen maar er wordt veel geschreven met hoofdletters en met 'dialecten'. Of er werden bijvoorbeeld woorden expres fout gespeld, wat ik begrijp maar zelf vond ik dat heel vervelend. Woorden zoals 'nie' in plaats van 'niet'.

Door het verhaal heen heb ik mij er door heen moeten sleuren. Op een gegeven moment vond ik het hetzelfde blijven, elke pagina was zij dronken en wilde zij seks. Ik had het gevoel dat als ik een aantal pagina's over zou slaan, ik niks gemist zou hebben. Verder heb ik geen humor in terug gevonden.

Het blijft een heel ander soort boek dan wat ik gewend ben, het is niet zozeer slecht ik had alleen wat meer diepgang verwacht.