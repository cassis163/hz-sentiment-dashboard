De hoofdpersonen in Het geheim van Cheops van Matthew Reilly hebben het zwaar. Ze zeulen de gehele wereld over om de in delen verborgen top van van de grote piramide te vinden. Eigenlijk om de heerschappij op aarde te verwerven, of om te zorgen dat anderen dat niet doen. Kortom avontuur zoals we dat gewend zijn bij tomb raider cs.
Vroeger ging het nog om de schatten in de mijnen van Koning Salomon, nu gaat het om niets minder dan de wereld zelf. Reilly kan actiescenes schrijven dat is bekend. Jammer van dit boek is wel dat de verschillende missies erg veel op elkaar lijken. De gevaren - oude egypische duivelse valstrikken - blijven ook min of meer gelijk. De race tussen drie teams kent niet veel variatie. De verdeling van macht, slimheid en mazzel blijft ook stabiel. Er wordt gerend, gevlogen, gedoken en vooral veel gevochten en geschoten. Daarbij is het ingezette materieel niet misselijk. Kortom het boek knalt zowat uit je handen. Verwacht geen subtiliteiten of diepe gedachten. Je krijgt actie, actie en nog eens actie. Ergens tussen redelijk en goed. Maar het wordt hier redelijk, want Reilly kan beter