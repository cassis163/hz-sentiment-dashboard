Achterop het boek staat: 'Sabine Thiesler is de ongekroonde thrillerkoningin van Duitsland' en 'Bij het lezen giert de adrenaline je door het bloed'. Ik heb dat helemaal niet zo ervaren en kan zo een handvol Duitse auteurs opnoemen die ik veel beter vind. Over het plot is wel nagedacht maar het is niet helemaal goed uitgewerkt. De personages gaan ook helemaal niet leven en ik voelde geen sympathie voor 1 van hen. Diegene die het best was uitgewerkt was de hospita, eigenlijk een bijpersonage. Spannend vond ik het eigenlijk nergens maar ik denk dat dat samenhangt met de eenvoudige manier van schrijven, zonder echte diepgang.
In het eerste deel van het boek zijn er ook rechercheurs belast met de onderzoeken naar verschillende moorden en daar lees je het hele boek helemaal niks meer over, dus hoe dat is afgelopen mag je naar raden. In het deel dat zich afspeelt in ItaliÃ« word ineens een politieman ten tonele gevoerd die eigenlijk meer een karikatuur is, een beetje Johnny English-achtig, met een vervelende schoonmoeder die niks toevoegt aan het verhaal. Dit was mijn eerste kennismaking met deze auteur en gelijk het laatste boek wat ik van haar heb gelezen. Twee sterren omdat ik het wel heb uitgelezen.