Het thema van de Boekenweek is dit jaar ‘Te gek voor woorden’. Toen ik nog maar 10 bladzijden gelezen had in ‘De zomer hou je ook niet tegen’ had ik het al helemaal gehad met het boek. Hoezo te gek voor woorden? Bedoelt Dimitri hiermee dat Sonny te gek is om te spreken? Is het te gek voor woorden dat de jongen zielig zit weg te kwijnen in een instelling? Zelf vind ik het te gek voor woorden wat de schrijver allemaal over de jongen zegt, hoe hij het kind noemt en beschrijft.

Blz 7. Sonny. Een uitstekende mentaal-gehandicapten naam. Geen idee wat de moeder had bezield om zo’n naam aan haar worp te schenken.

Bz 8: Minder dan een aap; een plant dat was hij.

Blz 16: Het voordeel van toiletbezoek met een malloot was dat het helemaal gratis was.

Blz 20: Als die idioot er nu maar niet aan dacht zijn tong uit zijn bek te laten bungelen.

Enz enz.

De meervoudig gehandicapte jongen Sonny wordt vlak voor zijn zestiende verjaardag, door Pierre (zijn bezoekvrijwilliger) , ontvoerd uit de instelling waar hij woont. Ze ondernemen een tochtje naar de Provence, een omgeving waar Pierre ooit heel gelukkig was met de moeder van Sonny. Hier vertelt Pierre Sonny over zijn moeder. Het klinkt allemaal heel mooi. Sonny krijgt eindelijk eens een hele dag aandacht…Maar het kereltje moet toch ook eten? Een schone luier? Medicijnen? Het kan nooit goed afgelopen zijn met het ventje…..Goed dat Dimitri ons het einde van het verhaal bespaard.