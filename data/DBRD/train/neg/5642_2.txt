Waarschijnlijk is dit boek bedoeld als rechtbankthriller. Het gaat om de zaak van de vermoorde actice Natalie Raines. Haar man Gregg Aldrich is de hoofdverdachte; tegen zijn wil leefde het paar gescheiden. De aanklager is Emily Wallace, tevens hoofdpersoon in het verhaal. Een belangrijke getuige in de rechtszaak is Jimmy Easton, een inbreker met een lange staat van dienst. Hij getuigt in ruil voor strafvermindering.
Naast deze zaak speelt het verhaal van Zachary Lanning, Emily's buurman. Hij is een seriemoordenaar met een obsessie voor Emily.
Echt spannend wordt het niet. Tegen de tijd dat Lanning dreigt toe te slaan, is het boek bijna uit en kan er dus weinig engs meer gebeuren. Bovendien is het verband tussen de titel en het verhaal nogal flauw; de gemiddelde lezer ziet het allang aankomen. Maar Mary Higgins Clark slaagt er wel weer in om een verhaal interessant genoeg te maken om verder te lezen.