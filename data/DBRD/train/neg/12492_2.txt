Het boek begon zeker niet slecht. Het onderwerp sprak me ook aan en ik had er zeker het nodige van verwacht.
Helaas is die verwachting voor mij grotendeels niet uitgekomen. In het algemeen vond ik het onderwerp oppervlakkig en ook wat clichématig behandeld , de personen werden nauwelijks uitgediept en het verhaal werd steeds langdradiger. Ik merkte dat ik, geheel tegen mijn gewoonte, stukken begon over te slaan. En dan had ik niet het idee iets te hebben gemist. Het deed mij langzamerhand aan Cissy van Marxveldt’s Joop ter Heul denken (dit voor de oudere Hebban lezers). Heel jammer. Met een wat verdere uitdieping van de diverse personen, wat meer inzicht in hun ideeen, achtergronden en beweegredenen, had er voor mij vermoedelijk meer ingezeten.