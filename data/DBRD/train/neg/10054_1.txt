Een bekende en vooral populaire serie. Zo ben ik tenminste op deze serie gekomen. Celebrate books kwam onlangs met een special waarin alle paperbacks van deze serie zaten, inclusief een aantal erg gave goodies. Voor mij een kans om deze speciale actie niet te laten liggen tenslotte.
Aangezien ik nog midden in een verhaal bezig was en er een aantal recensie-exemplaren van Harper Collins tussendoor kwamen, kon ik niet gelijk beginnen in deze serie. Tot ongeveer een week geleden.
Of het nu door het opgebouwde enthousiasme kwam of juist door de erg hoge verwachtingen die ik voor de serie had gekregen weet ik niet, maar ik kwam maar niet door het verhaal heen. Ik werd constant afgeleid door andere dingen zoals: werken, sporten, nog even appen, nog even schoonmaken en noem het maar op. Zelfs al had ik tijd om te lezen, ik keek niet naar het boek om.
Met pijn en moeite ben ik tot blz. 78 gekomen, heb zelfs zitten whatsappen met meiden met de vraag: 'Moet ik doorlezen?', waarop ik uiteindelijk het boek maar weg gelegd heb om mijn zin in lezen niet compleet de grond in te stampen. Uiteindelijk ben ik tot de conclusive gekomen dat het voor mij wennen was hoe het verhaal en de verhaallijn geschreven zijn. Ik denk dat het echt iets is wat je aan moet staan en waar je van moet houden, maar voor mij was het helaas onprettig om op deze manier te lezen. Ondanks dat ik dus best nieuwsgierig was naar de serie (en stiekem toch nog wel ben), heb ik besloten om de serie vaarwel te zeggen. Dusssss........Mocht je interesse hebben in de serie, neem dan even contact met me op. Ze mogen voor een klein prijsje weg!
Gelukkig heb ik nog een grote TBR stapel liggen en wordt het volgende verhaal er eentje die wel weer in de smaak valt!