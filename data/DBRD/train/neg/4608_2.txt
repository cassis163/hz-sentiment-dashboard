Ik kreeg het boek 'Zomerliefde' toegestuurd om te recenseren. Het is belangrijk om te weten voordat je deze review leest, dat ik als 16-jarige buiten de doelgroep van dit boek hoor te vallen. Er wordt gesproken over onderwerpen die mijn leeftijdgenoten aangaan zoals het profielwerstuk en de studiekeuze en er wordt geadverteerd in tijdschriften voor pubermeiden, maar ik denk niet dat het daarom ook voor mijn leeftijdsgroep geschikt is. Ik raad het boek dan ook eerder aan, aan kinderen rond de 10. Waarom? Dat zal ik hieronder uitleggen.

Het boek 'Zomerliefde' gaat over het meisje Lot dat eindelijk zomervakantie heeft. Naast haar vakantiebaantje als kantinejuf, vult ze haar dagen met zwemmen en flirten met David. Problemen op haar vader's werk en met haar vriendinnen, houden haar erg bezig.
Het boek was voor mij erg voorspelbaar, miste diepgang en ik had ook graag wat meer diversiteit qua karakters gezien. Het boek liep precies zoals ik in het eerste hoofdstuk had bedacht en was niet erg spannend. Ik had niet veel van het boek verwacht, maar heb het wel uitgelezen om een mening te kunnen vormen.
Was ik jonger geweest, dan had ik de testjes in het boek geweldig gevonden. Ook speelt het in de zomervakantie en dat doet je zelf hier ook naar verlangen. Het boek doet me ook een beetje denken aan de 100 % Lola/Anna serie. Deze boeken las ik toen ik 10 was en boeide mij toen erg.
Ben je van plan dit boek te kopen voor je dochter, kleinkind, buurmeisje (het boek is niet erg geschikt voor jongens denk ik), vraag jezelf dan eerst af of ze binnen de juiste doelgroep vallen. 16-jarigen verwachten toch een wat interessanter plot, iets waar je wat meer van kan leren.