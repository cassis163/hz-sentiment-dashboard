Ben er toch weer ingetrapt. Als een schaap achter de kudde aan gelopen. Na 60 beoordelingen een dikke 4 en een halve ster dus ja, ik denk aanschaffen voor de vakantie. En niet eens digitaal proletarisch gewinkeld, nee, echt netjes besteld. Maar, of schrijver Bruno heeft 62 familieleden en vrinden een dikke 5 sterren laten posten of ik begin te twijfelen aan mijn eigen verstandelijke vermogens of aan de smaak van de reviewers.
Weerklank dus van Bruno Buteneers. Werktitel: Suske en Wiske en het trilmachientje.
In het kort: Suske, Wiske, Jerom, Tante Sidonia en Kapitein Lambiek gaan erop uit om in de 1e wereldoorlog ergens in een vaag dorp een trilmachientje te redden. Of te kopen, of stuk te maken, dat is me nog niet helemaal duidelijk.

Jerom, tante Sidonia en ook Suske sterven in dit hele proces stuk voor stuk een keer of 7 maar worden allemaal op het aaaaaaaaallerlaatste nippetje gered. Tante Sidonia is zelfs helemaal 4 minuten pleitte maar is dan opeens weer levend. Waarom weet ook niemand. Als de schrijver het helamaal niet meer weet dan duikt er altijd weer ergens een Deus Ex Machina op om de boel weer glad te trekken. De schrijver probeert ook af en toe Vlaams geestig te zijn, echter de enige geslaagde grap is dat er op de kaft staat dat het een thriller is.

Ik ben 80 pagina's voor het einde echt gestopt toen Lambiek op dood en leven een brandkast openmaakte met 100 miljard miljoen combinatiemogelijkheden maar omdat hij ooit ergens op een conferentie of weet ik veel waar iemand heeft horen zeggen dat alle kluizen dezelfde code hebben lukte dat op het allllllleeerrrlaatste moment.
Na het lezen van dit avontuur ben ik een wijzer mens geworden: De recensies op deze site hoef ik niet meer serieus te nemen.
ps, iemand een spannende thriller kopen?