M'n eerste 'Slaughter', maar wellicht m'n laatste? Kort gezegd: het verhaal is niet pakkend. Er zijn twee verhaallijnen. De - naar wat je zou verwachten - 'hoofdverhaallijn' (de gijzeling) wordt continu terzijde geschoven voor een tweede, allerminst spetterende, op sommige momenten zelfs tamelijk saaie verhaallijn (over Sara en Jeffrey in vroegere tijden). In verhaallijn twee wordt bovendien een blik personages opengetrokken, waar je als lezer niks mee kunt.
Hoofdrolspeelster nummer 3, Lena, komt er bekaaid vanaf met een miniscule, nietszeggende rol. Het had iets weg van het opvoeren van een personage om het opvoeren van een personage.