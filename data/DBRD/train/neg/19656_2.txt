Aangesproken door de vergelijking met Karin Slaughter op de achterflap van deze thriller, nam ik het boek mee op vakantie.
Ter plekke was ik niet echt gelukkig met mijn keuze. Het boek concentreert zich op een gebeurtenis die zich zo ongeveer 25 jaar geleden voordeed en waarvan de hoofdfiguur probeert ze aan de hand van zijn geheugen en van wat anderen hem vertellen te reconstrueren. Het grootste deel van het boek gebeurt er heel weinig in het heden van de hoofdfiguur, behalve dan een medische klacht (die met een sisser afloopt) en een stalking die niet echt angstaanjagend wordt beschreven. Alleen het laatste deel van het boek Opgejaagd waar heden en verleden elkaar treffen, was wel spannend en zorgde ervoor dat ik dit boek toch nog twee sterren gaf. Een fan van Liz Rigbey ben ik echter niet geworden.