Het heeft een dikke week geduurd, maar ik kan ein-de-lijk zeggen dat ik Twilight van begin tot eind heb gelezen! Mijlpaal!

Man man, Bella is zzzzzaai! Zo onzeker als wat, maar uiteraard krijgt juist zíj wat met dé stud van school. Wat een vriendelijke, en vooral niet te vergeten, sparkelende vampier is... Oja, maar pas nadat ze eerst tal van andere bewonderaars van zich af heeft moeten slaan. Houuuu oppp!! Alleen door dit te typen raak ik weer helemaal geïrriteerd!

Twilight dus... Bella wil het leven van haar drukke moeder vergemakkelijken en besluit om naar haar vader te verkassen, die in het regenachtige en mistige dorpje Forks woont. Nouja, denk eigenlijk dat een samenvatting hier wat overbodig is. Laten we het houden op 1 + 1 = Twilight.

Ik denk dat dit de tiende poging voor me is geweest om het boek uit te lezen. Ik hoor je gewoon vragen "waarom probeer je het dan nog?". Nou, omdat ik gewoon zóó nieuwsgierig was waar die hoge rating vandaan kwam, omdat het mij gewoon nog nooit is gelukt het uit te lezen. Helaas was het ook dit keer worstelen en heb ik echt de grootste moeite gehad om 'm uit te lezen. Ik bedoel: een dikke week heb ik ervoor nodig gehad. En nu is-ie uit... En zal ik heel eerlijk zijn? Ik had gewild dat ik 'm gewoon niet uit had gelezen. Maargoed, nu weet ik tenminste waar ik over praat :P.

De saaiheid van Bella toont zich helaas niet alleen in haar gedrag, maar ook in de schrijfstijl van het boek. Serieus óveral staan bijvoeglijke naamwoorden voor. Op het begin nog leuk, maar op een gegeven moment gewoon echt irritant. Waarom moet alles zo overdreven zijn? Het werd er alleen maar saaier op en was voor mij dus echt géén toevoeging het verhaal. De gedachtes zijn op zich mooi op papier gezet, alleen de gesprekken slaan nergens op. Ze gaan gewoon echt nergens over! Om dan vervolgens weer los te gaan in een wirwar aan gedachtes.. Come on girl, S P E A K!!!! Het was gewoon awkward om die stuntelige "gesprekken" te moeten lezen. Pas na een bijna-dood ervaring kon ze blijkbaar wel praten....?

Maarrrrr... gelukkig hielden ze wel meteen al zielsveel van elkaar na de eerste date en kon dit gelukkig ook niet vaak genoeg uitgesproken worden! Om over overdosis romance te praten...

Het spijt me echt, maar kan er echt niets meer van maken dan 1 moeizame ster. Wat een afschuwelijk boek. Weet wel dat ik de rest van de reeks nevernooitniet ga lezen. Heb genoeg Twilight gehad voor de rest van mijn leven. Wat een verspilling van mijn tijd, echt, jeetje.. Kan er gewoon nog niet over uit. Bah.