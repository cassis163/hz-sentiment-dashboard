Bertrand is mental trainer en heeft een verleden bij de Noorse speciale eenheden. Helweek is een niet-militaire variant op de helweek van het leger, waarbij je als militair met zware bepakking de kou, honger en het slaapgebrek trotseert. In deze week wordt je de beste versie van jezelf. Wie wil dat niet, in slechts 7 dagen? Maar je moet er wel wat voor over hebben: doen en aanpakken! Je staat iedere dag om 05.00 uur op en gaat om 22.00 uur naar bed. Je begint iedere dag met een uur sporten en de gehele week eet je gezond. Per dag krijg je een thema waar je mee aan de slag moet. Zo breng je op maandag je eigen vaste gewoontes in kaart, op dinsdag draait het om focussen, woensdag gaat het om optimale structuur, donderdag verleg je grenzen, vrijdag staat in het teken van rust en herstel. Zaterdag en zondag draaien om positieve gedachten, innerlijke dialoog en nadenken over jezelf. De nacht van donderdag op vrijdag sla je over. Tijdens deze nacht treed je uit je comfort zone door niet te slapen maar je bezig te houden met ongedane werkjes. Hier plaats ik vraagtekens bij, het lijkt mij ongezond om een nacht over te slaan. Hoe alert ben je dan nog op vrijdag in de ochtendspits? En maakt slaaptekort het emotiecentrum in je brein niet reactiever, waardoor je veel emotioneler reageert? Om nog maar te zwijgen over je concentratie. Dit zijn toch wel dingen om over na te denken alvorens je aan zoâ€™n helweek gaat beginnen.
Het is een boek met duidelijk taalgebruik en met ervaringsverhalen van vooral sporters en militairen. Geschikt voor mensen die zichzelf flink willen uitdagen.