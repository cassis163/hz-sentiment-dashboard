Alweer enige tijd geleden benaderde Renate Smoorenburg mij via social media met de vraag om haar Young Adult thriller ‘Backstage’ te lezen en te recenseren. Aangezien het hierbij om een debuut gaat en ik het altijd leuk vind om een beginnend schrijver op weg te helpen zei ik ja.

‘Backstage’ verteld het verhaal van een jonge, bij elkaar gearrangeerde, meidenpopgroep door JS Productions. De meiden worden bij elkaar gezet in één huis en ook komen zij gelijk in een realityserie terecht waarbij ze constant gevolgd worden door camera’s en elk gênant moment life uitgezonden wordt. Ze kennen elkaar nauwelijks tot niet maar toch hebben een paar een verleden met crew members. De meiden komen dus in een behoorlijk nieuwe, onrustige en vooral prikkelende situatie terecht. Zullen zij zich staande kunnen houden en kunnen ontwikkelen tot die ene grote beroemde meidengroep?

Eerlijk gezegd weet ik niet zo goed hoe ik mijn mening op een juiste en correct onderbouwde manier kan geven over dit boek. Ik maak het niet vaak mee maar alles in dit boek staat mij tegen en vind ik het nogal veel vooroordelen bevatten. Alles in het verhaal draait om seks, verkrachting, geld, macht, alle mannen zijn slecht en bijna alle vrouwen gewillige vogeltjes. Voor mijn gevoel las dit verhaal als een constante herhaling van gebeurtenissen en erg eenzijdig gericht. De personages riepen bij mij ook behoorlijk wat verwarring op, qua namen maar ook qua onderlinge relaties tot elkaar. Zoals je dus leest was dit boek absoluut niet aan mij besteed. Ik heb dan ook lange tijd gewacht met mijn recensie omdat ik het heel moeilijk vind om een verhaal negatief te moeten recenseren. Ik weet namelijk hoeveel werk erin zit voor de schrijver en ik wil haar absoluut niet voor het hoofd stoten. Maar dit boek mist gewoon zoveel dat ik er weinig positiefs over kan zeggen. Toch kan ik alleen maar zeggen blijf alsjeblieft schrijven want daardoor groei je als schrijver zijnde. En laat je zeker niet door mijn mening ontmoedigen want er zijn nog zoveel meer lezers te bereiken.

Ik geef dit boek 1 tot 1,5 sterren.

Spanning: 4
Plot: 4
Leesplezier: 2
Schrijfstijl: 5
Originaliteit: 5
Psychologie: 3