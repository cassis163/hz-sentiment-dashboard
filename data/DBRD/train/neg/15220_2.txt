'Jij gaat stappen' leest makkelijk en lekker weg. Het idee van het boek stond me ontzettend aan, vandaar dat ik het opgepakt heb in de bibliotheek. Aan het einde van ieder hoofdstuk bepaal je namelijk zelf hoe het verder loopt door de keuze die je maakt. Als je voor optie A gaat, moet je verder lezen vanaf die bladzijde, optie B is vanaf die bladzijde. Op die manier bepaal je je eigen verhaal, hartstikke leuk idee dus. Alleen dan de uitvoering. Dat vond ik toch iets minder. Als je namelijk een paar keuzes gemaakt heb, dan is het boek alweer uit. En als je voor de ene keuze gaat, weet je niet hoe het was afgelopen als je toch die andere keuze had gemaakt. Op die manier lees je alsnog het hele boek, omdat je anders te veel verhaallijnen en personages misloopt. Maar daar is het boek niet voor ontworpen, dus als je elke bladzijde leest vanaf het begin dan zit je dan weer in dat verhaal en dan weer in dat verhaal. Ook lijken de verhalen op een gegeven moment best wel op elkaar en zijn ze weinig vernieuwend. De verhaallijnen werden een beetje vlak, waardoor ze op een gegeven moment niet meer bij me binnen kwamen.
Ook weet ik nog steeds niet precies wat ik van het geschreven perspectief vind, dat was namelijk in de jij-vorm geschreven en dat is toch wel even wennen.
Twee sterren vanwege de originaliteit van de vorm waarin het boek geschreven is (keuzeboek) en de fijne schrijfstijl.