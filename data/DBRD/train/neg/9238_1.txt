Wat een vreselijk flauw boek, zeg. Zo kan iederéén wel 143 bladzijden vol krijgen als er maar enkele zinnetjes op een bladzijde staan.
Het voorwoord is al nogal plechtstatig en je verwacht daarna dan ook veel van de rest van het boek.

Iedereen die in het onderwijs werkt maakt elke dag wel mee dat een leerling iets opmerkelijks zegt en het is ook volkomen logisch dat je die uitspraken op een gegeven moment eens noteert, maar om daar zo verheven over te doen?

Als er op één bladzijde staat:
"Waarom werk je niet wat meer door?
Leerling: "Meester, ik kan niet schrijven. Mijn spier is door de helft.",
dan krijg ik niet eens een glímlach op mijn gezicht.

En als een bladzijde gevuld wordt met "Meester, u bent een schat van een mens", dan ben ik blij dat ik er geen 9,95 euro voor heb betaald, maar het geleend heb bij de bieb.

En daar gaat het ook héél snel weer naar terug.