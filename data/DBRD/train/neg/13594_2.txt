Er zijn een paar dingen in young adult-boeken waar ik me ontzettend aan kan storen.
1. Alle mooie hoofdpersonen hebben rood haar.
2. De hoofdpersoon wordt constant verteld dat ze mooi is, maar blijft het ontkennen.
3. Geforceerde liedesdriehoeken
4. Meisjes die zich sexyer kleden, zijn altijd gemeen.
5. Mooi zijn is belangrijker dan slim zijn.
En het gebeurt allemaal in dit boek. Daarnaast staat het plot bol van de cliché’s, voelen de dialogen geforceerd aan en vond ik America Singer, de hoofdpersoon, met iedere bladzijde irritanter worden. Het boek was niet eens echt dystopisch, het verhaal had zich net zo goed nu af kunnen spelen, in een verzonnen land. In een poging om het kastensysteem en het koningshuis toch wat achtergrond te geven, propt Kiera Cass er op blz 174 er een ronduit lachwekkende geschiedenisles tussen. (De Chinese staat Amerika?? Echt?)
Waarom dan toch twee sterren?
Hoe verschrikkelijk ik de Selectie ook vond, intrigeerde het verhaal me op de één of andere manier wel. Ik kon het niet echt wegleggen, en had het in één avond uit. Daarnaast is de cover echt prachtig.
Kortom: als je een spannend dystopisch verhaal zoekt, met een goed uitgewerkte samenleving, is de Selectie niet voor jou. Maar als je even iets luchtigs wil lezen, en je door alle cliché’s heen kan kijken, kan je dit boek best leuk gaan vinden,