Voor de leesclub dit boek gelezen ook al had ik me niet opgegeven, ik ontving toch het boek en besloot dan toch maar mee te lezen, misschien zou ik aangenaam worden verrast, maar helaas dat is niet het geval. Het onderwerp is al weinig origineel: de moord op Kennedy en dat er niet 1 maar meerdere schutters zouden zijn geweest.
Geen verrassende plotwendingen, geen diepgang, geen goed gedoseerde spanning en geen tot de verbeelding sprekende personages. Sterker nog de personen blijven vlak en afstandelijk en je leert ze niet kennen. Ook van de onderlinge relaties krijg je maar heel weinig mee. Het is maar een betrekkelijk dun boek (239 pagina's) en ik vind dat het lijkt dat dit slechts de lege kapstok is waar alle jassen nog aan moeten worden opgehangen. Of beter gezegd de ruwe opzet is er wel maar de inhoud ontbreekt.