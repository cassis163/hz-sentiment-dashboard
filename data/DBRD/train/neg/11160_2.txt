Evan Hansen is een puberjongen die het niet al te makkelijk heeft. Als opdracht van zijn psycholoog schrijft hij elke dag een brief aan zichzelf die altijd begint met ‘Dear Evan Hansen, Today is going to be a great day and here is why…’ Als zijn klasgenoot, Connor, een van deze brieven per ongeluk in handen krijgt raakt Evan gestrest. Maar als Connor komt de overlijden en zijn ouders denken dat deze brief een afscheidsbrief van Connor is aan Evan, blijkbaar beste vriend, brand de hel echt los.

Het onderwerp van dit boek is nogal heftig. Zelfmoord, rouw en verwerking, waarheid en leugens zijn de belangrijkste thema’s van dit boek. Helaas worden niet alle thema’s even goed uitgewerkt, en dat is zonde. Zo wordt met het thema zelfmoord wel erg luchtig en makkelijk omgegaan wat toch wel een bittere nasmaak geeft na het lezen van het boek.

Positief punt van het boek is de schrijfstijl. Het boek is geschreven met makkelijk taalgebruik en de vertelstijl is erg beeldend. Hierdoor ga je snel door het boek heen en duik je makkelijk in het verhaal.
De personages zijn op zijn minst vlak te noemen. Geen enkel personage wordt heel erg uitgediept, waardoor het moeilijk is mee te leven met de karakters. Het verhaal is meer plot gestuurd.

Het verhaal is denk ik een verhaal wat je grijpt, of niet. Voor mij heeft het dat helaas niet gedaan. Overall een redelijk vermakelijk boek, wat makkelijk wegleest. Maar het mist echt diepgang en gaat te luchtig om met zware thema’s, wat flink tegen de borst kan stoten.