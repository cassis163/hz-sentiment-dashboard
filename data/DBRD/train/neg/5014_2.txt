Afgelopen week Roodkapje gelezen van Unni Lindell.
Ik heb begrepen dat Lindell veel verwachtte van dit boek, met het idee waarvoor ze lang heeft rondgelopen.
Het boek handelt over drie zussen, waarvan er een aan het moorden is geslagen.
De zusters zijn alle drie beschadigd in hun jeugd, dus wie van de drie is de dader?
Halverwege het boek wordt duidelijk wie van hen is gaan moorden en waarom en vanaf dat moment kabbelt het verhaal langzaam door en is de spanning er uit.
Het thema is eerlijk gezegd ook wel een beetje uitgekauwd.
Toch, vanwege de mooie sfeerbeschrijvingen van de Scandinavische winter met kou , veel sneeuw en lange, donkere dagen, waardeer ik het boek met drie sterren.