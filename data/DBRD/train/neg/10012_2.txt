Midden in de nacht ramt een groot zeiljacht de kade van de haven van Reykjavik.
Aan boord geen spoor van de bemanning of passagiers. De politie staat voor een raadsel.
Zo begint het boek Stuurloos van de IJslandse schrijfster Yrsa Sigurdardottir.
Aan boord van het zeiljacht waren drie bemanningsleden en Aegir en Lara met hun tweelingdochters.
De ouders van Aegir vragen advocate Thora Gudmundsdottir om hen bij te staan in deze zaak.
Thora doet haar best om in samenwerking met de politie er achter te komen wat er gebeurd is tijdens de reis van het zeiljacht vanaf Lissabon naar Reykjavik.
In één verhaallijn volgen we haar onderzoek. In de andere verhaallijn volgen we de gebeurtenissen tijdens de zeiltocht.
Het personage van Thora komt in het verhaal niet goed uit de verf, je kunt als lezer niet echt met haar meeleven. Ook de andere personages blijven te oppervlakkig.
Het verhaal heeft niet veel vaart hoewel er van alles gebeurt en er diverse doden vallen.
Het sprak mij niet zo erg aan, ik had er meer van gehoopt omdat ik fan ben van Scandinavische auteurs. Misschien zijn de eerdere boeken over Thora wel de moeite waard, maar Stuurloos komt in elk geval niet in mijn rijtje favorieten.