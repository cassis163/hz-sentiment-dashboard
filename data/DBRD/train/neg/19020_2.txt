Bij het zien van de angstaanjagende cover van Huis te koop van Ruth Ware verwacht je een superspannend verhaal te gaan lezen. De titel maakt nieuwsgierig. Je wilt weten wat voor huis te koop staat en waarom, wat het verhaal erachter is.
Het verhaal begint goed, je wordt nieuwsgierig naar het verloop van het verhaal. Je voelt de spanning stijgen, je voelt dat er iets staat te gebeuren, maar dan ineens is het verhaal uit en heb je het gevoel dat het te snel is. Dat is ook zo, want het verhaal telt 26 pagina's, maar in werkelijkheid is het een verhaal van 10 pagina's en kan je nog een hoofdstuk uit een ander boek lezen. Na afloop heb je echt een kater van het boek omdat het zo snel uit is, je hebt het gevoel dat het afgeraffeld is. Dat is erg jammer, want het plot is goed, maar had nog wel even mogen wachten en beter uitgewerkt mogen worden. Sowieso had het hele verhaal beter uitgewerkt mogen worden.
Als er meer spannende hoofdstukken waren geweest, minder snel naar het plot was gegaan, meer verrassende wendingen had gehad en het plot beter was uitgewerkt, dan was het een schitterend boek geweest.

Lees verder op https://surfingann.blogspot.com/2018/06/huis-te-koop-ruth-ware.html.