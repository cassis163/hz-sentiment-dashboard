Dit boekje is een titel uit de Splinter reeks. Een reeks van verhalen in boekvorm. En tot nu toe een van de mindere die ik heb gelezen.

Het verhaal gaat over twee archeologen die een ongeopende graftombe ontdekken in het Egypte ten tijde van de Arabische lente. In het graf ligt een vervloekte mummie.

Met al deze gegevens had de schrijver wat kunnen maken, maar het verhaal is vlak, nergens zit een spanningsopbouw of kan je goed griezelen. Verder doet de schrijver niets met de Arabische lente. Ja het wordt zijdelings genoemd, maar daar had juist het vervreemdende in kunnen zitten of de contrast die je kan maken met wat de archeologen beleven. Daarnaast zit het verhaal vol Horror clichés, te veel van het zelfde, waardoor het verhaal te voorspelbaar wordt.

Ik vind dit een gemiste kans voor de schrijver. Ze had de juiste ingrediënten, maar de mix is niet goed gelukt.