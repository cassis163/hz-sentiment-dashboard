Een roman over Spanje, in de tijd van Franco, kort na de Spaanse burgeroorlog.
Harry, een Engelse oorlogsveteraan gaat werken voor de Britse geheime dienst in Spanje, om meer te weten te komen over Sandy, een oude schoolvriend, die mogelijk betrokken is bij louche zaakjes met de Spaanse falangisten. Barbara, de verloofde van Sandy, is ondertussen op zoek naar Bernie, haar oude geliefde en tevens beste vriend van Harry, die zou zijn gesneuveld tijdens de burgeroorlog.

De beklemmende sfeer, van een corrupt en onderdrukt Spanje, wordt goed weergegeven. Maar het steeds weer terugkerend dialoog van de personages over de politieke spanningen, stond me al snel enorm tegen. Ik had al zo’n tweederde van het boek gelezen, toen het voor mij toch nog interessant werd. Op het einde werd het zelfs nog echt spannend, waardoor ik bijna geneigd was te vergeten, dat ik me door het grootste deel van het boek heen heb moeten worstelen.
Mijn waardering **½ duim, afgerond naar beneden, 2 duimen.