Dit boek mocht ik lezen via de Bol.com leesclub. Bij het zien van de cover dacht ik meteen , Wauw, wat kleurrijk. De titel spreekt voor zich.
Het gaat over de familie Wang. Ook heeft het boek een mooie flaptekst en is het veelbelovend.
Toch heeft het niet helemaal aan mijn verwachtingen voldaan. Jade Chang heeft met dit boek haar debuut. Een roman over een Chinees gezin die in een oude Mercedes door Amerika reist. De succesvolle Charles heeft een cosmeticabedrijf dat zorgt dat de familie in rijkdom kan leven. Totaal onverwacht raakt Charles alles kwijt. Hij besluit met zijn tweede vrouw Barbra, zijn zoon Charles en dochter Grace naar zijn oudste dochter Saina te gaan. Onderweg gebeurt er van alles. Al kilometer vretend krijg je een goed beeld van alle gezinsleden die allemaal totaal verschillend zijn.

De schrijfstijl vind ik niet prettig. Heel veel lange volzinnen die ik af en toe moest herlezen. Ook irriteer ik me aan de Chinese dialogen. Deze worden niet vertaald en heeft voor mij geen meerwaarde.
Ook moest ik af en toe doorzetten om het boek verder te lezen. Ik mis het plot en ook de humor.

Het wordt per hoofdstuk door 1 van de personages verteld. Wat ik wel origineel vind is dat boven elk hoofdstuk een plaats of streek staat zodat je de reis helemaal kunt volgen.

Al met al een beetje teleurstellend. Ik geef het boek 2 sterren