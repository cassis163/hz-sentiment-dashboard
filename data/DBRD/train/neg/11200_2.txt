Wat een enorme teleurstelling is dit boek. Het gebrek aan logica, de enorme hoeveelheid personages, de verhaallijntjes die dodelijk saai zijn en die uiteindelijk niet relevant zijn voor het plot (waarom vertelt de auteur ze dan? wil ze haar kennis etaleren?), de vampieren die van redelijk gevaarlijke wezens veranderen in schoothondjes van Diana (flauw), en natuurlijk is Diana na ontdekking van haar krachten de sterkste heks op aarde, werkelijk, het éne cliché na het andere cliché komt voorbij.
En in een wereld vol schepsels, die elkaar dankzij het convenant al eeuwen nauwgezet in de gaten houden, is het gewoonweg niet geloofwaardig dat de antagonist een aantal essentiële gebeurtenissen is ontgaan.
Net zoals het de rest van de schepsels is ontgaan.
En de redacteur van dit boek. Hoewel de laatste misschien verzoop in de hoeveelheid niet relevante details en personages waarmee Harkness op de proppen komt in het verhaal.
Een teleurstellend eind van een trilogie die in eerste instantie vernieuwend leek te zijn.