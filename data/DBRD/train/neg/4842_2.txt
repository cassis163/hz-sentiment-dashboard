In dit boek draait het om het gezin Oliphant. Dit gezin bestaat uit moeder Ruth, zij is sheriff en rechter in Schotland. Haar man Bernie is van Amerikaanse afkomst. Hun twee dochters heten Su-Jin en Leah. Su-Jin is geadopteerd en komt uit Zuid-Korea. Leah is wel een biologische dochter van Ruth en Bernie.
Su-Jin en Leah zijn elkaars tegenpolen. Su-Jin is rustig, bedachtzaam en intelligent. Leah is een recalcitrant meisje. Moeder Ruth hoopt dat de verstandhouding tussen beide meisjes zal verbeteren als ze samen op vakantie gaan. Er gaan ook twee vriendinnen van Leah mee.
Helaas pakt deze vakantie anders uit dan Ruth had gehoopt. Er wordt een filmpje op internet geplaatst van Su-Jin. Zij verricht seksuele handelingen met in totaal twaalf jongens/mannen. Het filmpje trekt miljoenen kijkers.
Ruth maakt er haar missie van degene te vinden die het filmpje op internet heeft geplaatst. Zij wil dat hij of zij hiervoor gestraft gaat worden. Zal zij er in slagen haar misse te volbrengen?. Hoe gaat het nu verder met Su-Jin, wat zijn de gevolgen van dit filmpje voor haar? Drijft dit filmpje het gezin uit elkaar of vinden zij juist steun bij elkaar?
Het onderwerp is actueel. Het gebeurt regelmatig dat mensen worden gedrogeerd zonder hun medeweten. Helen FitzGerald heeft in haar boek goed weergegeven wat er dan kan gebeuren. De verhaallijnen lopen wel erg door elkaar heen. Soms was ik het spoor even bijster. Een thriller zou ik het niet willen noemen, daar was het niet spannend genoeg voor.
Al met al een boek wat minder spannend is dan je zou verwachten.