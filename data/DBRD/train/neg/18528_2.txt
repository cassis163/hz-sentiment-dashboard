Een moeilijk boek om te lezen, als je gedachten maar even afdwalen ben je het verhaal alweer kwijt. Er komen ongelofelijk veel personages en afkortingen in voor. Achterin staat dan wel een verklarende woordenlijst, maar je bladerd niet iedere keer naar achteren om te lezen wat het ook al weer betekend. Het was wel een interessant boek, het geeft je toch een kijkje in de wereld van de drugsmagnaten.
Het verhaal begint met de dood van de kleinzoon van 1 van de personeelsleden van de Amerikaanse president. Het blijkt dat hij is overleden aan de gevolgen van drugsgebruik. De maat is hiermee vol en de president besluit om de handel in cocaine helemaal uit te roeien. Om die opdracht uit te voeren wordt Paul Devereaux aangesteld, hij is oud-hoofd van de afdeling contraspionage van de CIA. Hij krijgt een budget van 2 miljard dollar en de beschikking over het complete Amerikaanse militaire arsenaal. Hij gaat het samen met zijn vroegere tegenstander Cal Dexter opnemen tegen de Colombiaanse drugskartels, waar Don Diego Esteban de leider is. Het plan wat Paul gemaakt heeft lijkt simpel, maar is erg gevaarlijk. Alle cocaine wat Colombia verlaat, moet vernietigd worden zonder dat de Don het in de gaten heeft. Als het lukt is het, het grootste wapenfeit uit de Amerikaanse geschiedenis. Als het niet lukt zal er een drugsoorlog ontstaan die Amerika compleet zal verwoesten.