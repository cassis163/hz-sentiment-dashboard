Het tie wrap mysterie, een eerste deel uit een "thriller"-serie... Harry Smith, advocaat op het platteland, ontmoet een maffia-baas. Smith krijgt van die man een koffertje geld in zijn handen geduwd. De brave man zijn wereld zal voortaan nooit meer dezelfde zijn! Een aantal tie wrap moorden volgt, met Smith als hoofdverdachte.
Dit boek van Fons Burger is volgens mijn persoonlijke mening niet echt een thriller, maar ook geen roman. Ik mis, buiten het zwak thriller-niveau, vooral diepgang in het verhaal en had graag wat meer typering van de belangrijkste personages gezien.
De plot wordt dan "snel-snel" op het einde op je bord gegooid; smakelijk eten! Ik ben echter op mijn honger blijven zitten.... Het boek was voor mij een leuk no-nonsense tussendoortje. Ik zal meer dan waarschijnlijk deel 2 van SMITH! aan me voorbij laten gaan.