Een rechercheur wordt na een zwaar incident als straf overgeplaatst naar een zwaar criminele stad in de VS. Het is er koud en de duiven vallen dood uit de lucht. Het beeld dat je van deze stad krijgt, is niet erg vrolijk.

Rechercheur Bettinger ondergaat zijn straf lijdzaam en pakt zijn nieuwe uitdaging met beide handen aan. Zijn gezin probeert hij zo ver mogelijk van deze ellendige stad weg te houden, ze zoeken een huis op een uur afstand van zijn nieuwe werklocatie.

Zijn nieuwe collega’s zijn behoorlijk gehard en sommige ook wat corrupt. Maar Bettinger slaagt er uiteindelijk redelijk in om op een goede manier samen te werken.

Tijdens een het onderzoek van een ‘cold case’ worden er politieagenten vermoord. Dit gaat in hoog tempo. Ook het leven van Bettinger en zijn gezin komen in gevaar.

Het boek leest als een film. Je kunt je heel goed een voorstelling maken van de situaties.
De hoofdstukken zijn net scenes. Later las ik dat er ook inderdaad een verfilming komt, dus dat klopt wel.

Zelf heb ik me door het boek moeten worstelen. Ik vond het taalgebruik zeer grof en op sommige momenten heb ik me daaraan geërgerd.

Ook qua spanning vond ik het tegenvallen. Al vrij snel heb je in de gaten welke kant het verhaal op gaat. Veel verrassingen zijn er niet meer aan het eind.

Voor mij krijgt dit boek 2 sterren.