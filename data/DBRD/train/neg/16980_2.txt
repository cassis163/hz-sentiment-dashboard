Met dank aan Uitgeverij De Bezige Bij voor het recensie-exemplaar.

Over Shonda Rhimes en Een jaar lang ja:

Durf meer, doe meer, leef meer

Shonda Rhimes (1970) is de machtigste vrouw in Hollywood. Haar bejubelde series Grey’s Anatomy, Scandal en How to Get Away with Murder worden wereldwijd door miljoenen mensen bekeken. Maar verrassend genoeg is Shonda zeer introvert en heeft ze vaak last van paniekaanvallen.

Ondanks al haar succes is ze extreem angstig als ze een interview of een speech moet houden. Het allerliefst blijft ze thuis, bij haar kinderen. Ze moet van zichzelf een jaar lang JA zeggen tegen alles wat haar angstig maakt.

Een jaar lang JA is een intiem, eerlijk en grappig verslag van een verrassend jaar waarin Shonda Rhimes eindelijk vol van het leven durft te genieten, en ze inspireert de lezer om dat ook te doen.


Mening:
Ik lees vooral thrillers dus toen ik Een jaar lang ja voorbij zag komen leek me dit een meer dan welkome afwisseling.
En was het dat ook? Jajajaja en nee.

Shonda Rhimes geeft je op een ludieke, directe en komische manier een kijkje in haar leven. De meesten van ons kennen denk ik haar serie’s wel en dit komt ook regelmatig als item terug in het boek.
De schrijfstijl is zeer gemakkelijk en eenvoudig en ze spreekt je toe als lezer, wat af en toe echt ook op de lachspieren werkt. Shonda Rhimes blijkt vrij introvert te zijn en door een gesprek met haar zus komt ze tot de conclusie dat het roer omgegooid dient te worden.

In plaats van alles te vermijden gaat ze een jaar lang ja zeggen op dingen die ze voordien vermeed. Denk dan bijvoorbeeld aan speeches, interviews op TV. Dit levert meestal leuke gebeurtenissen en overpeinzingen op in de werk- en privésfeer.

En toch ga ik daar vervolgens met dit verhaal een beetje de mist in. Er is erg veel herhaling in het gebeuren en regelmatig denk ik, ik snap waar je heen wil maar get tot the point.
Ja, het is amusant maar er is teveel omweg en het leidt tot te weinig om mijn aandacht vast te kunnen houden.

Een jaar lang ja is een grappig gebracht en persoonlijk verhaal van deze beroemdheid en er zit zeker ook een positieve boodschap in het geheel.
Voor mij was het helaas niet interessant of prikkelend genoeg en heb ik er net onvoldoende leesplezier aan beleefd.

Ben je fan van Shonda Rhimes? Dan zou ik zeggen pak het op. Het is een Shonda Rhimes Show en wie weet voor jou juist prima vermaak dan!

Twee en halve sterren.

Karin Meinen.