Ik had goede hoop dat dit een leuk onderhoudend boek zou zijn. Maar helaas is niets minder waar. De namen van ontwerpers vullen bladzijde na bladzijde. Evenals de beschrijvingen van de verschillende kledingstukken. Kleur, lengte, stofkeuze... je kunt het zo gek niet bedenken of er wordt op papier aandacht aan besteed.
En de onwerkelijkheid van de situatie.. een assistente van de assistente van een omhoog gevallen mens Miranda.
Pakjes openmaken voor haar, cadeautjes, voornamelijk drank, namens Miranda versturen. Geld schijnt geen rol te spelen. En zowel Amelie als Andrea worden bezig gehouden met onnutte dingen. Miranda legt niets uit, dus Amelie en Andrea doen maar wat. En dat blijkt niet altijd goed af te lopen.
Nee, het is echt geen boek voor mij. Jammer....