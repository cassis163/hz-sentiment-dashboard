Meer dan de helft van dit boek bestaat uit verslagen van vechtpartijen, waarbij met honkbalknuppels mensen werden doodgeslagen en iedereen rondliep met vuurwapens. Quincy en Rainie zouden hoofdpersoon in deze serie moeten zijn, maar Rainie kwam in het hele boek niet voor en Quincy maar heel weinig. Zijn grootste wapenfeit was, dat hij zich aan het einde van het verhaal nog even liet neerschieten. Veel bijdragen aan de oplossing van het raadsel leverde hij niet.
Het verhaal: Een jong meisje trouwt met een zeer begeerlijke vrijgezel. Hij blijkt echter een monster te zijn. Hij mishandelt haar en vermoordt vrouwen. Als ze eindelijk de kans krijgt geeft ze hem aan bij de politie en weet ze te vluchten. Hij wordt in een extra beveiligde gevangenis geplaatst. Ook daaruit weet hij te ontsnappen. Hij is een meester in vermommingen en niemand heeft hem ooit door. Ook afluisterapparatuur kan hij overal aanbrengen, zonder dat iemand dat in de gaten heeft. Theresa, de jonge echtgenote en moeder van Sam, zoekt hulp bij een man, die als vechtmachine bekend staat. Hij moet har leren, hoe ze haar ex-man moet bevechten.
Wat een vreselijk boek.