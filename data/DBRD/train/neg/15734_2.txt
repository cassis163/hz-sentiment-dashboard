Ik heb het boek zeker niet in één klap uitgelezen. Doe dat overigens zelden. Bijvoorbeeld: Mankell en sommige brievenboeken van Reve.
Het boek heeft ondanks titel en bijschrift gelukkig niets van doen met de oppervlakkige en overgehypte Da Vinci Code etc. van Dan Brown.
De orde beschrijft veeleer uiterst actuele zaken. (Iemand, die echt geïnteresseerd is in de Middeleeuwen leze liever Vergeef ons onze schulden van Sadou.)

Nu het boek: het is zonder meer vlot geschreven met een redelijk aardige opbouw. Echter, naarmate je verder leest wordt de lezer (ik in ieder geval) meer en meer geirriteerd door het goedkope, zogenaamd moderne, taalgebruik en de af en toe "bouquetreeks-achtige" beschrijvingen. Voorbeeldje: "De lucht was een ---mozaiek van kleuren waarin blauw-- marktleider was". Hoe verzin je het. De humor ("en of zijn retreiver de koningspoedel van de linkerbuurvrouw dekt") is voor mij ook moeilijk te bevatten. Kortom: taallessen nemen en blijven proberen.