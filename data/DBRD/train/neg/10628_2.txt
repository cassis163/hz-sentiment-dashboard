'Anna' van de Italiaanse Niccolo Ammaniti is niet bepaald een hoogvlieger. Het boek laat zich in twee zinnen samenvatten, al de rest draagt nauwelijks bij tot het geheel en is zelfs warrig en overbodig te noemen. Het verhaal speelt zich af in 2020 in Sicilië, waar door een virus alle volwassenen gestorven zijn (uitgangsgegeven identiek dus aan 'Gone' van Michael Grant). Na vier jaar met ups en vooral veel downs besluiten Anna, haar broertje en hun hond naar Italië te vluchten, in de hoop dat het normale leven daar wel nog bestaat.

De schrijfstijl past bij momenten echt niet bij een YA, en jammer genoeg komen de personages niet of nauwelijks tot leven. Een heel magere verhaallijn, een slecht uitgewerkt idee eigenlijk, en een totaal onbevredigend einde.