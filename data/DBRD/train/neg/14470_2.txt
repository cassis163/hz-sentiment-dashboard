Zijn vader was fotograaf bij de uitgeverij van het ministerie voor de Aardolie- en aardgasindustrie. Tenminste, dat is Genrich Genrichovitsj Miller zijn hele leven ingefluisterd. Maar zijn vader werkte niet bij het ministerie, hij werkte voor de geheime dienst. Genrich Rudolfovitsj Miller haalde belangrijke politieke leiders op ouderwetse manier uit een foto. Hij stond bekend als de beste retoucheur. En daar streeft zijn zoon Genrich ook naar. Uitblinken in het vak wat hij van zijn vader heeft geleerd.
Genrich staat niet alleen bekend om zijn extraverte fotografie van naaktmodellen (waar hij geregeld de lakens mee deelt), maar ook om zijn retoucheertalent. Het feit dat zijn vader hem afraadt om daar mee door te gaan legt hij naast zich neer. Genrich neemt een eenvoudige retoucheeropdracht aan van een restauranteigenaar. Maar wanneer hij de bewerkte foto terugbrengt naar het restaurant, blijkt iedereen vermoord. Een waar bloedbad wordt door hem aangetroffen. De Russische politie betrapt Genrich midden in dit bloedbad en hij wordt aangehouden als getuige. Na een nacht in de cel doorgebracht te hebben, dringt het tot hem door: alle mensen die hij heeft verwijderd van fotoâ€™s, zijn op mysterieuze wijze verdwenen.
Zijn vader blijkt meer te weten over dit mysterie. Helaas zal Genrich deze informatie nooit van hem te horen krijgen, want samen worden ze die avond door een vrachtwagen geschept. Hierbij komt zijn vader te overlijden. Genrich gelooft niet dat dit een ongeluk was en gaat op onderzoek uit. Steeds meer mensen worden van hun leven beroofd, en zelfs zijn eigen studio dringen ze binnen. Genrich wordt overrompeld door tegenslagen, het restaurant, de dood van zijn vader en de mislukte inbraak. Aanwijzingen tonen aan dat er meer achter zit. Langzaam komt hij erachter wie deze moorden beraamd en waarom.
De Russische schrijver Dmitiri Stachov (1954) is auteur van een aantal romans. De retoucheur is zijn eerste boek dat op de Nederlandse markt verschijnt. Dmitri Stachov is niet alleen auteur van boeken, ook is hij hoofdredacteur van een politiek tijdschrift. Zijn politieke kennis komt duidelijk tot uitdrukking in De retoucheur. Russische politieke grootheden spelen een cruciale rol bij het retoucheren van Genrichâ€™s fotoâ€™s.
De hoofdpersoon die Dmitri Stachov in het boek neerzet is de alwetende verteller, Genrich. Hij blikt terug in de tijd. Je volgt zijn denkwijze en komt alles te weten over zijn manier van leven. Hij vertelt met veel detail over zijn familie, zijn bewogen liefdesleven, de KGB en de politieke toestand in Rusland.
Een belangrijke rol in het boek is weggelegd voor Tatjana. Deze vrouw, van dezelfde leeftijd als Genrich, woonde bij zijn vader in en zorgde voor hem. De overeenkomsten met zijn oude schoolgenootje Lisa, die hij per ongeluk bij een grote ruzie neerstak, zijn groot. Genrich neemt Tatjana, na de dood van zijn vader, bij hem in huis. Dmitri Stachov zet haar als achtergrondpersoon neer die steeds verder op de voorgrond treedt.
De Retoucheur is een thriller die je meeneemt naar een Rusland vol verraad, overmacht, liefde en geheimen. Persoonlijk vond ik de verhaallijn niet snel genoeg vorderen. De spanning was niet om te snijden en het geheimzinnige dat door het hele boek heen speelt, zorgde bij mij voor het nodige ongeduld. Daarnaast is het boek, mede door de vele, niet altijd gelukkig gebruikte flahbacks, traag en soms tamelijk verwarrend. Datzelfde geldt voor de ontknoping. Sfeervol is het allemaal wel, maar dat houdt het boek als geheel net niet overeind.