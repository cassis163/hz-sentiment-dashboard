Rhoda, een Zuid-Afrikaanse twintiger met een verminkt gezicht en nog zo wat problemen, neemt haar oppaskind mee naar een winkelcentrum om drugs te scoren. In de boekhandel raakt ze hem kwijt. Wanhopig sleurt ze Dan, de nerdy medewerker van de winkel, mee op een zoektocht door het labyrint. Dwalend achter de coulissen van de Plaza komen ze in een op het eerste gezicht aantrekkelijke, parallelle werkelijkheid terecht waar de klant meer dan koning is, maar al gauw weten ze niet meer of ze nu moeten maken dat ze wegkomen of blijven..
Dit is wat achter op de cover staat.
Wat kon ik verwachten, ik was wel nieuwsgierig geworden.
Maar dit boek is niet voor iedereen weggelegd, dat is iets wat ik zeker weet.
In het eerste gedeelte van het boek had ik steeds meer moeite om mijn aandacht en concentratie erbij te houden. Er gebeurde teveel, voor mij onwerkelijke dingen. Wat ik eigenlijk nooit heb, had ik ineens. Ik moest me er steeds meer toe zetten om het boek te pakken. Maar ik bleef volhouden en gelukkig maar. Halverwege hebben de auteurs mijn interesse en nieuwsgierigheid weten te wekken waardoor ik wilde weten in wat voor situaties Rhodi en DaniÃ«l terecht kwamen.

Uniek is het boek wel in die zin dat ik nog nooit een boek heb gelezen met een dergelijk onderwerp op een zo'n bijzondere locatie met verschillende vreemde ontwikkelingen.
Maar als je aan mij vraagt is dit een echte thriller dan zeg ik nee. Dit verhaal valt niet in het genre thrillers.