De waanzin van oorlog. Yossarian is piloot tijdens wereldoorlog II en is op een klein Italiaans eilandje Pianosa gestationeerd. Zijn medepiloten en 'kameraden' in de oorlog zijn net als hij afhankelijk van de nukken en grillen van oversten. Iedereen in de hiÃ«rarchie wil zijn zeg hebben wat tot belachelijke en waanzinnige regels en voorstellen leidt.
Er zijn geen winnaars in een oorlog, alleen maar verliezers en de piloten zijn zeker verliezers. Iedere keer riskeren ze hun leven, ze worden er letterlijk waanzinnig van.
Het absurde van dit boek afgewisseld met serieuze stukken maken dat ik niet goed weet wat ik van dit boek moet vinden. Het is vreemd, dat is het minste wat ik kan zeggen, niet alledaags.

Ik heb het boek gelezen voor de reading challenge rubriek 'Een van de meest gekochte, maar minst gelezen boeken'.