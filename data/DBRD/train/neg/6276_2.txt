De lege kamer maakt voor mij de belofte van de vier sterren van de Crimezone recensie niet waar. Wat een spannend verhaal beloofde te worden door de keuze van onderwerp, gerechtelijke dwalingen, wiegendood, medisch tuchtcollege en moord, verdwaalde hopeloos in zwakke karakters en een rommelig verhaal dat na 300 bladzijde nog geen greintje spanning bracht. De vrouwelijke hoofdpersoon is een zeurend onzeker smachtend vrouwtje, wat totaal niet meer in het moderne beeld past. De heren van de recherche doen niet anders dan vloeken en schelden op hun baas en omgekeerd
( uitgekauwd ) Kortom zeer zwak en heel teleurstellend na Sophies vorige boeken. Als het idee niet interessant was geweest was het maar een ster geworden. Heel jammer.