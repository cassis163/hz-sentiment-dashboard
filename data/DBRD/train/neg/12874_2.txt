Aardig avonturenboek met weinig diepgang

In 2001 verscheen het origineel al op de markt en tot dit moment, is er in 10 jaar tijd niets nieuws van Glynn in Nederland verschenen. Het boek Roofbouw uit 2011 is de editie die naar aanleiding van de film Limitless is uitgegeven. Niets nieuws, als je tenminste de cover niet meerekent. Hierop wordt de film aangeprezen met Bradley Cooper en Robert de Niro.

Het verhaal ontwikkelt zich niet als een echte thriller. Eddie Spinola komt via zijn ex zwager Vernon Gant, in het bezit van de drug MDT-48. Degene die ze inneemt ondergaat geestelijk een intelligentieboost die zijn weerga niet kent.
Dat lijkt allemaal positief maar het negatieve aspect is dat je niet meer zonder kunt.
Vernon wordt dood gevonden en Eddie eigent zich de pillen toe. Hij stijgt op de maatschappelijke ladder in korte tijd naar iemand waar anderen respect voor krijgen en graag raad van hem willen hebben.
Maar Eddie begint meer nadeel dan voordeel van zijn pillen te krijgen en gaat op zoek naar de oorsprong van de drug. Nier meer zo zeker van zijn leven probeert hij een oplossing te vinden.

Inderdaad geen thriller maar een verhaal waar je wel een aantal uurtjes plezier aan kunt beleven. Weinig diepgang dus een boek dat mee kan in de vakantiekoffer.