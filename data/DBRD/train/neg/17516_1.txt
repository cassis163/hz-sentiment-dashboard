In 2003 schreef Michael Robotham het geweldige debuut De verdenking. Minimaal 4 sterren waard. Onder druk van de uitgeverij heeft de schrijver nu Het verlies uitgepoept. Deze had meteen doorgespoeld moeten worden. Maar helaas. De marketingmachine werkt weer op volle toeren. Dit boek wordt onterecht de hemel in geprezen en de schrijver wordt gepresenteerd als de meester van de psycholische thriller. Wat een banale verkooppraatjes.
Het verlies is geschreven vanuit een ander ik-figuur en de hoofdrolspeler uit De verdenking wordt er met de haren bijgesleept. Het geheel doet geforceerd aan. De aanloop naar de ongeloofwaardige plot is langdradig. En ook de schrijfstijl is gevoelloos en ontbeert de juiste dosis humor. Kortom: een vervelend boek.