Dit hele boek gaat over Leah Burke die gevoelens heeft voor iemand. Het is zwaar gecompliceerd. Dat is de rode draad. Ondertussen zien we onze favoriete personages doorgroeien vanaf waar ze gebleven zijn in Simon vs. Ze strugglen met universiteiten, met het einde van hun high school periode en met de onderlinge verhoudingen in de groep.

Leah Burke vond ik echt onuitstaanbaar. Ik vond haar egoïstisch, gesloten, dom en echt asociaal. Het helpt ook niet dat ze ontzettend veel vloekt in het boek. Dan kun je denken, dat hoort toch bij haar personage? Dat kan best kloppen, maar iemand moet haar even haar mond laten spoelen met zeep. Of er op zijn minst iets van zeggen. Ze zeurt zoooo veel, over vanalles. Behalve over Taylor en Simon. Die vindt ze leuk denk ik. En Abby, mijn god. Ze vindt Abby leuk. Maar dat is ingewikkeld.

Ik kon me dus totaal niet invoelen in Leah en daardoor is het hele boek een beetje een ramp geweest voor mij. Ze scheld, is ontzettend negatief en maakt van een mug een olifant. Ze behandeld haar moeder als stront en is alleen maar met zichzelf bezig. Het is zooo irritant. Natuurlijk heft ook Leah haar leuke kanten. Ze heeft humor en ze staat voor haar vrienden klaar. Nee maar serieus, als je aan Simon komt, kom je aan Leah.

Dat laatste is hoe ik me Leah voorstelde, met humor en een ijzersterke persoonlijkheid waar je niet mee moet fucken maar waar wel een laag pure goedheid achter zit. De Leah in dit boek strookt niet helemaal met het beeld dat ik had van Leah.

Gelukkig waren aan de zijlijn nog Bram en Simon, de theaterclub, het uitzoeken van scholen en de drama die dat veroorzaakt.

Het is alsof Becky met dit boek een soort fanfictie schrijft over Leah Burke zonder dat het over Simon gaat? Ik weet niet goed hoe ik het moet omschrijven. Het is namelijk leuk om alle karakters te zien maar mijn god die Leah…

Dit boek is voor fans van Simon vs. The Homo Sapiens Agenda. Laat je niet afschrikken door mijn slechte ervaring, er zijn namelijk genoeg mensen die een andere mening hebben en hebben genoten van dit boek! Ik ben er gewoon niet zo een.