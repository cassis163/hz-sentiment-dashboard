Het idee voor het verhaal is goed en beloofd veel mysterie en spanning. Helaas lijkt het verhaal niet goed uit de verf gekomen en het is heel moeilijk om aan te geven waar dit precies aan ligt.

Het verhaal bleef ongeloofwaardig, je werd niet voldoende meegezogen om in de entiteiten uit een andere wereld of het Osisme te geloven (al was het maar tijdelijk). Hoewel ik fan ben van een snel verhaal, hadden sommige elementen meer of beter uitgewerkt moeten worden. Dit zodat ik me vooral van de "andere" wereld/dementie en zijn bewoners een goed beeld had kunnen vormen en me naar de wereld van het verhaal had kunnen laten transporteren. Het was eerlijk gezegd al best ingewikkeld om een band op te bouwen met de hoofdpersonages.

Misschien waren ook de toon en taalgebruik niet passend om dit verhaal tot leven te brengen. Iets klopte gewoon niet helemaal en dat bleef helaas het hele boek zo. Ik vind dit wel jammer want de strijd tussen goed en kwaad die wordt aangestuurd door entiteiten uit een andere dimensie waarvoor onwetende leden van een schrijversclub als pionnen worden ingezet .... klinkt wat mij betreft nog steeds als het perfecte plot.