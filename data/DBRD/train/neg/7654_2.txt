Het boek start met een stamboom en een prachtige kaart van de stad Lübeck, dat is wel een handige toevoeging die ik vooral tijdens het eerste deel van het boek verschillende malen heb bekeken.
Een stad, het meisje en de duivel is het verhaal van Lucie en Christoph, hun dochter Freya, en hun kleindochter Jesse.
Je volgt het leven van de generaties waarin de vrouwen een belangrijke rol spelen.
Het verhaal speelt zich grotendeels af in de stad Lübeck. Je komt als lezer meer te weten over de ontstaansgeschiedenis van de stad. De rivier de Trave speelt een grote rol in het verhaal

“Een geslacht dat uit de Trave is geboren is gedoemd er te eindigen. “

De Kutscke maakt gebruik van beeldend en poëtisch taalgebruik maar ik had het gevoel dat ze soms van geen ophouden wist.
Het verhaal bevat een wirwar van genres in één boek; familie epos, magie,roman, historisch, oorlog en verzet,…
Ook lopen de verschillende verhaallijnen door elkaar, telkens wanneer ik als lezer voeling kreeg met het personage werd er opnieuw een sprong in de tijd genomen. Het plot van het verhaal was voor mij niet bevredigend ik bleef achter met zeer veel vragen.