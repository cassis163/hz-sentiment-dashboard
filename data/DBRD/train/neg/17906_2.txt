Doggerland van Maria Adolfsson is dé nieuwe Scandinavische thrillersensatie van dit jaar. Inspecteur Karen Hornby moet alles op alles zetten om de geheimen van het eiland Doggerland te ontrafelen.
Het is de ochtend na Oistra, het oesterfestival op de Doggerlandeilanden. Inspecteur Karen Hornby wordt wakker met een verschrikkelijke kater – maar dat is nog de minste van haar problemen. Naast haar in bed ligt haar baas. Dan komt het bericht dat er een vrouw bruut is vermoord. Karen wordt op de zaak gezet, en daarna blijkt dat het slachtoffer de ex is van haar baas. Terwijl de situatie steeds gecompliceerder wordt, realiseert Karen zich dat de persoonlijke verhoudingen en de geschiedenis van het eiland het onderzoek nogal vertroebelen…

Mijn mening: Een verhaal waar ik moeilijk de aandacht bij kon houden. Het eiland waarop het zich afspeelt bestaat niet maar er wordt uitgebreid op in gegaan. Hierdoor en mede door de beschrijvingen van wat er zoal in de huizen stond, maar ook het veelvoudige eten en drinken, deed mij constant verdwalen in mijn hoofd waardoor ik regelmatig de draad kwijt was.
De personages zijn juist goed maar ook die verlies ik door al die beschrijvingen. Daarom leest dit meer als een roman dan een thriller. Mijn verwachting lag hierdoor veel hoger omdat ik gek ben op Scandinavische thrillers.