In de Verliezer kijkt de 27 jarige hoofdpersoon terug op zijn leven. Voor iemand van 27 heeft hij al behoorlijk wat meegemaakt. De hoofdpersoon heeft in dit boek geen naam, wat ik persoonlijk erg afstandelijk vind lezen.

In het boek komen diverse maatschappelijke thema’s aan bod, waar de schrijver je over wil laten nadenken. De hoofdpersoon heeft hier uiteraard ook een zeer aanwezige/aparte mening over.

In het boek lees je stukken over het leven van de hoofdpersoon en hoe hij hier op terugkijkt. Deze stukken zijn prettig om te lezen (niet alle onderwerpen), zoals ontmoetingen tijdens zijn reizen. Ook zijn er algemene stukken over geschiedenis, geloof, oorlog, die saai en langdradig zijn en naar mijn idee niet veel toevoegen aan het verhaal.

Doordat de hoofpersoon erg ver van mij af staat met zijn ideeën vond ik het boek niet prettig lezen en zou ik het ook niet snel aanraden aan anderen.