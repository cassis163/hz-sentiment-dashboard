Wie Gouda en omgeving kent, zal zeker plezier beleven aan het boek omdat het die streek tamelijk goed beschrijft, maar dan dus in het verleden, van kort nadat Erasmus is overleden. Veel locaties zijn nog te bezoeken. Ik ken Gouda redelijk goed, misschien dat de plaatsbeschrijvingen wat verwarrend zijn voor wie er nooit is geweest.

In navolging van de Da Vinci Code (en soortgelijke boeken) wordt er een raadsel ontrafelt waarbij Erasmus de rol van een Da Vinci krijgt: hij heeft een geheime boodschap achtergelaten die voor de kerk niet bepaald gunstig is en dus gevaarlijk. Het is boeiend om te lezen hoe een van Nederlands grootste denkers in het midden staat van levensgevaarlijke intriges en hoe 'normale Nederlanders' en de kerk daarmee omgaan: het boek bewijst dat je echt niet naar het buitenland moet voor een goede portie samenzweringslectuur.

Het is, voor wie nog niet heel bekend is met de klonen van De da Vinci Code, best een spannend boek. Er komen desondanks geen echt geweldadige sc√®nes in voor, geen harde actie en dergelijke. De historische feiten worden goed gedoseerd en vervlochten in het verhaal.
Het leest wat je noemt vlot, het is zeker geen literair hoogstandje. Aanrader voor de vakantie, Gouds kaasje bij de wijn en lezen maar.