Slaughter is voor mij nu echt "gevallen".

Wat een slecht boek is dit, bah. Als fan van het eerste uur kwam ik gedurende het lezen van meer boeken van haar tot de conclusie dat ik Slaughter-moe ben geworden. Zeer lange dialogen en ernstige gruweldaden werden gewoonweg "too much" voor mij.

Na een stop van 5 jaar toevallig dit boek te leen gekregen. Ik dacht: waarom ook niet. Welnu: ik ben nu klaar met Slaughter.

Ontzettend traag boek, veel te lange dialogen (soms wel 20 pagina's lang) en een periode van slechts een paar dagen wordt in ruim 400 pagina's beschreven. Gewoonweg doodsaai.

De spanning in het boek is dus ver te zoeken. Slaughter is verder te Amerikaans geworden. Diepgang in het boek mist en de geloofwaardigheid van de hoofdpersonen laat zeer te wensen over.

Wat mij betreft: niet aan beginnen.