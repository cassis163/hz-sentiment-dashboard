In het dorp Beek is men bang voor de Wylerheks Katharina uit de zeventiende eeuw.
Zij was toentertijd ter dood veroordeeld omdat nadat zij haar zoon moest opofferen hem tot leven zou hebben gewekt.
Katharina is een angstaanjagende verschijning met dichtgenaaide ogen en mond. men zegt dat als zij haar ogen zou openen of haar mond zou opendoen, het gehele dorp gedood zou worden.
Katharina duikt overal in het dorp op, ook in de huizen en men is aan haar gewend.
De wet in het dorp verbied om met buitenstaanders het over Katharina te hebben, het is een goed bewaard geheim.
Als de dorpelingen zich te lang buiten hun woonplaats bevinden worden ze zo depressief dat zij zelfmoord willen plegen.
Dus eenmaal in beek, altijd in Beek.
Dit geldt ook voor buitenstaanders die zich in beek vestigen.

HEX is een groep “ dorpsoudsten” die met camera’s controleert waar Katharina zich bevindt of er afwijkende dingen gebeuren en of men geen rare dingen doet of zegt. ook het internet wordt in de gaten gehouden

Maar dan besluit een groep jongens Katharina te filmen en viraal te gaan en daar gaat het mis.
Wat begint als plagerij wordt als snel treiteren en mishandelen met alle gevolgen van dien.
Timo een van die jongens probeert de boel nog te redden, maar gaat dat hem wel lukken?
Wat zijn de gevolgen van zijn handelen voor hem, zijn vrienden en zijn familie?
Is de wraak waar de dorpelingen zo bang voor zijn werkelijk zo gruwelijk?


Ik had veel moeite met het boek.
Het verhaal is origineel, dat is waar en het is goed bedacht, maar de manier van schrijven staat mij enorm tegen.
Het taalgebruik is populistisch te noemen en daar moet je van houden.
Men noemt dit boek angstaanjagend, ik kan mij daar helaas niet in vinden.
Als groot fantasy, thriller en spanning liefhebber heb ik heel wat rare en verknipte dingen gelezen.
Dit raakt het soms net, maar komt er toch niet.
Het blijft een verhaal, de emotie die ik erin zoek, het opgejaagde gevoel, de angst, kan ik helaas niet echt vinden.
Het begin was voor mij echt surrealistisch. Ik had geen idee waar het over ging, een middeleeuwse heks in een moderne setting.
Op het einde gaat het verhaal zo ver “over the top” en wordt er mijn inziens alleen geschreven om te shockeren, wat bij mij averechts werkt.
Het verhaal heeft zeker potentie, dit had zo goed kunnen zijn… Zo jammer.