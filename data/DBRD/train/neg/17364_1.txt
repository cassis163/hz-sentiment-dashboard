Ik had zeer hoge verwachtingen, nadat al mijn vrienden (ook degene die niet graag lezen) dit boek verslonden hadden. Ik heb er echter wel lang over gedaan. De verhaallijn, die vertelt wordt vanuit verschillende perspectieven verveelt soms. Ze is niet alleen saai, neen, ze is ook op sommige momenten moeilijk te begrijpen. Na het lezen van dit boek ben ik nog altijd geen stap dichter bij wat ik wou bereiken. Het was een negatieve leeservaring voor mij!

In het begin krijg je een introductie van veel te veel personages, waardoor het soms verwarrend is voor de lezer. Helemaal vooraan in het boek heb je gelukkig een spiekbriefje, waar je af en toe eens kan op gluren. Ik had echter soms nog steeds het gevoel dat ik niet wist over wie het juist ging. Zelfs op het einde moest ik vaak nog eens spieken...