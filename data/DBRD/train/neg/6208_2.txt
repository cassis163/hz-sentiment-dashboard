Een zeer spannend stuk op de achterflap van dit boek zorgde ervoor dat mijn verwachtingen vooraf hoog gespannen waren voor dit boek. Het begint ook direct goed. Een vrouw maakt in haar eentje een toch met een kajak. Het is nog vroeg op de dag en ze begeeft zich op een afgelegen gebeied. Plotseling wordt ze getroffen door een kogel die met uiterste precisie op haar afgevuurd is en precies tussen haar ogen haar hoofd binnendringt.

Helaas blijft het hierbij wat spanning betreft wat mij betreft. Het verhaal gaat verder over de sherrif die langzaam maar zeker een net uitlegt en langzaam het net probeert te sluiten. Een psychologisch verhaal waarbij steeds een klein stukje van de puzzel bekend gemaakt wordt. Uiteindelijk sluit het net zich maar rond wie? En wat heeft ervoor gezorgd dat deze persoon deze macabere actie heeft uitgevoerd?

Ik vond het een langdradig verhaal waar veel te veel namen en andere figuren in voorkomen. Hierdoor was ik al snel de 'draad kwijt'. Het leesplezier was daarom ook zeer matig. Heel veel spanning zat er ook niet meer in na het eerste stukje. De spanning neemt de laatste tien bladzijden nog wel even iets toe maar dat is echt veel te laat.

Al met al een matig verhaal, dat soms ingewikkeld in elkaar zit en door een t√© veel aan informatie ook het leesplezier belemmert. Daarom slechts 2 sterren wat mij betreft voor Troebel Water.

Plot: 2 sterren
Spanning: 2 sterren
Leesplezier: 2 sterren
Originaliteit: 3 sterren
Psychologie: 3 sterren