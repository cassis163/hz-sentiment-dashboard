Het boek start met twee vriendinnen, Dominique en Lilian, die na hun afstuderen worden getrakteerd op een vakantie op Aruba. De vader van Dominique heeft hier een huisje en ze mogen hier 4 weken lang vertoeven en genieten van alles wat Aruba te bieden heeft.

Je volgt eerst de spanning van de voorbereidingen en de eerste uren die de beide vriendinnen op het eiland doorbrengen. Pas wanneer Lilian vermist raakt slaat de stemming in het boek om. De politie wordt er bij gehaald maar Lilian laat het er niet zomaar bij zitten en onderneemt zelf ook het een en ander om achter de waarheid te komen, een waarheid die ze in haar wildste dromen nooit had kunnen bedenken.

Dit is het eerste boek onder het pseudoniem Suzanne Vermeer dat niet afkomstig is van Paul Goeken. Ik heb niet veel van de originele serie gelezen maar in vergelijking met wat ik wel gelezen heb denk ik dat deze schrijver heel dicht bij de oorspronkelijke schrijver komt.

Dit boek zou ik bijna een feel-good thriller willen noemen. Eerst krijg je het plezier en de voorbereidingen voor de vakantie en de eerste dagen van deze vakantie mee, waarbij het de beide dames aan niets ontbreekt. Pas na de vermissing van Lilian wordt het boek wat grimmiger. Ik denk dat dit een heerlijke zomer thriller is. Het leest heerlijk weg, ik had hem ook zomaar uit. Het is geen thriller die eruit springt maar meer een 13 in een dozijn boek. Prima voor een warme dag maar ik wil best wat meer na moeten denken.

Ik geef 2 sterren waar het eigenlijk 2,5 moet zijn. Matig dekt de lading niet maar behoorlijk goed is het ook niet. Goed had er ook nog tussen moeten staan.