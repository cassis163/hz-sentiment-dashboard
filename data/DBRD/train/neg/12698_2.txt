Dit korte verhaal wordt, heb ik begrepen, in één adem genoemd met de Heks van Duva, De slimme vos en Kleine Dolk (alle 3 Ravkaanse vertellingen) maar De coupeuse en de Koningin is zeker geen Ravkaanse vertelling. Het beschrijft een klein deel van het verhaal, namelijk het begin uit het boek, Schim en Schaduw van de Grisha Trilogie, en wel vanuit het oogpunt van Dzjenya. Als je Schim en Schaduw (nog) niet hebt gelezen, zou ik dat wel eerst doen want dit verhaal bevat spoilers.

Dzjenya is in de Grisha-trilogie een leuk en allesbehalve onbetekenend personage. Ik verwachtte in dit korte verhaal haar beter te leren kennen. Dat is niet gebeurd. Zij blijft als personage oppervlakkig en er is in haar karakter of handelwijze geen enkele aanwijzing te vinden van de complexe rol die zij in de trilogie speelt. Jammer. Echt jammer. Alhoewel ik de andere verhalen en trilogie een hoge notering heb gegeven, krijgt dit korte verhaal van mij slechts 2 sterren.