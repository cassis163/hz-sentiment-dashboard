Dwaalspoor van Pjotr Vreeswijk

De mannen droegen camouflagepakken en bivakmutsen.
De buitenste 2 hielden de kalasjnikovs demonstratief voor de borst en de middelste stond met zijn armen stijf over elkaar.  
Het boek begint met Ruben Clay waarvan zijn eerste woorden beginnen met: “Au. G*dverd*mme” Gelijk raak ik geïrriteerd en vraag me af of het hele boek zo in elkaar steekt. Omdat ik net ben begonnen, geef ik het verhaal het voordeel van de twijfel. Alleen lees ik voorlopig  niets meer over Ruben Clay.  
In hoofdstuk 2 komt komt luitenant Alex De Klerck in het verhaal. Alex is een 42 jarige tot Fransman genaturaliseerde Zuid-Afrikaan die momenteel verblijft in een Jungle trainingscentrum in CEFE Frans-Guyana.
Alex wordt terug geroepen naar Brussel omdat zijn baas, Mevrouw Sloand,  op sterven ligt. Als hij in de Europese hoofdstad gearriveerd is, lijkt het of alles veranderd is.   Als Alex in zijn favoriete café zit aan de Oudegenselaan komt Natalia, een geheimagent, binnen. Uit haar reactie begrijpt Alex dat ze onder druk wordt gezet. Natalia zegt dat ze niet meer met hem mag praten. Zijn oude werkgever keert zich tegen hem en hij wordt geconfronteerd met een brand met dodelijke afloop. Alex neemt noodgedwongen contact op met zijn enige bondgenoot: computerexpert en oude vriendin Suzanne Boyle.  
Tot blz. 50 leest het wel prettig omdat het korte hoofdstukken zijn. Alleen voelde ik nog geen spanning in het verhaal omdat het erg ongeloofwaardig over komt. Te pas en te onpas op de meest rare locaties zat de hoofdpersoon Alex aan de dampende koffie. Het verhaal is zo warrig en onsamenhangend geschreven dat het me steeds meer ging tegen staan.  
Bij bladzijde 100 wilde ik er de brui aan geven maar omdat ik het boek voor de lancering mocht lezen, vond ik het wel zo netjes om het uit te lezen.
Daarna komt Ruben Clay weer eens terug in het verhaal.  
In het verhaal komt Lynn Diaz voor die een aanslag meemaakt en achterna gezeten wordt door terroristen. Ze komt mij over als een stoere vrouw die haar mannetje wel staat. Zonder problemen schakelt ze de één na de ander uit die haar in de weg staat. Ook over Lynn lees ik verder voorlopig niets meer. Zo om de 14 hoofdstukken duikt ze op in het verhaal in een heel ander gedeelte van de wereld.  
Het heeft even geduurd voordat ik het boek uit had. Ondanks het voor een thriller door moet gaan, heb ik dit niet zo begrepen. Het boek is zo van de hak op de tak geschreven dat ik de draad van het verhaal kwijt was. Personen die in het verhaal langs komen en ook ineens verdwijnen om vervolgens veel later weer opduiken.  
Hier houdt het voor me op en ik kan geen positieve recensie over Dwaalspoor schrijven. Het is jammer en het is nooit eerder voor gekomen dat ik een boek maar 2* geef. Voor mij was het zeker een dwaalspoor en ik vind de titel ook helemaal van toepassing.  
Rotterdam, 30 oktober 2017 Annemarie van de Kuilen