'Jij bent nu van mij' is het tweede deel van een trilogie geschreven door Hans Koppel.
In tegenstelling tot deel 1 'ze komt nooit meer terug' zit dit verhaal zeer eenvoudig in elkaar.
Alles draait om het leven van Anna, een gelukkig getrouwde moeder die een slippertje maakt en hier de gevolgen van draagt.
Het ganse verhaal door wordt ze gestalkt door haar 'minnaar' Erik, die toch wel een aanal zeer rare karaktertrekjes heeft. De toch wel uitermate na√Øeve Anna komt hier pas zeer laat achter, terwijl er al een aantal onomkeerbare zaken zijn gebeurd.
Hans Koppel (Pseudoniem voor Petter Lidbeck) is van oorsprong een kinderauteur en dat merk je heel goed in dit tweede deel. Het taalgebruik en de verhaallijn zijn zeer eenvoudig.
Doordat er van bij het begin veel weggegeven wordt is het boek zeer voorspelbaar en dat maakt dat er zeer weinig spanning in het verhaal zit. Zeer jammer! Na een veelbelovend eerste deel, heeft 'je bent nu van mij' het eerste boek niet kunnen evenaren. Hopelijk wordt deel 3 opnieuw een knaller van formaat.
Je bent nu van mij is gewoon een lekker leeswegboek, al kan het bij sommige lezers wat frustraties oproepen omdat het verhaal te eenzijdig en langdradig is.
**