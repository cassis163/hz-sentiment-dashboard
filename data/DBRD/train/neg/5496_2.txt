Voordat ik 'De Graces' kocht oktober dit jaar, verheugde ik me er ontzettend op om het boek te lezen. De cover vond ik al supermooi om te zien, en de tekst op de achterkant van het boek maakte me nog nieuwsgieriger. Ik had er al meerdere recensies over gelezen, die eigenlijk allemaal wel positief waren. En achteraf ben ik het helemaal met die recensies eens!

Vanaf het moment dat ik het boek opensloeg, kwamen er meteen vragen in me op. Zijn de Graces echt heksen? Wat is er gebeurd dat er zoveel verhalen over ze rondgaan? Hoe komt River in contact met de familie Grace? De eerste hoofdstukken maakten me oprecht nieuwsgierig en ik verheugde me elke keer weer op wat er ging komen als ik het boek oppakte.

Maar toen ik ongeveer halfverwege het boek was, wachtte ik nog steeds op de spanning en de magie die nog moest komen. Op de momenten dat ik verwachtte dat het echt spannend kon worden en hoopte echt het verhaal in gesleurd te worden, vond ik dat het verhaal heel erg op de vlakte bleef en het in sommige scénes gewoonweg niet eens pakkend was. Daardoor kreeg ik steeds meer moeite om het boek door te komen, maar ik ben achteraf ontzettend blij dat ik toch heb doorgelezen!

Richting het einde van het boek valt alles ineens op zijn plek. Alle scénes zijn eigenlijk allemaal puzzelstukjes waarvan ze eerst niet in elkaar passen, maar dan komt er ineens iets boven water waardoor het in een klap allemaal heel erg logisch is. En opeens is daar ook de spanning! De laatste hoofdstukken wordt je ineens het verhaal ingesleurd, en ga je ook anders denken over alle gebeurtenissen en personages in het boek. Door alles wat er gebeurt, vraag je je ook al snel af of er misschien dan toch magie bestaat.

Ondanks dat ik af en toe moeite had met het door blijven lezen van het boek, zou ik 'De Graces' toch vast en zeker aanraden voor iedereen die het nog niet gelezen heeft. Door de plottwisten, en de manier waarop je langzaam beseft hoe de vork in de steel zit, wordt je onverwacht toch nog meegesleept in het verhaal. En het hele boek door proef je toch dat thriller - sfeertje, de mysterie en ergens ook wel de romantiek. Er komen steeds meer vragen en nieuwsgierigheid bij, vooral rondom het geheim van River en de verhalen van de familie Grace. Het boek past perfect in het genre Young Adult, maar ik weet zeker dat 'gewone Adults' ook heel erg van dit boek kunnen genieten!

Want wie weet, misschien bestaat er toch wel echt magie in onze wereld... Je gelooft er in ieder geval wel in nadat je dit boek gelezen hebt!