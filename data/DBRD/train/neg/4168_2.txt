Maartje beschrijft dillema's van twintigers en dertigers en hoe we deze kunnen aanpakken. Ik verwachtte een soort Flair-achtige chicklit met veel herkenning en hier en daar wat a-ha momenten met nieuwe inzichten tot gevolg.
Het boek heeft een hele leuke cover met een toptitel, die doet hopen dat we hierin eindelijk de antwoorden vinden waar wij vrouwen al zo lang naar op zoek zijn.
Ik bleef echter op mijn honger zitten.
De schrijfstijl kwam vaak 'erg'jong over. Ik had vaak het idee dat het boek meer geschikt zou zijn voor 18-19-20 jarigen, dus ik vond de leeftijd van de doelgroep op de achterflap niet echt correct.
Hier en daar was er wel wat herkenning, maar dit werd snel verstoord door de schrijfstijl.Mijn 18-jarige ik zou hier wellicht meer van genieten.
Soms leek het wel alsof Maartje t√© erg haar best deed om hip en eigentijds over te komen.
Ik had verwacht dat dit boek zou lezen als een trein, dat ik het niet zou kunnen wegleggen, maar dat was helaas niet zo. Ik had een luchtig boek met veel humor verwacht, maar ik vond het jammer genoeg een beetje nietszeggend
De hoofdstukken lenen zich niet om snel achter elkaar te lezen. Misschien ben ik hier als lezer wel in de fout gegaan. Iedere dag een hoofdstukje zorgt er misschien voor dat het boek anders binnenkomt.
Dus aan wie het boek toch wil doornemen : Lees het als een column, nu en dan een stukje en hopelijk kan je er dan toch van genieten!