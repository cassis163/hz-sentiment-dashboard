Waddell krijgt van mij nog net het voordeel van de twijfel, maar voor zijn volgende boek zal hij toch echt een andere richting moeten inslaan.
Ook nu weer moeten we geloven dat mensen moorden plegen vanwege gebeurtenissen in de 19e eeuw, alleen maar om de aanwezigheid van een genealoog te rechtvaardigen. Die vindt trouwens moeiteloos de voorouders van het slachtoffer in de archieven, terwijl de lijn een paar hoofdstukken eerder niet verder te traceren leek. Waarom het dan plotseling wel lukt, blijft onverklaard.
Alle personages zijn nu al sleets, in het tweede deel van iets wat op een serie dreigt te gaan lijken. Alleen het beoogde nieuwe slachtoffertje Gary maakt nog iets goed.