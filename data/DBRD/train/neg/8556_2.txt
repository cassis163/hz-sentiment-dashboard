Robert Littell behaalde in 1965 zijn bachelor en diende vervolgens vier jaar bij de Amerikaanse marine. Verder werd hij in 1964 journalist en was hij correspondent voor Newsweek in OostÂ–Europa.
Toen hij begin jaren '70 naar Frankrijk verhuisde, begon hij met schrijven. Hij debuteerde in 1973 met de spionageroman Het verraad van A.J. Lewinter. In dit zelfde jaar ontving hij voor dit boek de Dagger Award.
We maken kennis met A.J. Lewinter, een Amerikaanse wetenschapper die tijdens de Koude Oorlog overloopt naar de Sovjet-Unie.
Wanneer de Amerikanen hierachter komen, staan ze voor een nieuwe uitdaging. Hoeveel wist Lewinter en is er wel een mogelijkheid dat hij over gevoelige informatie beschikt? In principe had hij geen toegang tot deze informatie, maar al snel komen de Amerikanen tot de ontdekking dat Lewinter ze te slim af is geweest en wel degelijk over wat informatie beschikt.
Aan de andere kant van het verhaal staan de Sovjets. Ook zij hebben zo hun bedenkingen. Is Lewinter wel te vertrouwen? Klopt de informatie die hij heeft wel? Is het geen valstrik van de Amerikanen of is dit juist een prachtig toeval en moet de Sovjet-Unie Lewinter gebruiken om de Amerikanen te pakken?
Het boek bestaat uit zes duidelijk gestructureerde delen. Deze maken dat het verhaal vrij eenvoudig te volgen is.
Het eerste deel gaat over het feit dat Lewinter naar de Sovjet-Unie overloopt. We zien hoe hij dit aanpakt en in welke mate de Amerikanen dit serieus nemen en hoe de Sovjets twijfelen over de informatie van Lewinter.
In het tweede deel krijg je uitgebreid te lezen hoe de Amerikanen op de overloop reageren. Er worden gesprekken gevoerd tussen agenten en bekenden van Lewinter en zo krijgen we ook te zien en te horen wie hij is.
Bij het derde deel wordt er een blik geworpen op de reactie van de Sovjet-Unie en de daar op volgende drie delen worden besteed aan hoe Lewinter aan zijn informatie is gekomen.
Gaan de Sovjets hem serieus nemen of sturen ze hem gewoon weer keihard terug naar de VS?
Littell weet gedetailleerd te beschrijven hoe de Amerikanen en Sovjets te werk gaan.
Het onderwerp is niet alledaags. Voor mij was het daarom soms lastig om goed mijn aandacht erbij te houden. Het boek is niet eenvoudig geschreven en het is ook zeker geen luchtig verhaal voor even tussendoor.
Het verhaal heeft ook geen spannende plotwendingen. Jammer, want hier had ik wel op gehoopt.