Toen ik de covertekst van dit boek las, dacht ik meteen "wow, dit is helemaal iets naar mijn smaak!"
Ik was dan ook erg blij dat ik nog mee mocht doen met het prereaden,georganiseerd door not just any book.
Eenmaal het boek binnen was, ben ik er meteen in gestart.
Ik had het prequel-boekje al gelezen (wat ik heel goed vond), dus de verwachtingen waren hoog gespannen. Misschien te hoog...
Zo inpakkend als het prequelboek was, zo matig vond ik dit echte verhaal.
Het hele boek speelt zich af rondom een aantal vaste figuren, met slechts af en toe een korte story of achtergrondinformatie over een extra personage (waarvan je nadien dan niets of weinig meer verneemt)
Qua bijhouden wie wie is, was dat kleine aantal personages wel handig.
Ik had echter de pech dat 1 van de hoofdfiguren me totaal niet lag. Elke keer wanneer het verhaal terug bij dat personage kwam stak er wrevel de kop op.
Helaas vond ik dus weinig aansluiting bij het boek en het thema, waarvan ik veel had verwacht, vond ik niet genoeg uitgewerkt.
Een echt spannend boek vond ik het al evenmin.
Nu zijn er nog boeken die bv het label thriller opgeplakt krijgen (zoals joyland van Stephen King) en die ondanks het feit dat ze eigenlijk niet onder dat genre vallen, toch overeind blijven.
Dat kan ik helaas niet van De Teruggekeerden zeggen.
Uiteindelijk werd het een heuse klus om door te blijven bijten om het boek uit te krijgen.
Zonde, maar het is niet anders.