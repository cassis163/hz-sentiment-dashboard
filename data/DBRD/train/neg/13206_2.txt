Het boek leest als een trein. Wie heeft de Noorse ambassadeur vermoord? Is Harry Hole naar Thailand gestuurd in de verwachting dat de zaak niet zal worden opgelost en dus in de doofpot kan worden gestopt? Maar als Harry dan besluit echt geen alcohol aan te raken, komt hij langzamerhand achter de ware toedracht - had je gedacht - en begrijpt hij dat hooggeplaatste Noorse politici de zaak zo snel mogelijk willen hebben afgehandeld zonder iemand te compromitteren.
Tot de ontknoping heb ik geboeid gelezen, maar die ontknoping was wel bijzonder ver gezocht. En hoe kan iemand die alle details tot in de puntjes, als een schaker vooruitziend, in scene heeft gezet, zo'n domme fout maken en een van de slachtoffers, dom, dom, dom, op een verkeerde manier hebben achtergelaten? Hoe? Lees het zelf, maar wees voorbereid op een onbegrijpelijke ontknoping, die de rest van het boek naar beneden haalt en een ster kost.