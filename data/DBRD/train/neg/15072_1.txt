maar in hier lijkt het wel een nieuw dieptepunt te bereiken.,Robin Cook is een auteur die inmiddels vele jaren geleden is doorgedrongen tot de absolute top binnen de wereld van het spannende boek. Bijna eigenhandig heeft hij het genre van medische thrillers op de landkaart gezet en met boeken als Vergiftigd, Ademnood en Besmet heeft hij mij persoonlijk zeer weten te boeien. De verfilmingen van zijn meest bekende boeken vond ik in de regel stukken minder, maar dat kan ook aan mij hebben gelegen. Ik lees in de regel liever het boek dan dat ik het verhaal  gelijktijdig met doorgaans veel andere mensen  op het witte doek moet aanschouwen. Maar iedere keer als ik denk dat ik Cook misschien wel tot één van mijn favoriete auteurs moet gaan rekenen, lees ik weer een boek van hem dat mij totaal niet kan boeien.

In Fataal verhuizen Angela en David Wilson naar het mooie Vermont, nadat ze het hectische leven in een grote stad niet meer kunnen verdragen. Ze krijgen een baan in het plaatselijke ziekenhuis, waar echter op onverklaarbare wijze allemaal patiënten beginnen te overlijden. Als hun dochtertje Nikki vanwege een ernstige aandoening aan haar luchtwegen wordt opgenomen, ontdekken ze een patroon en gaan ze samen op onderzoek uit. Daarmee komt hun leven, en dat van Nikki, echter in groot gevaar.

In een paar regels samengevat heeft het alle ingrediënten voor een geweldig verhaal, maar voor mij kwam het echter maar moeizaam op gang. Ik heb wel vaker melding gemaakt van de vrouwelijke truttigheid en de opvallende naïeve onderdanigheid van veel vrouwen in de boeken van Robin Cook, maar in Fataal lijkt het wel een nieuw dieptepunt te bereiken. Hoe kan een vrouw als Angela Wilson nou gespecialiseerd zijn in de pathologie en dus bewezen heeft over een aanzienlijk intellect te beschikken, zo ontzettend stom en afhankelijk zijn van haar grote, sterke man. Een ultiem soort onderdanigheid die zelfs in de hedendaagse, burkas dragende, vrouwonvriendelijke gemeenschap van veel landen uit het Midden Oosten als denigrerend zou worden beschouwd. Ik kan dat niet begrijpen en in een aantal boeken van Cook blijft mij dat dan ook mateloos irriteren. Daarnaast vond ik het plot van Fataal ook dusdanig mager, dat het in mijn ogen vrijwel leek te ontbreken. Geen boek derhalve waar ik veel plezier aan heb kunnen beleven, en dat is jammer waar het gaat om zon talentvolle auteur.