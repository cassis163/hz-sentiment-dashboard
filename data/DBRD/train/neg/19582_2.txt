De Maya profetie
auteur Steve Alten – Thriller
Uitgeverij Luitingh-Sijthof B.V. Amsterdam

‘De wereld vergaat over 15 dagen en ik ben nog steeds een kasplantje’

Niemand gelooft Michael Gabriël, de zoon van bekend archeoloog Julius Gabriël die al 11 jaar opgesloten zit in een psychologisch behandel centrum. Het is van groots belang dat zijn theorieën als waarheid worden aanschouwd, ze gaan immers over het einde van onze wereld op 4 ahau 3 kankin, 21 december 2012. Mick’s toestand veranderd wanneer hij Domenique Vanquez, zijn nieuwe psychologe ontmoet. Hij probeert haar te overtuigen dat zijn theorieën waarheid zijn en stilaan groeit hun relatie. Hun onmogelijke zoektocht begint bijna bij het begin, bij de vloedgolf die de dinosauriërs deed uitsterven. Maar ook de blanke, bebaarde geleerde, de Kukulcán , die zowel bij de Mayas als de Olmeken en zelfs in het oude Egypte voorkomt is een onopgelost raadsel. En wat hebben Stonehenge, Ankor Wat, de piramide van Gizeh en de piramide van Kukulcán geografisch met elkaar te maken ? De antwoorden zijn cruciaal voor de redding van de mensheid.Dominique is een van de vertellers van het boek. Het verhaal perspectief verspringt regelmatig tussen Dominique, de buitenaardse wezens, Ennis Chaney, de vicepresident die wetenschappelijke raadsels voorgeschoteld krijgt en het dagboek van Julius Gabriël, de bekende archeoloog die heel zijn leven gewijd heeft aan de zoektocht naar een oplossing voor het einde van de wereld en de vader van Mick.
Het is een interessant boek om te lezen na 2012 wanneer blijkt dat hier niets van aan is maar het is moeilijk. Er zijn vele wetenschappelijke termen, die wel verklaard worden maar een grondige aardrijkskundige, geschiedkundige en wetenschappelijke kennis is handig om het boek beter te begrijpen. (Nucleaire bommen die tot ontploffing worden gebracht op kalkstenen formaties in een woestijn in Australië. ) Uiteraard is dit niet noodzakelijk, alles wordt uitvoerig beschreven en uitgelegd waardoor er nog maar weinig dingen zijn waarvan u de functie niet kent. Dit kan tot verveling leiden en maakt het boek niet erg vlot om te lezen. De vele personages hebben elk hun functie in het verhaal maar het is niet eenvoudig om te onthouden wie wie is en wat hij of zij nu weer met het verhaal te maken heeft.
Er zijn vele boeken over het einde van de wereld in 2012 en ‘De Maya profetie’ is niet het meest originele of makkelijke boek om te lezen.
Het boek krijgt van mij een score van 5/10. Het is avontuurlijk maar heeft weinig diepgang. Als u geïnteresseerd bent in oude culturen, geschiedenis en mysteries dan kan ik u dit boek aanraden. In elk ander geval raad ik het u af om uw tijd in dit boek te steken.