Perzikman is het debuut van Frans van Duijn, een misdaadroman die zich afspeelt in de omgeving van Noordwijk. Voor mij de eerste reden om er eens lekker voor te gaan zitten. Ik ben geboren en getogen in de Bollenstreek en was dus erg benieuwd naar de verweving van voor mij bekende locaties in het boek. Van Duijn heeft geen onprettige schrijfstijl, maar af en toe vind ik het verhaal wat te fragmentarisch, waardoor je als lezer niet echt deelgenoot lijkt te worden van de belevenissen van de personages. Het gehele boek wordt eigenlijk beschreven vanuit een perspectief, namelijk die van hoofdinspecteur Nagel, waarin Van Duijn het niet voorelkaar gekregen heeft om stereotypen te vermijden. Ook Nagel heeft problemen met zijn hoofdcommissaris (waar hebben we dat vaker gezien?) en met zichzelf, al wordt dat gedeelte eigenlijk net niet voldoende uitgediept om je er een beeld van te kunnen vormen. Evenals zijn obsessie voor het Barbie-meisje wat op mij een beetje geforceerd overkomt.

Perzikman is een heel goed leesbaar en ontspannen boek als tussendoortje. Je leest het weg als een Baantjer in een modern jasje, met dito uitspraken en stopwoordjes (Crisis, ...) en in een vernieuwende omgeving. Als Van Duijn nog wat meer tijd investeert in de vorming van het rechercheteam, dat in essentie bestaat uit interessante karakters, dan kunnen we zeker nog een aardige serie misdaadromans verwachten.