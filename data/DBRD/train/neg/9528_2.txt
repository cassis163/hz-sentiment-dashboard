Dat Lieneke Dijkzeul goed kan schrijven daar ben ik
het zeker mee eens maar echt spannend vond ik "De geur van regen"
persoonlijk niet. Natuurlijk is de dader al in het begin bekend
en pakt hij het best bijdehand aan toch vond ik zijn motief niet
echt sterk. Ik had graag meer te weten willen komen waarom hij
zo geworden was. Toen Vivienne bij mevrouw Tonning (ik zeg hier
niet wie dat is voor degene die het boek nog gaan lezen) langs
ging dacht ik nu wordt het spannend maar dat viel helaas tegen.
Ook de hoofdstukken met Paul Vegter boeide me minder dan in "Koude
lente". Wel ben ik weer benieuwd hoe het verder zal gaan met hem
en zal ik de volgende van Lieneke dijkzeul wel weer gaan lezen.
Misschien waren mijn verwachtingen wat te hoog gespannen door
alle positieve reacties. Helaas, volgende keer beter.