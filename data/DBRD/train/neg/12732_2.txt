Het verhaal gaat over Micheala ze gaat samen met haar zoon Andreas naar Griekenland. Hier woonde Nicolas haar ex-vriend en tevens de vader van Andreas. Nicolas is overleden en ze durft nu de confrontatie aan met haar verleden. Andreas is zelf wel meerdere keren op bezoek geweest bij zijn vader, maar heeft dit nooit met zijn moeder kunnen delen omdat ze er niets over wilde horen.

Op deze reis blikt Micheala terug op de gebeurtenissen in haar leven, zoals haar jeugd, problemen met haar ouders en zus. Deze verhalen deelt ze voor het eerst met haar zoon en hierdoor komen ze dichter tot elkaar.

De cover past goed bij het boek, de koffer symboliseert de reis die ze letterlijk en figuurlijk maakt.

Het boek heeft een wat lastige zinsopbouw. Daarnaast is het verhalend verteld en vinden er geen duidelijke dialogen plaats. Er zijn ook geen leestekens, wanneer er gesproken wordt.

De personages zijn goed uitgewerkt, vooral Micheala. Maar toch blijft er iets geheimzinnings hangen rondom haar persoon. Ze is in haar leven op zoek geweest naar erkenning en liefde.

Dit boek was in het begin best lastig lezen, maar naarmate ik bleef doorlezen zat ik er meer in.