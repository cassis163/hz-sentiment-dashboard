#hrc2016 #hebbanbuzz Het verhaal gaat over de Amerikaanse Joe, die een relatie heeft met de Finse Alina. Samen hebben ze een zoon Samuel. Door onder andere de cultuurverschillen gaan Joe en Alina uit elkaar en vertrekt Joe terug naar Amerika. Hier heeft hij uiteindelijk een nieuw gezin, en Alina heeft dit in Finland, waar ook hun zoon nog woont. Joe is een wetenschapper die zich bezig houdt met dierproeven, Alina heeft inmiddels een aantal boeken geschreven en hun zoon Samuel is dierenactivist.
Het verhaal verspringt steeds tussen Joe, Alina en Samuel. Ook verplaatst het verhaal zich regelmatig van het verleden tot het heden, wat het soms wat verwarrend maakt.
Er worden behoorlijk wat onderwerpen aangesneden in het boek, welke niet allemaal verder uitgewerkt worden, wat soms jammer is. De hoofdpersonen zijn vooral bezig met hun eigen leven te leiden, wat voor miscommunicatie leidt met hun naasten. Het boek zet aan tot nadenken over de manier waarop informatie via (social) media verspreid wordt.
Tegen het einde van het boek heb je een idee waar het naartoe lijkt te gaan, maar het is toch een verrassend einde.
Het is geen boek om ‘even’ te lezen. Doordat alles zo enorm in detail wordt beschreven, is het wel belangrijk om de aandacht erbij te houden, anders ben je snel de draad kwijt. Het verhaal had ook in een stuk minder pagina's verteld kunnen worden.