Het derde deel in het Ludwig Lucht kwartet van de Zweed Thomas Engström (1975, Malmö, Zwe) speelt zich af in de Verenigde Staten. In de Cubaanse gemeenschap is veel ophef over de aanslag waarbij twee kopstukken van de anti-Castro beweging zijn omgekomen. Al snel zijn de Amerikaanse inlichtingendiensten en de Russen als traditionele organisaties die Cuba op de voet volgen betrokken..Via zijn contactpersoon GT (bekend uit de eerdere delen) wordt Ludwig Licht ingeschakeld als consultant. Maar Licht is Licht een ongeleid projectiel, gevormd in de oude spionagescene van het oude oostblok, die zo zijn geheel eigen werkwijze heeft.

Het boek is prima losstaand te lezen en heeft op het eerste gezicht een eenvoudig plot. Dieper is er een verhaallijn die een stuk interessanter is, de cohesie met de andere boeken vormt en die hopelijk zijn climax bereikt in het vierde deel. Het boek doet wat rommelig aan, de dialogen zijn eenvoudig en de karakters zijn een weinig uitgediept, . Al met al is het derde deel een minder vervolg op het meer belovende tweede deel en is het wat teleurstellend.