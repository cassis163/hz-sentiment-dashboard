Het verhaal leest lekker door, is niet nodeloos ingewikkeld. Hidde Dantuma is de hoofdpersoon en hij gaat meer de hard-boiled kant op. De vrouw van de verdwenen Bennie van der Kolk is een andere hoofdpersoon, die wat vrouwelijke emoties in het verhaal brengt, maar het wordt nergens een vrouwenthriller.

Aardig aan het verhaal zijn de herkenbare situaties in Zwolle, zodat het een soort sleutelroman is.

De plot is sterk opgezet, met verschillende verdachte en de vreemde situatie van een getuige die zich de misdaad niet kan herinneren. Het einde vind ik teleurstellend: ik snap niet hoe de misdaad nu in elkaar zit en wat al die andere dingen ermee hebben te maken. Zoals wat Joop nu wel of niet heeft gezien.
Opvallend is ook dat het niet de hoofdpersoon is die de misdaad oplost.

Misschien komt er meer in een volgend deel dat een ander licht werpt op de notabelen van Zwolle, want die zijn intrigerend genoeg.