Heather Gudenkauf heeft een speciale opbouw bij haar derde thriller Broer toegepast. Door het volledige verhaal beschouwt zij de situatie vanuit meerdere perspectieven. Op zich is daar niks mis mee ware het niet dat ze vaak vanuit een perspectief ook nog eens een blik in het verleden van de betreffende personage werpt.
Daarmee wordt ruim tweederde van het verhaal langdradig en ontbreekt iedere vorm van spanning. Daardoor wordt het geheel een beetje warrig en rommelig wat de aandacht behoorlijk afleidt van het hoofdonderwerp, de gijzeling van leerlingen en onderwijzers van een school.

Pas in het laatste derde part, als zowat alles over iedereen is verteld, draait Gudenkauf de spanningskraan een slag verder open. In een relatief kort stukje wordt dan op hoge snelheid de ene gebeurtenis na de andere voor het voetlicht gegooid, wat een kleine genoegdoening is voor het saaie en rommelige andere tweederde deel.
Wie gaat Gudenkauf vertellen dat een thriller meer omvat dan een spannende ontknoping? Ook een proloog en een middenstuk kunnen interessant en spannend beschreven worden. Anders zal de animo om een vierde boek te gaan lezen de strijd weleens kunnen verliezen van de teleurstelling.



Eindoordeel: 2 sterren

Spanning: 2 sterren
Plot: 2 sterren
Leesplezier: 2 sterren
Schrijfstijl: 3 sterren
Originaliteit: 2 sterren
Psychologie: 2 sterren