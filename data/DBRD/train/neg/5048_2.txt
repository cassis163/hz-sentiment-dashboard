Adriaan Hoorndrager arriveert op een dag in de Transsylvaanse Alpen (het land van Graaf Vlad, oftewel graaf Dracula) in hotel Alfabet. Hier gebeuren rare en mysterieuze dingen. Hoorndrager ontmoet zeer aparte gasten, heeft rare visioenen en seks en hij gaat op berenjacht. En dit allemaal in een tijdsbestek van een etmaal… pfff!
Zeer flitsend allemaal dacht ik, maar door de grote hoeveelheid aan informatie en gebeurtenissen raakte ik het spoor bijster. Het verhaal begint absurd en ongeloofwaardig te worden. Hierdoor miste is het plezier om verder te lezen. Uiteindelijk heb ik het boek geheel gelezen en ik bleef met een hoop vragen zitten. Wat is bijvoorbeeld de boodschap van dit boek? Ik heb het niet helemaal kunnen ontdekken. Misschien is het de vergankelijkheid van het leven?
Kortom: Wel een zeer apart, mysterieus, bizar en excentriek verhaal. Maar je moet een liefhebber zijn …
Ik geef het boek 2 sterren.