Tahereh Mafi is persoonlijk één van mijn favoriete schrijfsters. Haar schrijfstijl en de manier waarop zo diep iemands gedachten verwoord heeft me helemaal fan gemaakt. Maar na het lezen van dit E novelle sloeg het als een bom in. Ik ben er zelf van overtuigd dat dit het slechtste boek in de gehele serie is.
Versplinter Me is het boek dat geschreven is in het perspectief van Adam. Het loopt gelijk met het laatste stuk van het tweede deel genaamd Breek Me en voor het derde deel van Vertrouw Me. Dit boek was het hem alleszins niet. De hoofdstukken werden vluchtig en rommelig beschreven en voor ik al bij al goed in het verhaal zat was het boek al uit. In tegenstelling van Verwoest Me (is een e novelle uit het perspectief van Warner geschreven) was er een groot verschil. Zou het komen omdat ik al een gelijkaardig hoofdstuk gelezen had in Breek me? Dat durf ik niet meteen te zeggen. Het was echt een tegenvaller en het is nogmaals bewezen: Ik zit in Team Warner!
Dit boek heeft van mij maar slechts twee sterretjes gekregen omdat hij zeer teleurstellend was. Ik ben wel benieuwd naar het derde en inmiddels laatste boek uit de Touching Juliette Trilogie genaamd Vertrouw Me.
Tip: Verwoest Me #1,5 (E novelle) lees je het best na het eerste deel: Vrees Me en Versplinter Me #2,5 (E novelle) lees je het beste na het tweede deel: Breek Me.