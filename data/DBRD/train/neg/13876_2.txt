Will Robie en Jessica Reel zijn professionele huurmoordenaars die door de regering van de VS worden ingezet om vijanden van de staat te elimineren. Omdat Jessica Reel de haar verstrekte opdracht niet uitvoert, maar daarentegen iemand van de eigen organisatie doodschiet, krijgt Will Robie de opdracht om Jessica Reel te vermoorden. Het verhaal is een en al actie, waarbij beide hoofdpersonen de kans krijgen om elkaar om het leven te brengen. Uiteindelijk leidt dit tot de verijdeling van een complot.

De overvloed aan actie verheelt niet dat de karakters erg flets blijven. Het verhaal is simpel, de achtervolgingen en schietpartijen zijn clich√© en het ontbreekt aan een doordacht plot. Het is een boek om een paar verloren uurtjes in het vliegtuig te doden.