Paper Towns is een boek met hoge verwachtingen die dat helaas niet waarmaken.

In Paper Towns gaat het om de verdwijning van Margo. Na negen jaar later klimt Margo opnieuw Q's kamer binnen. Ze neemt hem mee op een nachtelijk avontuur om nooit te vergeten. De volgende dag is ze verdwenen. Margo blijkt aanwijzingen te hebben achtergelaten die alleen Q kan ontrafelen. Ge√Øntrigeerd gaat hij op zoek naar de jonge vrouw op wie hij in stilte verliefd is, geholpen door zijn vrienden Ben en Radar, en Lacey, een vriendin van Margo. Maar wil Margo wel gevonden worden?

De avond dat Margo bij Quentin in de kamer komt en hem mee neemt op een nachtelijk avontuur is erg leuk om te lezen, ze beleven dan ook echt van alles.
De volgende dag is Margo verdwenen en Q en zijn vrienden gaan op zoek naar aanwijzingen, dit vond ik ook erg leuk om te lezen alleen is het erg jammer dat er zoveel dingen tussendoor komen die eigenlijk helemaal niks met de zoektocht te maken hebben dat dit het onnodig lang maakt.

Het boek bevat erg veel quotes en gezegdes, van grappig tot erg filosofisch. Dit zorgde er voor mij voor dat ik soms het verhaal niet meer kon volgen en dat ik er helemaal klaar mee was.

Het boek blijft maar doorkabbelen, af en toe vinden ze een aanwijzing en dan weer niks. Ik ben door blijven lezen want ik het de verwachting dat het boek nog wel spannend zou worden, het boek heeft tenslotte een thrilleraward gewonnen, maar helaas het boek bleef langdradig en zelfs saai. En waar die thrilleraward vandaan komt, geen idee?

Al met al een redelijk origineel verhaal en het boek leest makkelijk weg (als je de quotes overslaat) maar verder erg saai en voldoet absoluut niet aan de verwachtingen. Helaas een echte tegenvaller.