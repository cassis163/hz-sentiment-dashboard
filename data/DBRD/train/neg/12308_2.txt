Na zijn debuutverhaal 'het vierkant van de wraak', kwam Pieter Aspe met zijn tweede thriller. Dit werk noemde hij 'De Midasmoorden' en kwam uit in 1996. Na het uitbrengen van dit boek werd Aspe voltijds auteur en volgden er nog tientallen bestsellers.

Zoals eerder vermeld kwam het boek uit in 1996 onder uitgeverij Manteau. Zoals in vele boeken van Aspe speelt het verhaal zich af in de West-Vlaamse stad 'Brugge'. De stad wordt opgeschrikt door een bomaanslag aan het standbeeld van dichter 'Guido Gezelle'. Op het zelfde ogenblik wordt er een man zwaargewond aangetroffen aan de Brugse vismarkt. Commissaris Pieter Van In en zijn collega Guido Versavel worden op de zaak gezet en trachten een verband te zoeken tussen deze twee feiten. Naarmate het verhaal vordert wordt duidelijk dat de zaak iets te maken heeft met vroegere nazi-praktijken. De bedrijven 'Travel' en 'Kindermann' spelen ook een centrale rol in het verhaal. De kopstukken van deze bedrijven zitten namelijk in een geheime orde die enkel uit is op een economisch overwicht. Deze orde gaat letterlijk en figuurlijk over lijken om zijn doel te verwezenlijken. Al snel wordt duidelijk dat Van In zich op glad ijs bevindt wanneer hij van alle kanten wordt gedwarsboomd door hooggeplaatste mensen. Ondanks deze moeilijkheden slaagt Van In er toch in om een tweede bomaanslag te verijdelen en de daders te vatten.

Pieter Aspe probeert met dit boek misdaad te vermengen met geschiedenis. Zo is er een verband tussen de misdaden uit het heden en die uit de geschiedenis. Hij zorgt voor een samenhang door familiale contacten tussen hedendaagse personages en die uit het verleden.

Ik vond het boek middelmatig. Het is vrij ingewikkeld door de verschillende personages die vaag geschetst worden. Later in het boek wordt er wel nog een korte samenvatting gegeven van de gebeurtenissen. De constante verwijzingen naar Van In's drankprobleem is ook vrij storend.

Het is duidelijk dat dit pas het tweede werk van Aspe is. Hij moet nog groeien in zijn schrijfstijl, wat hij ook zal doen.