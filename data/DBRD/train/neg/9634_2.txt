Vooral de mooie kaft en de zin "Twee overlevenden Een vriendschap" wekt je interesse voor dit boek. Het boek bestaat uit 3 delen waarin je kennis maakt door soms iets te uitgebreide flashbacks wie de bemanning en passagiers waren die de crash niet hebben overleefd. Die beschrijvingen zijn erg Amerikaans, de vader van het gezin was hoofd van een nieuwszender, dag en nacht aan het werk en hadden zelfs een eigen bewaker die hun continue beschermde en volgde.

Ondanks de kleine vliegafstand gaat de vlucht niet goed en stort het vliegtuigje in zee en overleven alleen JJ van 4 jaar en Scott, een kunstenaar. Het speculeren begint, was het de mist, waar zijn de andere passagiers, werd het de zakenmannen te heet onder de voeten en weet Scott wat er in de laatste minuten is gebeurd? Scott wil vooral met rust gelaten worden en duikt op diverse adressen onder om de media en het onderzoeksteam op afstand te houden.

Het ontroerendste aan het boek is dat Scott een kunstenaar is en lowbudget leeft en vooral door zijn verleden en het verlies van zijn zus zich blijft bekommeren om JJ. Het duurt vrij lang voordat je erachter komt wat er zich nu precies heeft afgespeeld in de laatste minuten voor de val!