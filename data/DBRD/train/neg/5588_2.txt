Met Vertel me heeft Jackson een redelijk goed verhaal geschreven. Wat betreft haar personages scoort dit boek echter beduidend minder. Het zijn ondoordachte karakters, zelfs Nikki is een flauw personage te noemen. Ook de onderlinge relaties zijn maar halfslachtig beschreven. Dit maakt dat je niet betrokken raakt bij het verhaal. Blijkbaar was dit ook een tweede boek met Nikki Gillette en de allusies hierop waren storend, voor mij dan toch.
Het verhaal op zich was niet slecht maar het heeft mijn spannende verwachtingen niet ingelost. Aan het einde heeft de auteur echter wel voor een verrassende finale gezorgd, dat zag je absoluut niet aankomen, knap.
Vertel me heeft een goed geconstrueerde plot maar blijft wat betreft spanning en de karakters ondermaats. Gelukkig heeft Jackson aan het einde nog gezorgd voor een verrassende en spannende ontknoping om het enigszins goed te maken.