Een vlak geschreven braaf verhaal dat pas tegen het einde wat begint te leven. De beschrijving van het leven in de Gouden eeuw geeft een mooi tijdsbeeld waarbij het standenverschil en daarmee impliciet ook de tegenstelling tussen rijk en arm tot uitdrukking komt. De schrijfstijl is weinig verheffend. Regelmatig zinnen herlezen omdat die niet (lekker) lopen. Literair geen hoogstandje. Grietje is wel een mooi karakter. Je gaat een beetje van haar houden!
Liefhebbers van kunst en kunstboeken zullen ‘Het meisje met de parel’ als aanvullend waarderen op hun belangstelling voor kunst en wellicht met meer belangstelling naar de werken van Jan Vermeer kijken.
Het verrast me dat aan dit boek de prestigieuze Barnes & Noble Discover Great New Writers Award is toegekend.