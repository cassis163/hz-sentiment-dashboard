In aanloop naar een leesclub met een héél dik boek, even een tussendoortje. In twee dagen uit,: snel leesvoer.

Een vrouwelijke psychiater wordt na een medisch congres in een hotel verkracht en kaalgeschoren.
Al snel valt de ene dode na de andere, valt er een kliko met ledematen om, is de buurman een psychopaat die in een koffer past, haar liefhebbende echtgenoot een gevaarlijke gek, pleegt haar vriendin zelfmoord, worden pillen verwisseld... ... lieve help. Wat een bak ellende. Het zal je maar gebeuren.

Volkomen ongeloofwaardig verhaal: een psychiater, die binnen afzienbare tijd veranderd van spreker op een medisch congres tot een extreem labiele, angstige patiënt. Niet echt een opsteker voor de beroepsgroep.

Toen de kliko met lichaamsonderdelen omviel, was ik er wel klaar mee. Leuk boek voor tussendoor, of tijdens een reis van A naar B.