Een boek is altijd een interactie tussen inhoud en de lezer. Daartussen moet iets gebeuren. Bij mij gebeurde er van alles, maar waardering was daar helaas niet bij. Er gebeuren dingen die ik niet in het verhaal kan plaatsen en de schrijver is soms moeilijk te volgen. Volgens recensenten zou het ook humoristisch zijn, en ik kom inderdaad vaak stukjes tegen waarvan ik denk: waarschijnlijk is dit komisch bedoeld, maar ik moet er niet om lachen. Misschien zou ik meer begrijpen van het boek als ik goed ingevoerd was in de Amerikaanse culturele geschiedenis, maar dat is helaas niet zo.
Op blz. 157 ben ik gestopt met lezen.