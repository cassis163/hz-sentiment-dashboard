Het is het persoonlijke verhaal van de auteur over haar zoektocht naar een oplossing van haar klachten, die klachten bestaan uit het hebben van: het chronisch vermoeidheidssyndroom. Zij vertelt in haar verhaal over een geheimzinnige man, die haar in een paar ontmoeting een verklaring geeft waarom zij die ziekte heeft en dat ze er met behulp van twee supplementen van kan genezen. Na wat aarzeling koopt ze bij de apotheek de supplementen en haar leven verbetert aanzienlijk.

Dat kan een heel goed verhaal zijn maar in dit geval is dat het niet, degene die het verhaal vertelt wordt in mijn ogen op geen enkele manier levend, het maakt nergens indruk. De ontmoetingen met de geheimzinnige man zijn kort en geven geen inzicht in waarom hij het doet en op welke manier hij werkt. Hij legt kort uit wat de oorzaken van de ziekte zijn: stress! En vervolgens krijgt ze een papiertje in handen met de naam van een supplement en verder niets.

Zo gaat het verder en omdat zij baat heeft met de supplementen introduceert zij het ook bij haar lotgenoot-vriendinnen en ook die knappen ervan op. Op zich is dat fijn voor alle betrokkenen maar het verhaal beklijft nergens. Het komt op mij onwaarschijnlijk over, het begint niet te leven.

“In deel II geef ik het resultaat van mijn research over de supplementen, hun toepassing en werking, net zoals andere nuttige informatie, die ik bij mijn research tegenkwam” aldus de auteur. Dat deel is volgens meerdere van de leesclub een infomercial, waarin over de supplementen nauwelijks een goed onderbouwing wordt gegeven. Zelf zou ik met zo'n korte introductie nooit aan een supplement beginnen.

Ik ga ervan uit dat de auteur de beste bedoelingen had om haar verhaal over het verbeteren van haar ziektebeeld te beschrijven en zoals ze het enthousiast en met succes heeft aanbevolen bij haar vriendinnen, dat ze dat wereldkundig heeft willen maken om ook anderen hiervan op de hoogte te brengen. Helaas heeft ze daarvoor niet de juiste manier gevonden om er een pakkend verhaal van te maken.
Hetzelfde geldt voor het tweede deel, haar intentie zal goed zijn maar ook daar is te weinig onderbouwing gegeven.
Jammer voor al haar moeite