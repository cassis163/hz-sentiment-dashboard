Ik heb dit boek gelezen omdat ik het gewonnen heb bij Hebban #hebbanbuzz en #hrc2016. Aanvankelijk leek dit me ook een heel spannend boek op basis van de flaptekst. Het is me jammer genoeg zwaar tegen gevallen.
Zelden heb ik me zo door een boek moeten heenworstelen om het einde te halen. Want ik wilde het wel uitlezen, een gekregen boek, weet je.

Het gaat over Joe, die als jonge man even in Finland gewoond heeft omdat hij de liefde van zijn leven Alina, eerder een flirt, heeft gevolgd omdat ze zwanger was. Daarvoor heeft hij zijn professionele toekomst als wetenschappelijk onderzoeker en een verloving in Amerika afgebroken.
Het leven in Finland valt hem zwaar, de achterdocht van de finnen, het alcoholisme, het op zichzelf zijn het wantrouwen en de openlijke paranoia naar buitenlanders, de depressies, de koude en de donkerte, de eenzaamheid, geen uitzicht op een goede job. Eigenlijk zijn het allemaal ook redenen waarom de relatie fout loopt nadat de baby Samuel, ongeveer een jaar oud is. Joe keert terug naar Amerika.

Twintig jaar later heeft Joe een nieuw gezin, gehuwd met twee dochters, een puber, een pre-puber. Het leven lacht hem toe, hij is een gerespecteerd wetenschapper met veel publicaties. Hij werkt onder andere met proefdieren, iets met zenuwstimulaties.

Het boek gaat heen en weer tussen Finland, Alina en wat er met de jonge Samuel gebeurt, en Joe in Amerika. De jonge Samuel groeit op en blijkt een intelligente tiener te zijn, maar door een gebeurtenis vergooit hij zijn toekomst. Hij steekt veel van wat er fout gaat op zijn vader.

Proefdieren en experimenten zijn altijd aanleiding tot controverse, veel voors maar nog heftigere tegens. Hoe ver ga ja, wat zijn de alternatieven?

Het boek bevat veel langdradige en uitgebreide beschrijvingen. Ik heb de indruk dat de schrijver met teveel thema's tegelijk bezig is, het ware beter geweest dat over meerdere boeken te spreiden want inhoudelijk zit er veel in het boek.

Dierproeven;
Sociale media met een enorm fascinerend nieuw toestel, de iAm die rechtstreeks met de hersenschors communiceert;
Recht op wapens;
Vrije meningsuiting, wat is geoorloofd en niet, of mag alles op internet, op fora;
Manipulatie van zoekresultaten in internet zoekmachines;
Manipulatie van onderzoeksresulaten van wetenschappelijk onderzoek;
Aanklachten tegen de kerk;
Banken en hun manipulatie van de financiële markten;
Als je goed leest vind je ook nog wel iets over hoe wij met bejaarden omgaan en de gezondheidszorg;

Dat kan je echt niet allemaal in één boek gooien.
Het einde was dan ook nog eens behoorlijk flauw, uiteindelijk lijkt alles precies maar een misverstand te zijn en de reden waarom het zelfgemaakte explosief bij het huis van Joe bezorgd was, is helemaal te dom voor woorden.

Sorry, zware tegenvaller.