Het vluchtelingendrama is een actueel thema. Roel Janssen heeft dit en alles wat ermee samenhangt goed uitgewerkt in zijn boek. Als sausje heeft hij er een fictief politiek intrige overheen gegoten. Een intrige waarvan je niet verbaasd zou staan als in achterkamertjes daadwerkelijk zo gewerkt zou worden. Voor geld en macht heeft men tenslotte veel over.

Misschien komt het door de achtergrond van de auteur dat het verhaal leest als een journalistieke documentaire, een samenvatting van de recente politieke ontwikkelingen in Europa en omliggende landen, soms bijna een pleidooi. Hoewel verderop in het verhaal dit iets minder wordt, blijft het toch een min of meer verslagleggende stijl. Ondanks het belang van het thema een stijl die wat mij betreft niet zo past bij het genre. De spanning blijft erdoor achter en maakt het daardoor als thriller matig geslaagd.