Ik heb veel boeken van haar gelezen maar dit boek vind ik wat traag en nauwelijks een thriller. Het verhaal gaat over een vrouw: Stephanie Harker, die haar pleegzoon ziet verdwijnen op het vliegveld met een vreemde man. Zij wordt gefouilleerd omdat het veiligheidspoortje gaat piepen omdat haar been vol met metalen schroeven zit , terwijl Jimmie bij de bagageband blijft wachten op haar. Er wordt niet naar haar geluisterd, ze wordt behandeld met een taser alsof ze een terroriste zou zijn.. De wanhoop en de onmacht, die Stephanie moet voelen wordt goed beschreven.

Dan volgt een wat onwaarschijnlijk verhoor door de de FBI-agente Vivian McKuras, In dat verhoor vertelt Stephanie hoe het komt dat zij Jimmie als pleegzoon heeft, die als moeder Scarlett Higgings heeft en als vader een dj. Beide ouders zijn overleden na een zeer turbulent leven waarin Stephanie als ghostwriter een bepalende rol speelt. Het verhoor vult het grootste deel van het verhaal, terwijl er ondertussen naar Jimmie wordt gezocht.

Het eind van het verhaal waarin de ontknoping komt, is erg onwaarschijnlijk en er blijven losse eindjes liggen.
De reden dat ik het boek heb uitgelezen is omdat ik toch nieuwsgierig was naar het verhaal en omdat er meerdere verhaallijnen zijn met verdachten waardoor ik wilde weten hoe het nu werkelijk zat en daarin ben ik teleurgesteld.