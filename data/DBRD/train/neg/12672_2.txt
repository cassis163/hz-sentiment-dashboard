2,5/5 sterren
Ik heb de vorige 5 delen in de serie werkelijk verslonden. Niet alleen vanwege de gruwelijke moordzaken en de spannende plots, maar ook vanwege de subtiele humor.

In dit boek is de poging tot humor nogal doorgeslagen en is er geen spannend plot. Het boek is een soort lappen deken van kleine criminele zaakjes en dito randfiguren en low-lifes (veel personages). Het gedrag van Insp. Steel is " over the top", excessief en herhalend. Op een gegeven moment had ik het wel een beetje gehad met haar. Behoorlijk ongeloofwaardig ook.

Brigadier Logan McRae loopt tegen de ene na de andere vuist op en is negatief (en vloekt) over alles en iedereen.
Alle energie lijkt wel uit Logan McRae weggevloeid. Hij is een depressieve, alcoholverslaafde, oncollegiale, vloekende en vechtende, onsympathieke vent geworden. Waar is die leuke frisse super brigadier uit de eerder reeks gebleven??

Zijn collega politie-agenten zitten vaak te boeren, winden te laten, over te geven of op elkaar te schelden. De auteur gebruikt enorm veel scheldwoorden om de zinnen enigszins te vullen. Het lijkt wel of niemand in dit boek normaal kan praten.
Ik ben behoorlijk teleurgesteld in dit boek.