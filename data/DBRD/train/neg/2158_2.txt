Dit boek gaat over 2 zussen. De een, Emma, is van jongs af aan getalenteerd in viool spelen. Maar het is haar oudere zus, Alex, die een talentenshow op tv (zoals Idols) wint. Alex groeit uit tot beroemde zangeres terwijl Emma moet zwoegen om als violiste aan de bak te komen.
En met deze drie zinnen is alles wel gezegd over dit boek. Want ik heb zelden een boek van 350 pagina's gelezen waarin zo weinig gebeurd. Dit terwijl het boek begint als de zussen kleuter zijn en aan het einde van het verhaal zijn ze eind twintig.
Het enige positieve van dit boek is dat de schrijfstijl redelijk makkelijk is. Maar omdat er zo weinig gebeurd krijg je niet echt de neiging om eens lekker met dit boek op de bank te gaan zitten.
In het boek staan ook wel wat schrijffouten, maar die zijn niet echt storend. Maar slordig is het wel. Daarnaast overdrijft de schrijfster heel erg bij de beschrijving van de sterrenstatus van Alex. Britney Spears is er niets bij. En daarmee wordt het boek ook erg ongeloofwaardig aangezien het verhaal zich toch gewoon in Nederlands afspeelt.
Helaas dus geen topper van deze schrijfster, die zich waarschijnlijk door haar eigen ervaring als zus van heeft laten leiden.