Het boek is uit. Na ruim 2 jaar zonder nieuwe Alex Kava boeken, keek ik erg uit naar dit boek. De verhalen met Maggie O`Dell in de hoofdrol boeiden me altijd prima. Helaas is dit voor Slachtoffers niet het geval, als Alex Kava fan moet ik toegeven dat dit een van haar mindere boeken was.

De 3 verhaallijnen waren goed, maar de combinatie maakte direct de afloop van het verhaal eigenlijk direct duidelijk. Als alleen de verhaallijn van Liza Bailey was gevolgd in combinatie met de Benjamin Prattlijn, dan was het een zeer spannend boek geweest. Jammer, want Maggie O'Dell is een goede speurder om over te lezen.

De vaart zit goed in het verhaal, schrijfstijl is prettig en makkelijk te volgen. Ook het onderwerp is erg origineel, de orkanen en de alles vernietigende impact ervan.

Ik geeft het boek 2 sterren.