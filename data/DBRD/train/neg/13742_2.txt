Het verhaal is in het begin wat langdradig, maar aan het einde komt de vaart erin en wordt het toch spannend. Helaas wordt het aan het einde een beetje afgeraffeld en had de spanning beter over het hele boek verdeeld kunnen worden.

Het hoofdpersonage Maeve laat erg over zich heen lopen, waardoor in het begin van het boek de nadruk hier vooral op ligt. Dit komt het boek niet ten goede. Je zou verwachten dat ze een keer goed van zich afbijt en dat het verhaal dan verder kan gaan. Helaas is dit niet het geval en blijft het boek hier een beetje op ingaan. De verhaallijn is verder wel goed uitgewerkt, maar mist in het begin de spanning en aan het einde komt de spanning maar dan is het boek ook ineens uit. Het heeft het net niet. Helaas.