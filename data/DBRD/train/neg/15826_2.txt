Vergeet de meisjes van Alma Mathijsen mocht ik lezen via Hebban, waarvoor hartelijk dank. Na het lezen van de preview was ik nieuwsgierig geworden naar dit verhaal over de vreemde en obsessieve liefde van twee vriendinnen.
De Amerikaanse journalist Fields wordt naar Nederland gestuurd, naar Voorhorst, om Irirs Kouwenaar te interviewen. Zij heeft een kleine twintig jaar geleden een bestseller, Antidote, geschreven. De boeken die ze daarna heeft geschreven, hebben nooit zoveel succes gehad als haar eerste boek. Fields heeft haar eerder een interview zien weggeven en had daardoor een antipathie tegen haar gekregen. Hij kon echter zijn opdracht niet weigeren en begaf zich op weg naar Nederland. Daar aangekomen bleek het nog niet zo eenvoudig te zijn om Iris te spreken te krijgen, want haar vriendin Kay die haar verzorgt, schermt haar af. Iris schijnt erg ziek te zijn en zou het interview niet aankunnen. Toch weet Fields op een bijzondere manier door te dringen in het huis waar Iris zich bevindt en op die manier komt hij in contact met Kouwenaar. Hij ontdekt vreemde praktijken tijdens de verzorging van Kay. Ook is hij stiekem getuige van de omgang van de twee vriendinnen, een omgang die platonisch blijkt te zijn. Hij heeft wel zijn twijfels over het welzijn van Iris. En langzamerhand ontwikkelt het verhaal zich en wordt de ware toedracht duidelijk, terwijl Fields ook meer en meer verstrikt raakt in de vreemde wereld van de twee vriendinnen.
De titel van het boek verwijst naar de verhalen die Iris aan Kay vertelt, waarin zij zegt: Vergeet de meisjes. De titel slaat ook op het verhaal zelf. Beide meisjes zijn zo afgesloten van de buitenwereld dat ze makkelijk "vergeten" kunnen worden. En wat mij betreft mag je het hele verhaal vergeten, het kon mij niet echt boeien, hoewel het vlot leesbaar was. Voor mij kwamen er ook onwaarschijnlijke situaties in voor. Hoe kan iemand die zich onder het bed heeft verstopt, waarnemen dat de persoon die op het bed ligt, iets wel of niet ziet.. Dit maakt het verhaal voor mij ongeloofwaardig.
Vergeet de meisjes is een verhaal over een obsessieve liefde tussen twee vriendinnen die dodelijk zou kunnen aflopen.
Ik waardeer het boek met twee sterren.