Je kan als schrijver nog zoveel van het onderwerp afweten, dat wil nog niet zeggen dat je een goed verhaal kunt schrijven. Vandenberg faalt jammerlijk. Het plot is flinterdun, de karakters uit bordkarton gevormd en de schrijfstijl is stroef. Dit boek lift duidelijk mee op de hype rond Dan Brown, anders zou het nooit in de Nederlandse vertaling verschenen zijn. Het enige positieve punt is dat je wat opsteekt over Michelangelo en de Sixtijnse kapel, maar daarvoor kan je ook een encyclopedie of een boek over kunstgeschiedenis raadplegen. Dit boek zal binnen de katholieke kerk zeker geen stof doen opwaaien. En het zal de lezer ook niet in vervoering brengen.