Bij de naam Frank van Zwol, (1963, Akersloot,NL) ging bij mij niet gelijk een lampje branden. Toch is “Schokgolf” niet het debuut van deze Noord-Hollander, maar reeds zijn 4e thriller. Reeds in 2009 debuteerde hij met het boek het Thule inident wat hem een plek op de shortlist voor de schaduwpijs 2010 opleverde. Hierna volgde Klem en Niemandsland, waarin Tom Brandt voor het eerst zijn opwachting maakt. Schokgolf is het tweede boek met Tom Brandt.


Natuurfotograaf Tom Brandt is voor National Geographic op IJsland om een reportage te maken. Als hij afgedaald is in een vulkaankrater gaat het helemaal mis doordat door onverklaarbare trillingen de lift bak ruim 100 meter naar beneden glijdt.. Met een huzarenstukje redt hij zijn eigen leven en dat van een aantal toeristen die ook in de lift zaten. Tom vind het een vreemd voorval en vraagt zich af of het wel een ongeluk was en gaat op onderzoek uit.. Voor hij hiermee goed en wel gestart is wordt hij benaderd door z’n tweede werkgever, niets minder de de Militaire Inlichtingen en Veiligheidsdienst.. Het verzoek is of hij undercover mee kan reizen met een groep geologen die het binnenland van Ijsland intrekken en en- passant een meetinstrument ontwikkeld door TNO te testen. Al snel heeft Tom het gevoel veel tegenwerking te ondervinden uit het gezelschap en vraagt hij zich af wat de agenda's zijn van de diverse groepsleden.

In de tweede verhaallijn heeft Islamitische Staat een ondergrondse strijder met de naam Ahsannulah de opdracht gegeven een waar inferno te creëren en met een ingenieus plan de Katla vulkaan totaal te laten exploderen. Het effect zou een gevoelige klap zijn voor de gehele westerse wereld niet in de laatste plaats op economisch vlak. Tom krijgt lucht van dit plan en gaat er alles aan doen dit te voorkomen, maar zal hij op tijd zijn.


Dat de auteur een voorliefde heeft voor de ruige wereld op onze planeet is getuige zijn levenswijze als avonturier geen verrassing, uitgebreid neemt hij de tijd om zijn fascinatie voor in dit geval Ijsland aan het papier toe te vertrouwen. In een redelijke recht toe recht aan plot en met gebruik van to the point formuleringen bouwt hij het verhaal op in twee verhaallijnen die bij elkaar komen. De voor veel mensen moeilijke materie vwb de geologie legt hij op een eenvoudige manier uit. Hoewel voorspelbaar is het boek ook redelijk spannend. Toch weet het boek niet geheel te bekoren en blijft het steken in middelmaat. Niet in de laatste plaats door het onwaarschijnlijke feit dat IS ijsland als slagveld zal kiezen, de Nederlandse MIVD hier iets in zou gaan betekenen en dan uitkomt bij parttimer Tom die als een soort van een mans leger hier iets tegen zou gaan doen. De uiteindelijke verklaring op de laatste bladzijden die dit verklaren heffen dat ongemakkelijke gevoel niet op

Niet slecht, maar niet meer dan middelmaat
2,5 sterren