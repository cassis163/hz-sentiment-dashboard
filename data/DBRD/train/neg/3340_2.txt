Ik ben echt verbaasd over de hoge score dat dit boek hier op Hebban heeft gekregen! Thriller (zoals aangeduid op de cover) vind ik zwaar overrated. Voor mij was dit niet meer dan een romannetje waar wat spanning in geprobeerd is te brengen. En wat helaas finaal is mislukt.

Ik besloot Zwarte Piste te gaan lezen voor de landenchallenge hier op Hebban, mooie invulling voor Zwitserland.

Het boek deed me denken aan die kleine thrillers van vroeger van schrijvers als R.L. Stine (denk aan De Babysitter enzo). Vroeger verslond ik ze, maar ik ben er gewoon te oud voor geworden denk ik. Dat gevoel had ik met dit boek ook. De zinnen waren kort, de schrijfstijl was "jong". Het plot was al snel bekend en de dingen die erna gebeurden waren over het algemeen al vrij vroeg in het boek te voorspellen. Het beschrijven van de omgeving vond ik wel mooi beeldend gedaan, vandaar een extra sterretje. Zonder dat pluspunt was ik blijven steken op 1 ster.