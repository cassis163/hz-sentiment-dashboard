Dit boek is een vervolg op 'Niemand Vertellen'. De boeken zijn deel van een serie over rechercheur Lois. Het eerste boek heb ik niet gelezen. Ik wist ook niet dat dit boek een vervolg daarop was. Het is dan ook goed los van elkaar te lezen. Ik had niet het idee dat ik iets miste in het leven van Lois. Wat ik wel miste was iets van diepgang in het verhaal zelf. Het boek is vrij makkelijk geschreven. Voordeel is wel dat je zo uit hebt, ideaal voor even tussendoor. Het verhaal is op veel punten ook vrij ongeloofwaardig en voorspelbaar. Vanaf de eerste pagina wist ik al wie er achter zat en helaas bleek dat ook zo te zijn. Er wordt heel veel vanuit het oogpunt van Britt verteld en dat komt ook wat kinderlijk over, dat haalt de spanning er een beetje uit.

Misschien dat dit beter past in het genre Young Adult of roman in plaats van literaire thriller. Maar misschien ben ik ook wel een beetje verwend met Karin Slaughter, dat is geheel andere koek. Voor degene die houden van niet al te veel spanning of degene die gewoon iets zoeken wat lekker weg leest is dit wel een aanrader.