“Niemand hoort hier meer dan jij”, de vertaling van Miranda July’s debuut “No one belongs here more then you”, is een verhalenbundel over vreemd (weird) gedrag van mensen, die op het eerste gezicht normaal lijken.

In “Het zwemteam” geeft een vrouw zwemles aan een groepje bejaarden, maar omdat er in het dorp geen zwembad is, doet ze dat op de vloer van haar appartement.
“Ik was het soort coach dat aan de kant van het zwembad stond in plaats van erin, maar ik was voortdurend in de weer. Als ik het mag zeggen zonder onbescheiden te zijn, ze hadden mij in plaats van het water.”

In “De wijnvlek” wordt een vrouw die een grote wijnvlek in haar gezicht weg heeft laten laseren beschreven als: “Ze was een erg knappe vrouw die iets erg lelijks miste. “

16 korte verhalen met overwegend korte zinnen, eenvoudig taalgebruik én eigenzinnige interpunctie, zoals het niet gebruiken van aanhalingstekens. July beschrijft, met een portie humor in haar verhalen, gevoelens, ideeën en vreemde situaties, die proberen te choqueren of die ons gedesoriënteerd achterlaten. Dit lukt zeker niet in alle gevallen, enkele verhalen zijn gewoonweg saai. Je moet ervan houden.