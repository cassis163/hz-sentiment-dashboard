Galgenveld van Isa Maron is het eerste deel in een vierluik, getiteld De Noordzeemoorden.
In het eerste deel maak je kennis met Kyra, een jonge studente die obsessief bezig is met misdaad en het oplossen daarvan. Als een moord wordt ontdekt is Kyra daar dan ook dag en nacht mee bezig en loopt ze de politie in de vorm van rechercheur Maud Mertens danig voor de voeten. Het slachtoffer is ook niet helemaal zuiver op de graat.
Het verhaal kabbelt voort, terwijl af en toe de dader aan het woord is. Tussendoor wordt nog een ander verhaal vertelt, wat duidelijk wordt voor de lezer als je verder in het boek geraakt.
Het is een leuk boek, het einde maakt dat je nieuwsgierig wordt naar het volgende deel. Een aanrader is het zeker, maar een origineel verhaal vond ik het niet.