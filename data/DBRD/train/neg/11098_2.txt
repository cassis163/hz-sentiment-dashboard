Na Mea Culpa te hebben gelezen, waren mijn verwachtingen voor het tweede boek van Claire Mackintosh hooggespannen.
Maar oh wat viel deze thriller tegen. Tot zeker halverwege het boek gebeurt er weinig. Er wordt veel aandacht besteed aan de privélevens van de personages. Niet dat ik hier tegen bezwaar heb, want enige informatie over de persoonlijke levens maakt dat het boek gaat leven. Echter het eigenlijke verhaal moet niet uit het oog worden verloren. Als rode draad loopt in dit boek wel steeds de advertenties van niets vermoedende vrouwen, maar dat is het dan wel zo’n beetje. De beslommeringen in de privélevens spelen hier de hoofdrol en dragen slechts een klein beetje bij om het plot uiteindelijk te begrijpen.
De tweede helft van het boek wordt iets spannender, maar bereikt nergens het niveau van Mea Culpa. Bijna aan het eind wordt een scene beschreven die in mijn ogen onnodig gedetailleerd is, maar dat is ook een kwestie van smaak. Van mij hoeft het niet.
Het allerlaatste hoofdstuk vond ik overigens wel weer sterk.
Al met al geen must read. Er zijn zoveel betere boeken die de moeite waard zijn om gelezen te worden.