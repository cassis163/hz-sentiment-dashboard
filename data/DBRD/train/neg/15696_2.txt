Het Joshuaprofiel is al door meerdere Hebban-leden gelezen omdat er maar liefst 100 ebooks van zijn uitgeloot mede dankzij uitgeverij The House of Books. Waarvoor dank uiteraard. Dit is mijn eerste kennismaking met Sebastian Fitzek ook. En het boek lost inderdaad de verwachtingen in die werden beloofd: meeslepend, veel actie, spannend, explosief. Als ik het boek in zo'n 4 Ã  5 uren kan uitlezen, is het inderdaad een pageturner van jewelste.

Zijn de thema's relevant? Duidelijk. Is de plot goed uitgevoerd? Zeker. Ook de spanningsboog wordt mooi opgevoerd, en aan het einde zijn er nog een paar onverwachte twists uiteraard zoals het een doorwinterde thrillerschrijver betaamt.

Maar ook: Is het verhaal boeiend genoeg en raakt het me? Kan ik met de personages meevoelen? Op deze vragen moet ik toch al antwoorden met heel wat minder. Het accent is zo sterk op de actie gericht enerzijds en op de uitleg rond hoe dat die 'predictive policing' juist werkt anderzijds, dat de sfeer en de setting er voor mij wat onder lijden. De personages blijven voor mij ook wat te vaag eerlijk gezegd om echt met hen mee te kunnen voelen.

Dit is zo'n typische actiethriller die wel een pageturner is, en waarmee je van enkele uren echte ontspanning kan genieten, maar die zelfs nu na 2 uurtjes al snel terug bezonken is. Ik heb het persoonlijk toch meer voor de iets 'tragere thrillers'.