Een half leven geleden - toen ik nog jong en fris was - heb ik al eens e.e.a. gelezen uit de serie over de schijfwereld. Bij het lezen van dit boek komen oude herinneringen bovendrijven en nu weet ik ook weer waarom ik destijds niet verder ben gegaan met het lezen van deze serie. Het kan mij niet bekoren. Deze gevierde en vele malen gelauwerde schrijver heeft miljoenen fans over de hele wereld, maar op de een of andere manier wil het met mij maar niet lukken. Dit verhaal komt nergens vandaan en gaat nergens naartoe; het geeft mij geen nieuwe inzichten of gedachten. Maar vooral de nogal flauwe humor gaat me na een bladzijde of 100 tegenstaan en tja ... dan wil het niet meer lukken.
Een paar mooie gedachtenspinsel zijn wel te vinden. Zoals: Rondom de Godt vormt zich een Schildt van gebeden en CeremoniÃ«n en Gebouwen en Priesters en Gezagh, tot de Godt ten Slotte Sterft. Dit en merckt men somwijlen niet. Of deze: Louter dat je het kunt verklaren zegt nog niet dat het geen wonder is. Kijk dat zijn filosofische vragstukjes die veel meer uitgediept hadden kunnen worden. Dat gebeurt niet en dat vind ik jammer.