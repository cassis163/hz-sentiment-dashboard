Een boek gebaseerd op een gelijknamig tv-programma...dat leek me wel wat!
Ingeschreven voor de leesclub, uitgeloot, boek ontvangen...starten maar!

In het begin maken we kennis met Fenna, een meisje dat net door haar vriend Bas gedumpt is.
Haar gevoelens en (vrij mislukkende) pogingen tot het verwerken van haar liefdesverdriet worden goed weergegeven. Ook van haar beste en nogal dolle vriendin Olga, wordt een goed beeld geschetst.
Dat schetsen gaat heel het boek verder maar helaas komt daardoor niet elk personnage goed uit de verf. Dat was wellicht niet de bedoeling maar dat het ergernis op zou gaan wekken, was het ook niet denk ik.
Hoe veelbelovend het eerste deel begon, hoe minder dat werd in het meest cruciale deel van het boek : het leven op de boerderij met boer Loek en de twee andere kandidaten.
Ik was teleurgesteld dat de tweede helft van het boek een doorworsteling werd. Jammer want Rhijja heeft een supervlotte pen, alleen niet eentje naar mijn smaak...