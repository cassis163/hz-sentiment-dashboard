Wat had ik er zin in om deze auteur te leren kennen. Ik kwam terug van vakantie en zag dit boek al klaar liggen. Ben er de volgende dag gelijk in begonnen.
Maar wat een teleurstelling is dit geworden. Ik probeerde me elke dag weer er toe te zetten het boek op te pakken. Het verhaal pakte niet en zoals ik van veel van mijn mede-buzzers ook heb gehoord was dit meer een verhaal zoals je ziet in waargebeurde verhalen, maar dan in een rommelige vorm. Er werden veel moeilijke woorden gebruikt en ook de schrijfstijl was vrij stijf te noemen.
Bovendien vond ik de personages vrij oppervlakkig en niet goed uitgelegd. En als ze een verborgen agenda hadden vond ik het niet goed uitgediept en verwerkt. Heel vaak begreep ik ook niet waarom dingen vermeld werden als er niet echt op doorgegaan werd.
Ik probeer nog wel een keer een boek van haar, maar voorlopig blijf ik met het "lege" gevoel zitten.