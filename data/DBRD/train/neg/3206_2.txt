De Amerikaanse journalist Fields krijgt de opdracht om de Nederlandse schrijfster Iris Kouwenaar te interviewen. Als een van de weinige collega's heeft hij een bepaalde aversie tegen Iris Kouwenaar. Dit is ook de reden dat juist Fields deze opdracht krijgt.
In Nederland krijgt hij geen contact met de schrijfster zelf, maar met haar vriendin Kay Idle. Zij schermt Iris af voor het interview. Fields krijgt van buitenaf een inkijkje in het leven van Iris en Kay. Twee vriendinnen die samenwonen, voor elkaar zorgen, en een zeer intense vriendschap hebben. Een vriendschap die tegelijkertijd ook beklemmend is.

Alma Mathijsen (Geb. 16-10-1984) is schrijfster en journalist. Het was voor mij een onbekende naam, maar ze blijkt met haar jonge leeftijd al veel te hebben gedaan. Vergeet de meisjes is haar vierde boek, na een verhalenbundel en twee romans. Ook schreef ze o.a. voor het Parool, NRC Handelsblad en nrc.next. Daarnaast heeft ze ook nog 6 toneelstukken geschreven.

Het verhaal over een intense vriendschap, komt traag op gang. Het is niet een boek wat je in een keer uitleest, ik moest me zelf er echt toezetten om dit boek uit te lezen. Uiteindelijk komt er wat vaart in het verhaal, maar het einde is dan weer zeer abrupt.