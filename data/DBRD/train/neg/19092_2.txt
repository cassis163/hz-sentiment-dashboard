Dank aan Thrillzone en Harper Collins dat ik dit boek mocht lezen voor de leesclub van Thrillzone.

De cover van het boek vind ik prachtig. Ik vond het best wel jammer dat je niet ten volle van een cover kan genieten bij een ebook. De cover toont een rustige stadje in Italië maar met dreigende wolken. Mede door de bloedvlek en de kleuren verwacht ik een spannend en misschien zelfs bloederig boek. Het verhaal is geïnspireerd op een seriemoordenaar die blijkbaar echt bestaan heeft. Jammer genoeg vind je er in het Nederlands of Engels weinig over terug. Wie een mondje Italiaans kan, heeft waarschijnlijk meer geluk.

Het verhaal volgt bijna gepensioneerd misdaadverslaggever Marco Bensana en klungelige stagiaire Ilaria piatti die niet enkel verslag geven van de moorden die momenteel gebeuren in een stadje in Italië maar ook zelf op onderzoek gaan.
Dit vind ik op zich een origineel uitgangspunt. Het speelt zich eens niet af door de ogen van de politie.

Jammer genoeg komt er echt geen spanning in het verhaal. Meestal toch niet. Het boek staat vol van de restaurantbezoekjes en het menu wordt ook uitgebreid besproken. De klungelige stagiaire blijkt tussen het uit eten gaan en het beoordeeld worden op haar uiterlijk door wel af en toe met een goed idee af te komen waar de politie blijkbaar zelf nog niet aan gedacht heeft. Het boek had misschien de helft korter kunnen zijn als je alle etentjes en overbodige beschrijvingen zou weglaten en dan had het waarschijnlijk wel een spannend verhaal geweest.

Zin in de Italiaanse keuken krijg je er anderzijds wel van ;-).