Op Straffe des Doods had in eerste instantie mijn interesse gewekt door een toch best origineel plot. Dat werd helaas niet beantwoord tijdens het lezen van dit boek.

Harry Svensson is een voormalig journalist die een voorliefde heeft voor SM en laat het nu net dat element zijn dat hij terug ziet wanneer er een moord wordt gepleegd. Het voorval houdt hem dermate bezig dat hij zich vastbijt in de zaak en daarmee misschien net iets te veel betrokken raakt.

Waar het hier voor mij volledig mis gaat zijn de verschrikkelijk lange zinnen die me eerder uit het verhaal duwden dan me er in trokken. Daarnaast gaat Olsson soms net iets te ver door in beschrijvingen, vooral van eten etc. Als je dan ook nog bedenkt dat Svensson als journalist veel te veel vrijheden krijgt, dan ben ik uit de spanning en die spanning mistte sowieso al behoorlijk.

Helaas dus niet de thriller waar ik op gehoopt had.