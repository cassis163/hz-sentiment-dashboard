Wat doen, als je "Downton Abbey" hebt uitgemolken?

Dit is één van de recente boeken van één van de mensen die verantwoordelijk waren voor het mega-succesvolle "Downton Abbey". Inmiddels is "Downton Abbey" volledig uitgemolken door Jessica Fellowes; nadat er nog wat follow-ups rond de serie zijn geschreven.

Die follow-ups deden het goed bij fans. Waarom dus geen combi van historische roman en detectieve schrijven? Let wel: het zal eerder vrouwen dan mannen aanspreken.

Zelf hield ik er een nare smaak aan over. Ik kon het vooral niet waarderen dat echte pesonen en een echte moord werden misbruikt voor een vehikel dat zo overduidelijk geld moet opleveren.

Vooral, als het gaat om echte mensen die in zo'n erger-dan-pulp-fiction-gedoe óók nog eens verzonnen karakters, geboortedata, sexuele voorkeuren, levens krijgen aangemeten; alleen omdat hun naam verkoopt.

Behalve dit, zitten er in het boek ook nog een aantal hoogst onrealistische zaken en een of twee grove fouten. Maar he: no problem - dit zal fans van "Downton Abbey" of "Upstairs-Downstairs" een worst wezen.

Mevrouw Fellowes - ervaren journaliste, schrijfster, spreekster, redactrice - neemt dus niet de moeite om fictieve namen te verzinnen voor haar goed-verkopende "upstairs" familie. Doet ze overigens wel voor haar held en heldin, afkomstig uit de "lower classes". Ze gebruikt dus óók een echte moord uit 1920.

Die echte moord werd nooit opgelost; maar in dit boek wel. De moordenaar blijkt bevriend me thet slachtoffer. In werkelijkheid, was het slachtoffer inderdaad bevriend met collega-verpleegsters die tijdens de Eerste Wereldoorlog aan het front levens redden en leed verzachtten. Een van haar verpleegster-collega's, door mevrouw Fellowes een totaal ander karakter en leven aangemeten, leidde later het ziekenhuis met de naam van het slachtoffer.

Maar dat is de realiteit, werkelijkheid, geschiedenis - waar Fellowes' boek weinig banden mee heeft. Dit wordt deels gemeld achterin het boek, dat - God beware ons - blijkbaar deel één uit een serie gaat worden.

De laatste van de Mitford-sisters is vier jaar geleden overleden. De familie is onder andere bekend in Engeland. Blijkbaar weinig kans, dat nazaten uitgeverij en Fellowes voor een rechter slepen. Vind je dat allemaal niet erg: lees vooral het boek, maar houd in je achterhoofd dat het weinig te maken heeft met de echte mensen die gebruikt zijn als melkkoe voor een auteur en uitgeverij.

Ben je geïnteresseerd in die Mitford-sisters? Een aantal heeft autobiografieën geschreven of romans die duidelijk gebaseerd zijn op hun familie. Enkelen schreven romans en non-fictie; beschikbaar in het Engels en Nederlands. Er zijn ook goede (Engelstalige) biografieën.

Ben je geïnteresseerd in de geschiedenis of de echte ervaringen van verpleegsters aan het front tijdens de Eerste Wereldoorlog? Dan zijn er diverse autobiografieën, biografieën en non-fictie boeken. Neem bijvoorbeeld "Testament of Youth" van Vera Britain, of een recente biografie rond Edith Cavell.

Ben je meer geïnteresseerd in het leven van vrouwen, die vaak ongetrouwd bleven omdat de Eerste Wereldoorlog zoveel mannen claimde? Neem dan bijvoorbeeld het Engelstalige boek "Spinsters" van Kate Bolick.

Meer geïnteresseerd in een recente Nederlandstalig uitgave over de Eerste Wereldoorlog? Probeer dan eens "Ten Oorlog" van Arnout Houben, of bekijk de 3 DVDs van deze tv-serie. Erg passend: het is dit jaar een eeuw geleden dat de Eerste Wereldoorlog eindigde.

Allemaal boeken, niet direct geschreven uit winstbejag en meer de moeite waard, meer je tijd waard - dan deze farce van mevrouw Fellowes.