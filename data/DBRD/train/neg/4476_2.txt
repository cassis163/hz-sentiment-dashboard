omdat het toch wel verkoopt. Dit is ook het geval bij Gideons wraak.,In Gideons wraak van Douglas Preston en Lincoln Child wordt de 20-jarige Gideon Crew benaderd door een geheime dienst. Ze hebben inzicht gehad in de medische gegevens van Crew en daaruit blijkt dat hij een zeldzame ziekte heeft, waardoor hij nog hooguit een jaar te leven heeft. Ze vragen hem of hij een klusje voor de geheime dienst wil opknappen om zijn laatste tijd op aarde nog wat invulling te geven. Gideon is de beroerdste niet en gaat akkoord. Hij krijgt als opdracht om geheimen te ontfutselen van een Chinese wetenschapper die kennis zou hebben van een zeer gevaarlijk wapen. Vol overgave stort Gideon zich in het avontuur.
De achterflap en titel doen vermoeden dat Gideons wraak gaat over Gideon die de dood van zijn vader wil wreken. In feite is dat maar bijzaak en handelt het boek voornamelijk over de jacht op de geheimen van de Chinees.
Preston & Child hebben naam gemaakt in de thrillerwereld. Soms zie je bij topauteurs dat ze denken dat ze alles kunnen maken, omdat het toch wel verkoopt. Dit is ook het geval bij Gideons wraak. Zelfs binnen het avonturengenre zitten er teveel elementen in waar Preston & Child niet mee wegkomen. Wat te denken van een man die zwaar bekneld zit na een auto-ongeluk en die voor hij in coma raakt nog even zon 150 cijfers dicteert aan een voorbijganger? Of de zwaarbeveiligde plaatsen waar Gideon moet zijn om informatie te halen en waarvan hij de beveilingsregelingen op een presenteerblaadje aangereikt krijgt van het personeel van die plaatsen? Verschillende personages praten hun mond voorbij om zo de plot wat soepeler te laten verlopen. En zo kwekte ze maar door in argeloosheid. Inderdaad, maar door het te benoemen wil niet zeggen dat het dan ook geaccepteerd wordt door de lezer.
Op het eind komen Preston & Child met een moment van zelfinzicht. Er zat vanaf het begin geen enkele logica in. Waarom werd zon belangrijke missie aan iemand als Crew toegewezen? Hij was nog nooit getest, hij had zich nooit bewezen.
Het antwoord is dat het een avonturenroman oplevert, waarbij de held die niet aan regels is gebonden kan uithalen wat hij wil. Als je als lezer geen vragen bij de plot stelt, kun je daar voldoende van genieten.