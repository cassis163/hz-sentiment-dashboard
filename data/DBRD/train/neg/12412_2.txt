Mijn vriend had dit boek in het mandje gedaan, ook bij het Boekenfestijn, om zelf eens te lezen. Dit zou toch een verhaal moeten zijn die hij wel kon lezen, dachten we! Ik was hem voor en heb het boek in een paar uur tijd uitgelezen.

Het begin was leuk. Het is wel grappig om te zien wat voor theorieën er allemaal bij die man naar boven komen en zelf werd ik ook nieuwsgierig: Waar is die sok? Maar na een tijdje wordt het langdradig en is het niet grappig meer. Er komen wat serieuze zaken bij kijken en dat in combinatie met een sok (dé sok) is niet prettig lezen. Daarmee is het ook niet meer geloofwaardig.

Leuk verhaal om eens gelezen te hebben, maar zou het niet aanraden aan anderen. En zeker niet aan mijn vriend, daar is het boek te filosofisch voor. Als het iets korter was geweest, kon het wel een leuk verhaal zijn voor op een feestje.