De Japanse Tuin

Auteur: Pieter Aspe
Genre: Thriller
Uitgever: Manteau
ISBN-nr. : 9789022317297
Formaat: Paperback
Verschenen februari 2002

Moorden, geheimen en leugens. Met deze drie woorden vat je het boek “De Japanse tuin” samen.

In het kanaal vlak bij een discotheek wordt het lijk van een jonge man gevonden, een zestienjarig meisje dat over de kaaimuur staat te kotsen, doet deze gruwelijke ontdekking. Dit is een zaak voor hoofdinspecteur Lies Rutten en haar collega Rudi Nelissen. Het enige wat men van de jonge man weet is dat hij lid was van de provinciale bibliotheek van Hasselt, met deze aanwijzing moeten ze de moord proberen op te lossen.

Pieter Aspe is een schrijver die vooral rond het thema “misdaad” werkt. Hij is bekend van de televisieserie “Aspe” waarin inspecteur Van In de hoofdrol speelt. In dit boek heeft Van In eerder een bijrol.

Het boek kan niet erg boeien. Na bepaalde tijd weet je wie de dader is. In de serie “Aspe” hoef je ook niet tot het einde te kijken om de moordenaar te kennen. Alhoewel haar medewerkers verschillende mogelijkheden onderzoeken, zitten inspecteur Lies en haar collega Rudi al vlug op het juiste spoor.

Naast het speuren naar de moordenaar heeft de schrijver wel aandacht voor nevenlijnen in het verhaal. Het werk van een inspecteur in moordzaken is niet gemakkelijk en de auteur beschrijft goed welke druk dit beroep ook op het privé leven van de betrokken personen heeft.

Samenvattend vind ik het een vlot geschreven boek. Het is een leuke ontspanning maar mist diepgang, maar dat kan je van dit genre misschien ook niet verwachten. Het valt ook wat tegen als men een boek gaat vergelijken met een filmversie. Ik had Van In ook in het boek liever als in een hoofdrol gezien. Het is een boek om één keer te lezen, dus om te ontlenen in de bibliotheek.