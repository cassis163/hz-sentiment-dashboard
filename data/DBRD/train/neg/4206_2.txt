Aad Goedhart (1957) woont in Rotterdam.
Hij heeft meer dan dertig jaar als jeugdhulpverlener/gezinsvoogd bij verschillende instanties gewerkt.
Aan het eind van zijn carrière besloot hij zijn twijfels over het gebruik van (vervangend) gezag binnen de justitiële jeugdhulpverlening te gebruiken voor een boek.
Al schrijvende evolueerde het boek tot een thriller waarin fictie en feiten elkaar (ongemakkelijk) dicht naderen.
Ontferm u over ons is zijn debuut.

Jeugdhulpverlener Frank Maes wordt op een dag geconfronteerd met de woede van een oud-cliënt. Als hem duidelijk wordt wat de cliënten in het kindertehuis hebben moeten doorstaan, worden zijn schuldgevoelens, die hij al geruime tijd met zich meedraagt weer opgerakeld en slaat de twijfel toe.
Is het middel uithuisplaatsing niet erger dan de kwaal? En hoeveel kinderen heeft hij gedurende al die jaren niet in het ongeluk gestort?
Wanneer zijn eigen dochtertje ontvoerd wordt en er slachtoffers vallen, komt Frank onder zware druk te staan.
Hij moet alles op alles zetten om haar te redden uit de handen van een psychopaat.

Op basis van de cover en de titel die christelijk aandoet zou ik het boek nooit opgepakt hebben.
Het thema jeugdzorg en misbruik en het feit dat het gebaseerd is op feiten maakte mij wel nieuwsgierig naar dit boek.
Ik heb normaal geen moeite met een directe en rauwe schrijfstijl.
Maar op de een of ander manier wist de auteur mij niet te boeien met deze thriller en zijn rauwe schrijfstijl.
De personages waren allemaal vrij ongeloofwaardig en bijna allemaal onsympathiek en ik vond de gebeurtenissen niet echt geloofwaardig.
Dat hoeft ook niet in een thriller maar er gebeurde nu mij teveel achter elkaar op een manier die irriteerde.
Dat het een zooitje is in die jeugdzorg neem ik wel aan.
Misschien wanneer de auteur het anders had beschreven en de personages niet allemaal zo gefrustreerd had opgevoerd en wat beter had uitgewerkt dan had ik het nog wel een aardig boek gevonden.

Het was nu niet echt mijn boek.
2,5*