Op de achterflap van dit boek staat dat Maria haar schrijftalent niet van een vreemde heeft. Nu vond ik Echte mannen eten geen kaas echt niet goed geschreven, dus ik wist eigenlijk niet wat ik van dit boek moest verwachten. Gelukkig schrijft Lucie wel beter, maar niet echt boeiender.
Ik wilde het graag lezen om het verhaal vanuit een ander perspectief te kunnen plaatsen, maar eigenlijk vond ik het een beetje teleurstellend. Het lijkt wel of Lucie niks wil zien, maar als buitenstaander is dat makkelijk gezegd. De school waar Maria op het moment dat ze verstrikt raakt in het loverboy-circuit op zit, heeft enorme fouten gemaakt, dat wel.
Ik ben blij dat ik dit gelezen heb, omdat ik me anders altijd afgevraagd had hoe 'de andere kant' eruit zou zien. Maar echt interessant of toevoegend was het absoluut niet.