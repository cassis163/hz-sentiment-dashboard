Met dit boek bewijst Wil van Bree te kunnen schrijven. Menig zin is zo geformuleerd dat ik mij in een literair werk waande. De tekst was verder ook bijna helemaal foutloos en goedlopend. Over het verhaal was ik echter minder te spreken. Ik was van te voren echter al gewaarschuwd! ‘Dit is geen boek voor jou’. En dat klopt. Dit boek is zeker een boek voor de vrouw in de categorie van ongeveer 40 jaar en ouder en niet voor een jongen van, zoals ik, 16 jaartjes jong. Het verhaal trok mij dermate niet dat ik over dit boek een volle maand heb gedaan en ik zelfs in een lees dip terecht kwam, waardoor mijn stapel recensie boeken mij bijna boven het hoofd is gegroeid! Zoals eerder vermeld maakte de schrijfstijl van Wil wel dingen goed. Het was niet dat het verhaal houterig overkwam. Mijn conclusie is dan ook dat ik het boek redelijk vond, door de schrijfstijl en het taalgebruik. Het verhaal was dus echt wel meer gericht op een andere doelgroep dan de mijnen.
Ik geef ‘De handen van de geliefden’ twee sterren.