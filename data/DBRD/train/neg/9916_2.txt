Armada leek me niet echt wat. Science fiction vind ik wel leuk, maar een boek over gamen, aliens, vechten en de wereld overnemen? Nee, dank je. Toch las ik het boek, want dat was onderdeel van de 7Days Reading Challenge op Hebban. En wie weet zou het me wel positief verrassen?

Nee, dat was niet het geval. Nerdy, geeky, gamen? Dat trekt me niet. Voor gamers komen er denk ik heel veel herkenbare termen en referenties naar films en games en zo in voor, maar die kende ik niet en daarmee was het voor mij niet interessant.

Toch is het over het algemeen ook voor niet-gamers toegankelijk, want ik kwam er wel prima doorheen. En het verhaal is veelzijdiger dan alleen gamen op zich. Zo zijn er verschillende relaties tussen de personen onderling en twijfel je misschien wie goed en wie slecht is en wie de vijand is.

Dus eigenlijk kan ik er heel kort over zijn: ik vond dit een stom boek. Dat zegt nog niet dat het een slecht boek is â€“ ik denk dat ik daar niet echt objectief over kan oordelen. Als de omschrijving je aanspreekt, denk ik dat je het boek zeker eens moet oppakken. Helaas wist het mij niet te overtuigen, maar eerlijk gezegd had ik ook niet anders verwacht.