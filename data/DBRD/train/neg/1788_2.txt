De Officier was niet alleen voor mij thriller van het jaar in 2014.
Het werd alom geprezen en ook Vaderland was genieten van dezelfde schrijver.

Ik had daarom veel verwacht van Conclaaf maar ik wist na een pagina of 20 dat dit hem niet ging worden.
Wat een katholiek gemekker wordt er de eerste 100 pagina's over ons heen gestort. De ene bijbelse vers na de andere laat Harris op ons los terwijl het er uiteindelijk alleen maar om gaat: Wie wordt de baas van het schoolplein?

Harris heeft veel research gedaan, mocht ook op audientie in Het Vaticaan en dat is te merken.
Alles wordt in detail besproken, elk kledingstuk, elke vers, maar er valt weinig te 'thrillen'.
Wanneer je dit een spannend boek vindt dan adviseer ik je de aflevering aanstaande zondag van de Fabeltjeskrant over te slaan want wat Bor de Wolf allemaal gaat uitvreten is dan wel heeel eng.

Vanaf pagina 170, van de totaal 250 komt er iets meer gang in het boek omdat dan de stemrondes gaan beginnen.
Wie de paus uiteindelijk wordt ziet een kind van 6 na wat omslachtige plotwendingen. De laatste plotwending hangt dan al een pagina of 60 boven de mark en is werkelijk te lafjes voor woorden.

Verder wordt er nauwelijks stil bij gestaan dat de hele kerk en zijn moeder een achterhaald circus is dat meer kwaad doet dan goed maar voegt Harris wel nog even uit het niets een authentiek boos Islam aanslagje ertussendoor.
Toch nog 2 sterren omdat het Harris is en omdat er qua schrijfstijl niets mee mis is en de volgende Robert Harris schaf ik toch meteen weer aan.