Barbara Roorda werkt als brigadier bij de politieafdeling Fraude. Ze kan goed overweg met haar collegaâ€™s, ze worstelt alleen met het feit dat haar ex-man sinds kort haar leidinggevende is. Ze heeft het gevoel dat ze door hem met alle kansloze zaken wordt opgescheept. In haar privÃ©leven gaat het haar ook niet voor de wind. Haar zoon is niet altijd even handelbaar en ze heeft nog veel moeite met haar scheiding. Ze heeft dan ook helemaal geen zin om toe te geven aan de koppeldrang van haar beste vriendin. Als ze zich verdiept in een zaak waarbij fraude is gepleegd met een geldautomaat ontvangt ze bedreigingen aan haar adres. Het blijft niet bij een dreigbrief en ze wordt steeds angstiger. Wie kan ze nog vertrouwen?
Carla Vermaat laat brigadier Roorda optreden als hoofdpersoon in dit voortkabbelende verhaal. Ze laat de lezer toe in het hoofd van haar politievrouw, waardoor die alles vanuit haar perspectief meemaakt. De bijpersonen beschrijft ze echter alleen oppervlakkig, waardoor het voor de lezer dan ook gissen is naar achtergrondinformatie van deze personen. Zo ontbreekt verdere informatie over zoon Jasper en blijft in het midden welke problemen hij nou precies heeft. Dat is een gemiste kans. Als Vermaat naar de ontknoping toe werkt, bouwt ze de spanning meer op en zijn er zelfs een aantal verrassende wendingen. Daarentegen is het eind, en dan met name de laatste pagina, jammer genoeg bijna clichÃ©.
Uitgeverij Ellessy brengt met In beeld een detectiveroman op de markt, maar eigenlijk is het genre van het boek moeilijk te bepalen. Het is niet spannend genoeg om een thriller of echte detective te zijn en de persoonlijke ontwikkelingen van de hoofd- en bijpersonen worden niet breed genoeg uitgemeten om een goede roman te zijn. De plot is helaas vrij eenvoudig en af en toe zelfs voorspelbaar. Verder is er geen goede eindredactie gedaan voordat het boek werd gedrukt. De lezer kan eigenhandig meer dan tien ernstige taal- en spelfouten verbeteren. Dat komt de kwaliteit van het boek natuurlijk niet ten goede. Kortom: De harten van de meeste detectiveliefhebbers zullen niet harder gaan kloppen van de avonturen van politievrouw Barbara.