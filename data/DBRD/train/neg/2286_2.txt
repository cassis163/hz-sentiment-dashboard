Het kostte me enórm veel moeite om in het boek te komen. Ik heb het een paar keer weggelegd, heb andere boeken tussendoor gelezen en merkte dat áls ik er in las, mijn aandacht continu naar andere zaken ging.

Maar ik zou het ook zonde vinden om het boek niet uit te lezen, en uiteindelijk is dat dan ook vanavond gebeurd.

Ik ga het gewoon zeggen.... ik had er méér van verwacht.

'Een duistere ontdekking die lang verzwegen geheimen aan het licht dreigt te brengen', meldt de cover. En '~een roman waarin Norton laat zien dat zijn uitstekende gevoel voor humor verder reikt dan zijn tv-show'.

En daar zat ik dus op te wachten....
Maar de moordenaar van Tommy was me al vrij snel duidelijk, en ik heb niet echt humor teruggezien in het boek.

Er werden absoluut goede pogingen gedaan om PJ sympathiek over te laten komen, maar die werden m.i. overschaduwd door het beeld van een meelijwekkende, te dikke man die enórm eenzaam is.

Dan de zusjes Ross... wellicht heeft het te maken met het feit dat het verhaal me niet echt pakte, maar ik moest steeds terugbladeren welke zus nou wie was.

Dus nee.... meneer Norton heeft míj niet kunnen overtuigen en ik denk dan ook dat dit een gevalletje schoenmaker - leest is.

http://www.watiknouvind.com/2018/01/wat-ik-nou-vind-van-bewaring-van-graham.html