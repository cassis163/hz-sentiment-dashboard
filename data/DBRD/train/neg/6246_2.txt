Maud Mayeras is een Franse thrillerschrijfster, Reflex is haar tweede boek en de eerste in Nederland uitgegeven. Met Reflex heeft zij meerdere thrillerprijzen gewonnen. Hoofdpersoon in Reflex is politiefotografe Iris Baudy. Zij wordt bij een zaak van een vermoord jongetje geroepen in het dorp, waar 11 jaar geleden haar zoon Swan is verdwenen en vermoord. Sindsdien heeft ze zich volledig op haar werk gericht, dag en nacht, 24 uur per dag. Nu zij in het dorp is, besluit zij haar moeder te bezoeken en als dan ook nog haar motor het begeeft en gerepareerd wordt, besluit ze er een paar dagen aan vast te plakken.

De totale tijdspanne van Reflex is zeven dagen en wordt verteld als een foto van Iris. Door de lens wordt er zeer gedetailleerd beschreven wat er gebeurd, maar vooral ook hoe het eruit ziet. Geen detail wordt overgeslagen en je bevind je als lezer midden in de wereld van Iris Baudy, Naast de verhaallijn met Iris, is er nog een lijn startend in 1921 tot het heden met de levensverhaal van Lucie en Henry Witkin. Geen gemakkelijk leven en op het einde van het boek blijkt pas wat hun verhaal met Iris te maken heeft.

Reflex is een mooi en luguber boek, maar de spanning ontbreekt in het grootste deel van het boek. Zeker de verhaallijn in het verleden leest als een roman met als enige spanning de vraag wat dit verhaal te maken heeft met het heden. De flaptekst geeft de verwachting dat Iris actief op zoek gaat naar de waarheid omtrent haar vermoorde zoon, maar afgezien van het laatste hoofdstuk is haar rol weinig actief.