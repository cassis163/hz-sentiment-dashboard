Waar De Prinses eindigt, begint De Kroon mee, het ongeluk van haar moeder. Maar er is werk aan de winkel want Eadlyn moet een land regeren als regentes, en een selectie draaien. Er blijft een hand vol selectie deelnemers over en de bedoeling is dat ze zo snel mogelijk een partner kiest. Maar in het land is het onrustig, het volk wilt meer stemrecht hebben. Op aanraden van een oude familievriend, Marid, komt er een groep inwoners naar het kasteel om te praten over de problemen die zij hebben. Dit zorgt natuurlijk voor de onnodige commotie en eerlijk gezegd is dat het enige spannende in het boek.

Het lijkt wel alsof er geen tijd voor romantiek is voor Eadlyn. In tegenstelling tot de Selectie boeken, waar onwijs veel romantiek en liefde in zat, is het bij haar sloom en zeldzaam. Dat vond ik erg jammer want ik had graag wat scenes willen zien waar Eadlyn het eindelijk een keer naar haar zin had. Kiera heeft mij best teleurgesteld met dit verhaal. De laatste paar hoofdstukken gebeurt er (eindelijk) iets en de rest is eigenlijk niet belangrijk. Ze had dit ook gewoon achter De Prinses kunnen plakken maar waarschijnlijk had ze daar een goede reden voor om het niet te doen.

Sommige verhaallijnen lijken wel voor de grap gekozen te zijn. Ze geven geen meerwaarde aan het verhaal en ze duren maar ongeveer 2 hoofdstukken. Het lijkt voor mij ook alsof Kiera alle vragen van lezers op een blaadje had geschreven en daarbij een hoofdstuk had uitgekozen. Zo werd er 1 heel hoofdstuk geweid aan 1 vraag en verder kwam dit niet meer aanbod. Wat ik erg hinderlijk vond en onnodig.

Ik vind het jammer om zo negatief te schrijven over dit boek omdat ik de rest van de Selectie serie echt geweldig vond. Dit boek was het voor mij gewoon niet en dat kan gebeuren. Daarom ook het lage aantal sterren.

De Kroon is het langverwachte einde van de Selectie serie die al mijn vragen heeft beantwoord.

Sterren: 2/5