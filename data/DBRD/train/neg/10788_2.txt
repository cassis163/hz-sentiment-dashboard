Inferno is het vierde boek van Dan Brown met Robert Langdon in de hoofdrol. Het boek draait om Dante`s Inferno en speelt zich af in Florence, Venetie en Istanbul. Wederom wordt Robert Langdon bijgestaan door een Langdon girl in zijn zoektocht/jacht naar het raadsel in de symboliek.

De verwachtingen van de boek waren hooggespannen, grote reclamecampagne en een wereldwijde uitgave op dezelfde dag. Helaas doet Dan Brown in dit boek hetzelfde kunstje als de eerdere delen. Dezelfde opzet, plot, alleen een andere onderwerp en een andere plaats van handeling. De afloop van het verhaal is dan ook al snel duidelijk, het zou leuk zijn als de plot eens een keer een andere wending neemt, minder voorspelbaar.

Het boek is een echte Dan Brown, de symboliek en het verweven van Dante`s Inferno in het boek, daar kunnen andere schrijvers niet aan tippen. Ook al wordt er vaak vergeleken. Het interessante van het boek vond ik dat het boek zich afspeelde in de buurt , op voor mij bekende plekken, dit vond ik een pluspunt ten opzichte van Het Verloren Symbool. Toch was het puzzeleffect in dit boek minder als in eerdere boeken, alles speelde zich af in het hoofd van Robert Langdon en er waren weinig aanwijzingen die hij met de lezers deelde.

De volgende Dan Brown zal me alvast niet naar de boekhandel doen rennen, daarvoor was Inferno te teleurstellend na de grote verwachtingen.