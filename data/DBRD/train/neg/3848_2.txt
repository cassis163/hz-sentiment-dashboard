Deze maand lees ik alle boeken van de Geestenjager, tenminste diegene die Nederlands zijn. De eerste twee boeken vond ik lekker weglezen. Ze waren spannend en gingen over heksen, boemannen en andere gevaarlijke wezens.

Dit boek vond ik aanzienlijk minder spannend. Hoewel er weer een heks en weer een boeman in voorkwam, ging het vooral over het verleden van de Geestenjager. Het vertrouwen tussen Tom en de Geestenjager is weg en daardoor loopt niets zoals het moet lopen.

Ik vond dit tot nu toe het minste boek uit de serie, maar ga wel verder lezen. Ik moet gewoon weten hoe het met mijn Geestenjager en Tom afloopt...