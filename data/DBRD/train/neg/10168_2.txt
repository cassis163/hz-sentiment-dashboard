Een thriller geschreven door een actrice die ooit Martine Hafkamp was. Een van de grootste slechteriken in televisieland. Dat leek me op zich interessant genoeg om het boek 'Het Gerecht' te lezen.

Het boek gaat over Sandra Hazelaar, ex-soapie die van haar hobby haar werk heeft gemaakt. Ze runt een cateringbedrijf en een huiskamerrestaurant. Door het boek heen worden allerlei heerlijke gerechten bereid, waar je spontaan honger van krijgt.

Wanneer Sandra op een avond op weg naar huis is, hoort ze vreemde geluiden in het park. Ze gaat kijken en is getuige van een verkrachting. De verkrachter blijkt de bekende topadvocaat Joachim Hansson te zijn. Joachim herkent haar ook. Sandra besluit het meisje te helpen, maar Joachim laat dat niet op zich zitten. Maar Sandra wil gerechtigheid. Joachim zou niet met alles weg moeten komen. Maar Joachim heeft zijn contacten en komt ook nog eens iedere avond op televisie bij een entertainmentprogramma. Sandra's leven verandert in een hel, terwijl Joachim gewoon vrolijk rond blijft lopen.

Het boek is ideaal voor op het strand. Het leest lekker weg en het wordt niet al te ingewikkeld. Dat komt met name door de korte zinnen. Die af en toe wel heel kort zijn. Het boek telt ongeveer 120 hoofdstukken. En voor een boek van circa 300 pagina's is dat veel. Waar je in andere boeken gewoon een witregel vind, staat in 'Het Gerecht' een hoofdstuknummer met tijdsbepaling boven. Het boek is verdeeld in vier delen welke een periode van vier weken beslaat. Iedere week is opgesplitst in dagen. Boven sommige hoofdstuknummers lees je of het vrijdagmiddag, maandagavond of woensdagnacht is. Dat leidt een beetje af van het verhaal. Je wordt daardoor uit het verhaal gehaald.

Het deed me een beetje denken aan de film Soof, maar dan met een extra thriller sausje. Ondanks dat het een thriller is, wordt het nergens echt spannend. De gebeurtenissen volgen elkaar in rap tempo op, zonder dat er echt samenhang ontstaat. Het wetboek van strafrecht lijkt als inspiratie genomen te zijn. Na verkrachting, stalking, gijzeling bedacht ik me dat er nu wel een moord in zou kunnen dan is dat ook afgehandeld. En ik werd op mijn wenken bediend.

Het einde van het verhaal is erg plotseling. Door het verhaal heen zitten heel veel losse eindjes, waardoor je aan het einde met behoorlijk wat vragen blijft zitten. Toch heb ik het boek wel heel snel uitgelezen. Ik wilde wel weten hoe het afloopt. Dat dan weer wel. Zoals ik hierboven al aangaf. Mocht je nog een boek zoeken om mee te nemen op vakantie, zou ik hem niet laten liggen.