Ik heb dit boek gekregen in een boekbox. Nu heb ik persoonlijk al niet zoveel met het verhaal van Mulan, maar ik heb wel vaker gehad dat boeken me dan toch wisten te verrassen. Helaas was dat bij dit boek niet het geval. Voor mijn gevoel komen het boek, de wereld, het plot en de karakters nergens echt tot leven. Het lijkt wel alsof er een ziel mis. Ik kon geen persoonlijke band aangaan met de karakters, ik kon geen idee krijgen van de sfeer in het land en daardoor kon het me eigenlijk niet heel veel schelen wat er met de karakters gebeurde. Wellicht ligt het aan mij. Wellicht dat iemand die worstelt met transgender issues zich wel kan verbinden met dit boek. Maar mij lukte het helaas niet.