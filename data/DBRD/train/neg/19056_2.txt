Bitter is het thrillerdebuut van Victoria Farkas, Eerder schreef zij al kinderboeken. In Bitter maken we kennis met rechercheur Lucy Lam (op zijn Engels uitgesproken) . Een vriendengroep in Amsterdam-Zuid verzamelt zich om het 2-jarig huwelijk van Arnoud en Judith te vieren met een etentje. Ook Pieter, wie in een scheiding ligt met zijn vrouw Karin. Zij zijn getrouwd op het moment dat zij elkaar een maand kenden en hebben het een jaar met elkaar uitgehouden. Dezelfde avond wordt Lucy Lam bij de vondst van het levenloze lichaam van Karin geroepen. Zij is door haar buurvrouw gevonden in haar eigen huis. Het is de eerste "eigen" zaak die Lucy leidt.

Zoals al vermeld op de cover, is Bitter een whodunit. Rechercheur Lucy Lam heeft al gauw het vermoeden dat de dader dicht bij Karin moet worden gezocht.De vriendengroep heeft een zeer prominente rol in het boek, dus die link is als lezer snel gelegd. De cover geeft de associatie met de koningin van de whodunit, Agatha Christie. Daar houdt de vergelijking echter op. Bitter mist subtiliteit die een whodunit spannend maakt. Als lezer zou je meer in het hoofd van de rechercheur willen zitten. In Bitter is het als lezer moeilijk om mee te puzzelen. De betrokken personages en hun acties worden zo specifiek benoemd, dat er amper subtiele misleiding is. Voordat het lichaam is gevonden, heb je als lezer al door hoe zij aan haar einde is gekomen door een gesprek aan tafel bij de vrienden.

Met Lucy Lam heeft Victoria Farkas een interessant karakter te pakken. Ze is een goede speurder en trekt zich niets aan van de gevestigde orde op het bureau. Haar intu√Øtie is haar belangrijkste drijfveer en ze heeft een goede neus voor eigenaardigheden.