Spannend is het boek niet echt. Het begint al niet best. Het verhaal kan blijkbaar de karakters niet zelf tot leven brengen, dus de schrijver neemt zijn toevlucht tot een opsomming en uitdieping (vaak over de top) van de voorkomende personages. Helaas constateerde ik op de eerste tien pagina's al een verrassende hoeveelheid spel- en stijlfouten. Ook het trekken van conclusies (iemand wordt wakker in een schuur en weet meteen 'ik ben ontvoerd') gaat te snel en zonder suspense. Na die tien pagina's ben ik maar weer gestopt. Ik betrapte me erop alweer op zoek te zijn naar de volgende spelfout.
Hopelijk komt er bij het volgende boek HJ Smienk een redacteur aan te pas die zeer kritisch kijkt en het in ieder geval redactioneel naar het minimaal vereiste peil brengt!