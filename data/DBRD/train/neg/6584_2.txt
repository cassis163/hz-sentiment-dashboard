Toen ik begon met het lezen van dit boek was ik al wat bevooroordeeld. Het boek wordt namelijk vergeleken met de boeken uit de Twilight-serie. Deze heb ik niet gelezen, omdat ik niet van SF-achtige verhalen houdt, dus daar kan ik niet over oordelen. Maar op basis van dit feit had ik het boek zelf niet gekocht.
Wat dat betreft viel het boek me mee. Wat lijkt op een zoetsappig liefdesverhaal tussen een zombie en een levende, heeft gelukkig toch meer diepgang en wist me meer te boeien dan gedacht.
De werelden die geschetst worden zijn interessant en geloofwaardig.
Anderzijds zitten er wel stukken in het boek die erg saai worden, doordat de schrijver in andere woorden steeds hetzelfde herhaald.
En het blijft een liefdesverhaal met een happy end, wat dit boek waarschijnlijk wel een (standaard) verfilming op zal leveren.
Wat mij betreft is dit meer een Young Adult dan een thriller voor volwassenen. Echte spanning heb ik niet ervaren en ook geen echte drang om door te lezen.
Kortom, verwacht een vermakelijk verhaal en lees even door de saaie stukken heen. Verwacht geen superspannende thriller die je meesleept tot de laatste bladzijde.