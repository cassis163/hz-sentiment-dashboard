Ik denk dat dit boek heerlijk is voor de lezers die wat meer willen weten over Oosterse culturen en gewoonten en die spanning in het verhaal zelf niet zo belangrijk vinden. Dit is absoluut waarin Dans van de Tijger zich onderscheidt van andere thrillers. Het geeft een prachtige weergave van Oosterse landen, omgevingen, mensen en gewoonten. Helaas ontbreekt het voor mij belangrijkste aspect, namelijk spanning. Spanning en het nagelbijtende hoe zal het verder gaan zorgen er voor dat ik thrillers zo heerlijk vind om te lezen. De weegschaal was wat mij betreft hier veel te ver doorgeslagen naar het om- en beschrijven dan naar haar inbrengen van spanning.

Het boek leest super makkelijk weg omdat de schrijver mooie zinnen gebruikt en een goede woordkeus hanteert. Nu de achtergronden van Ava Li bekend zijn alsook de schrijfwijze van de heer Hamilton denk ik dat het tweede deel ons nog best eens positief kan verrassen. Samengevat is dit boek een verademing voor mensen die het fijn vinden meer te weten over Oosterse culturen en spanning niet zo belangrijk vinden. Mensen die echter spanning belangrijk vinden zou ik dit boek niet aanraden. De verwijzing naar Lisbeth Salander en de Millennium-trilogie zou ik snel vergeten.

Plot: 4 sterren
Spanning: 1 ster(retje)
Leesplezier: 2 sterren
Schrijfstijl: 4 sterren
Originaliteit: 4 sterren
Psychologie: 3 sterren