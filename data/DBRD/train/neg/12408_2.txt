#boekuiteigen(digitale)kast #4

Wanneer Gill, de manager van een uitzendbureau, ontslagen wordt en vervangen door Rachel, verandert er veel. Rachel moet de werkvloer, die niet naar behoren functioneert, grondig met de bezem schoonvegen. Dit geeft nogal wat strubbelingen op de werkvloer. Wat eens goede collega's met goede vriendschappelijke band waren, blijken nu achterdochtig voor elkaar te worden. Kennen ze elkaar wel echt zo goed als dat ze dachten?

Mehh, wederom een teleurstelling dit jaar. Dit boek komt echt bij lange na de verwachtingen niet na die de media geschept heeft.

We volgen afwisselend de personen op kantoor, die om de beurt hun visie vertellen. Tegelijkertijd krijgen we een verhaal te horen van (ex)psychiater Anne. In eerste instantie lijken de twee verhaallijnen totaal niets met elkaar te maken te hebben en is het zelfs wat wazig. Uiteraard komen de verhaallijnen wel bij elkaar en de manier waarop dit gedaan is, is absoluut een pluspunt. Evenals de meeste (!) karakters, die mooi uitgewerkt zijn en elk hun eigen problemen met zich meedragen.

Dat het nergens spannend wordt en soms zelfs wat saai, was voor mij een groot minpunt. We lezen veel verschillende POV's en zeker op het begin was het lastig om de personen uit elkaar te houden. Ook het missen van informatie en diepte bij Rachel en Ewan was voor mij een minpunt. Zulke belangrijke personages, die zoveel teweegbrengen en dan eigenlijk te vlak aanwezig zijn. Gemiste kans wat mij betreft.

Gelukkig is de schrijfstijl wel aangenaam en toegankelijk. De hoofdstukken zijn niet al te lang, waardoor je het snel wegleest. Maar aan de andere kant zorgden de saaie stukken er ook voor dat ik juist door die korte hoofdstukken het boek snel aan de kant legde om wat anders te doen. Het eind vond ik wel erg leuk en was huiveringwekkend.

Erg jammer, had hier meer van verwacht en baal eigenlijk ontzettend dat-ie me zo heeft teleurgesteld.. Geef 'm 2*.