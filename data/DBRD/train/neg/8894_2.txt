Dit boek kon me niet zo bekoren. Had me er iets meer van voorgesteld.

Het begint met een mooie proloog die zich afspeelt in Londen, 1962. Daarna verspringt het verhaal naar New York, 2002. Joel en Audrey uit de proloog hebben zich ontwikkeld tot een links en vrijdenkend echtpaar. Zij hebben hun dochters en aangenomen zoon opgevoed met socialistische ideeën en met een afkeer van hun (joodse) religie.
Na de beroerte die Joel treft, zien we hoe het gezin hiermee omgaat. Ze worden neergezet als onsympathieke, zeer rechtlijnig denkende, ongelukkige personages. Een dochter heeft een eetprobleem en een echtgenoot die haar koeioneert, de ander twijfelt over een overgang naar het joodse orthodoxe geloof, de zoon is aan de drugs, Audrey is voortdurend grof en wreed tav haar dochters en dan is er ook nog het overspel van Joel..
Ze discussiëren over politiek, geld, drugs, religie, de zieke Joel en komen niet echt nader tot elkaar.