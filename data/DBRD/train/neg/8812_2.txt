Karin Slaughter is jarenlang synoniem geweest voor bloederige spanning, verpakt in zinderende thrillers. Niet voor niets is ze al jarenlang een van de populairste, zo niet dé populairste buitenlandse auteur. Talloze awards zijn getuige van de gretigheid waarmee haar fans de boeken van la Slaughter uit de boekwinkels sleuren. Maar steeds aan die verwachting voldoen, is al een thriller op zich die constant met een onverwachte wending te maken krijgt.
Slaughter die wat moeite lijkt te hebben met verrassende nieuwe lijnen grijpt in Stille zonde terug op haar aoude protagonisten. Is dit een teken aan de wand?

Rechercheur Lena Adams kan haar emoties bijna niet meer te baas als haar echtgenoot, motoragent Jared Long, wordt neergeschoten. Op het laatste moment wordt ze door Will Trent tegengehouden een domme daad te doen.
Even snel als hij komt is Trent echter weer verdwenen. Will is getrouwd met Dr. Sara Linton die 5 jaar geleden weduwe is geworden toen Jeffrey Tolliver is doodgeschoten.

Deze korte inleiding geeft al aan dat Karin Slaughter echt wordstelt met vernieuwingen in haar verhalen. Dat is eigenlijk heel erg jammer maar hiermee devalueert Stille zonde voor mij tot een vervelend verhaal. Eindeloos lijkende dialogen halen heel de schwung uit het verhaal en als je op het einde van iedere dialoog de rekening opmaakt. Kun je alleen concluderen dat de informatiewaarde nihil is en nauwelijks voortgang geeft aan het verhaal.
Kortom, Stille zonde is niet alleen de titel van dit boek, het kan ook een kwalificatie aan het adres van de auteur zijn. Als waarschuwing om niet op deze weg voort te gaan. Dus Karin, vernieuw want anders zal je top heel snel geschiedenis zijn.

Eindoordeel: 2 sterren

Spanning: 2 ster
Plot: 2 sterren
Leesplezier: 2 sterren
Schrijfstijl: 2 sterren
Originaliteit: 2 sterren
Psychologie: 1 ster