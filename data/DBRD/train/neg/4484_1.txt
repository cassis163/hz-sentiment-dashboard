Oh wat slecht. Raap elke YA-trope bij elkaar en stop ze in een boek. Je komt geheid uit bij The Selection.

—> Hoofdpersoon vindt zichzelf niet mooi maar elke man om haar heen valt in zwijm bij haar aanzicht.

—> Jaloerse meiden die pestgedrag vertonen. Ja, het komt voor. Maar het hoeft niet in élk boek voor te komen. Kunnen vrouwen geen vriendschappen vormen zonder dat er altijd een strijd om een jongen in de weg staan?

—> Liefdesdriehoek: check.

—> Genderrollen. Check. Aan de hoofdpersonage wordt letterlijk verteld dat ze maar stil moet zijn opdat Maxon met haar zou willen trouwen. Gaap. Daarvoor kan ik wel boeken uit de jaren ‘60 lezen.

Nu moet ik eerlijk zeggen dat ik niet het hele boek heb uitgelezen. Het halve boek was volgens mij de auteur die even wat frustraties kwijt wilde over ‘blonde bimbo’s’ in de vorm van een meisje genaamd Celeste. Tsja. Ik vond Celeste leuker dan America.

Het goede aan dit boek vond ik het verhaal met de dienstmeisjes. Wellicht was het boek me beter bevallen als er niet zoveel rivaliteit was tussen America en Celeste. Het sloeg nergens op.

Nee, dit is niks voor mij. Tot op heden nog geen goede YA-dystopie gevonden.