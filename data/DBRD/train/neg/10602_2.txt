Het is lastig dit boek langs een meetlat te leggen. Er zitten namelijk stukken in die echt heel erg goed zijn. Voornamelijk het beginstuk en de stukken waarin de kleine Ella aan het woord is, gaan je niet in de koude kleren zitten. Helaas zitten er ook iets té vaak stukken in die echt veel té veel uitgekauwd worden. De stukken zijn veel te lang terwijl al lang duidelijk is waar het naartoe gaat. Ook slingert het verhaal soms heen en weer en met al die Scandinavische namen maakt dat het er niet gemakkelijker op. Hierdoor verlies je als lezer de aandacht op het verhaal en raak je de draad enigszins kwijt. Dat is erg jammer. Het had anders geweest als je als lezer constant in het ongewisse blijft hoe het af zou lopen. Dat is hier echter niet het geval en dat geeft het slot dan ook iets teleurstellends. De goede punten die het boek in het begin vergaard heeft, worden langzaam aan weggevaagd en vervangen door toch een weerzinwekkend gevoel.

Lezers die houden van boeken waar ook tijd wordt besteed aan beschrijvingen van de omgeving zullen dit wellicht heerlijk vinden. Als je houdt van een overzichtelijke spanningsboog en een verhaal dat niet al te veel afwijkt van waar het echt om draait kan je beter iets anders lezen. Dit boek leent zich waarschijnlijk beter voor een film met angstaanjagende muziek op de achtergrond en claustrofobische beelden.

Plot: 2 sterren
Spanning: 2 sterren
Leesplezier: 2 sterren
Schrijfstijl: 2 sterren
Originaliteit:3 sterren
Psychologie: 2 sterren