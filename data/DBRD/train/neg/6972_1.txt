Eerst heb je een spannende thriller in de hand en ben je vastbesloten hem helemaal tot het einde uit te lezen. Hoe meer pagina's je echter omdraait, hoe absurder en onwaarschijnlijker de gebeurtenissen worden om te ontaarden in een zwaar mislukte poging om Stephen King en co na te bootsen.

Misschien is er wel iets bovennatuurlijks dat nog steeds niet verklaard is? Grangé had best wel wat meer de parapsychologie kunnen uitspitten en aan de hand van bestaande literatuur iets boeiends op papier kunnen zetten. Spijtig genoeg hield hij het voor bekeken en schreef hij over vervellende slangmensen en gefrustreerde berenmoeders.

Dat Grangé zeker talent heeft, daar hoeven we echter niet over te twijfelen. Lees maar De bloedrode gletsjer, hét boek dat nog steeds een plaatsje inneemt in mijn top 3!