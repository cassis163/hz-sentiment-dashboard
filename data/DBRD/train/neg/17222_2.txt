Het belooft een aangrijpende en spannende roman te worden.
De schrijfstijl van "Na Mattias" is toegankelijk, de herkenning van plaatsen, beschrijvingen, evenementen maakt het alsof iemand persoonlijk tegen je praat.

Toch heeft het boek me geen moment aangegrepen en vond ik het verhaal ook niet spannend. De verschillende verhaallijnen van de verschillende mensen hadden niet die samenhang en verbinding die ik op basis van de korte omschrijving had verwacht.
Elk afzonderlijk verhaal heeft dan wel een korte lijn naar Mattias, maar die verhaallijnen hadden best verder uitgediept en beschreven mogen worden. Dat had het verhaal voor mij pakkender gemaakt. Na het lezen van de laatste bladzijde heb ik nog niet het gevoel dat ik weet wie Mattias was.