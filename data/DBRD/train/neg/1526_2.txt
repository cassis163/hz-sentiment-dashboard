Ik kan me heel goed voorstellen dat er genoeg mensen zijn die weglopen met dit boekje. De schrijver wordt dan ook vergeleken met García Márquez en zelf meende ik een vleugje Zafon erin te herkennen. En dat zijn (hoe durf ik het te zeggen ) nou niet de schrijvers waar ik dol op ben.
Het is een klein boekje met maar 155 bladzijden, maar het verhaal zeurt zich maar voort. Ik zou het eigenlijk in drie zinnen kunnen samenvatten. Inderdaad: de beschrijvingen zijn mooi, maar op een gegeven moment heb je daar óók wel genoeg van gelezen.
Kortom: als je Marquez en Zafon verslindt is dit boekje vast wel wat voor jou. Zo niet: laat het dan vooral liggen.