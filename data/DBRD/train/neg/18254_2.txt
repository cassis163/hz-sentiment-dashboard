In dit boek word je voortdurend op het verkeerde been gezet. Wat is de waarheid en bestaat de waarheid wel? Iedereen leeft in zijn eigen werkelijkheid. Nou is dit natuurlijk bij iedereen zo, maar in dit boek lopen de werkelijkheden dusdanig uit elkaar dat de waarheid moeilijk te ontdekken valt.
Aan het einde van het boek had ik niet het gevoel dat ik dichter bij die waarheid was gekomen. Ik bleef enigszins in verwarring achter.
Maar maakt dit daarmee een slecht boek? Niet helemaal. De zoektocht naar hoe of wat is best interessant. Ik wilde heel graag weten hoe alles nou in elkaar steekt, dat ik maar door bleef lezen. Met als eindresultaat toch een licht onbevredigend gevoel.
De karakters worden goed beschreven, zeker de narcistische trekjes van moeder. Maar ook de geschiedenis van psychiater Abby, met eveneens een narcistische moeder.
Teveel vragen blijven wat mij betreft onbeantwoord. Waardoor het boek onaf lijkt, of zelfs is.
Het verhaal op zich heeft best potentie om een interessant verhaal te zijn, maar dat wordt niet waargemaakt.