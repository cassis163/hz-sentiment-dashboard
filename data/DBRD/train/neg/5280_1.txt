Net zoals andere recensenten, viel ik ook voor de prachtige cover en de tekst op de achterflap. Jammer, want het verhaal zelf is ronduit teleurstellend! Hoewel voortdurend de indruk wordt gewekt dat tegen het eind van het boek een groot complot onthuld zal worden, komt daar uiteindelijk niets van terecht. Er zitten mooie passages in het boek, zoals die over het rouwproces van Jeroen en Chantal. Maar de passages met de boze schoonmoeder passen hier nauwelijks in.
Verder viel mij op dat de AI-vakanties in het begin van het boek worden afgeschilderd als geweldige en avontuurlijke vakanties voor kieskeurige reizigers die overal al zijn geweest, zoals zwager Sander. Terwijl iedereen anno 2006 toch weet dat dit saaie vakanties zijn, waarbij de meeste mensen hun hotel niet uit komen en niets van het land zien. Dat blijkt trouwens ook wel uit de rest van het verhaal. Kamperen in Frankrijk is een stuk spannender!
Detail: de jonge vrouwen in dit boek gebruiken allemaal de naam van hun echtgenoot i.p.v. hun eigen naam. In 2006 komt dit wat vreemd over.