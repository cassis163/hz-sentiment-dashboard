'VerbrokenÂ’ viel mij persoonlijk een beetje tegen, vergeleken met de vorige boeken uit deze reeks.
De personages van Sara en Lena worden verder uitgewerkt, maar die van Will Trent blijft jammer genoeg wat aan de oppervlakte. Het boek leest meer als een roman dan als een thriller; pas op het eind wordt het nog even spannend.

Voor de mensen die Sara Linton al helemaal in hun hart hebben gesloten is het boeiend om te lezen hoe zij om gaat met de verschillende fases in haar rouwproces en nu voorzichtig haar leven weer op begint te pakken.

Ook werpt dit boek een blik op het ooit zo sterk functionerende politiecorps in het dorp. Het laat zien hoe groot het effect kan zijn op een groep wanneer leidinggevende posities verschuiven.

Wanneer je deze serie al vanaf het begin leest is dit boek wel een aanrader, omdat het de onderlinge verhoudingen tussen enkele hoofdrolspelers verder uitwerkt. Als eerste kennismaking met Karin Slaughter zou ik dit deel echter niet snel aanbevelen.