Glenn Meade heeft vier fantastische dikke boeken geschreven: Brandenburg, Sneeuwwolf, Sfinx van Sakkara en As van het kwaad.
Ik was al verbaasd dat zo snel na As van het Kwaad een vijfde titel verscheen: IJselijk web. En ook ongekend dun in vergelijking met zijn eerdere boeken. Ik ben behoorlijk teleurgesteld na het lezen van dit boek. Zijn eerdere boeken waren echt geweldig, maar dit boek bleef hangen in stereotype personen en cliche-situaties. In tegenstelling tot zijn eerdere boeken kon ik hierin niets oorspronkelijks ontdekken. Ik heb dan ook het vermoeden dat dit een soort vingeroefening van hem was, geschreven voor hij aan die andere vier geweldige boeken begon. Ik zie liever dat hij weer een paar jaar niks van zich laat horen en dan weer met een prachtig vuistdik produkt op de proppen komt.