Ava wordt gedwongen om, na de dood van haar vader, te verhuizen naar Luna.
Daar woont haar nieuwe voogd namelijk, de geadopteerde zoon van haar schoonouders.

Haar schoonouders hebben haar vader onterft, toen haar vader besloot met een niet Elitaire vrouw te trouwen en Ava heeft geen contact met hen gehad.

Wanneer ze aankomt op Luna staat haar een verrassing te wachten. Haar nieuwe voogd is niet de saaie, grijze man van middelbare leeftijd, maar een zeer aantrekkelijke, jonge man!

Jeetje... waar moet ik beginnen met dit boek?
Het leest vlot weg en is lekker kort, dat zijn denk ik de enige pluspunten die ik kan benoemen.
Voor de rest hangt het boek van ellende aan elkaar.

Een jonge vrouw wordt verliefd op haar voogd, die tevens haar (geadopteerde) oom is, terwijl er een groot klasseverschil is tussen hen.
Omdat er behoorlijk wat weerstand zou zijn tegen hun relatie, verzet Nic zich er in eerste instantie tegen.
Verder heb je dan nog een aantal dingen, waaronder het feit dat Nic slaapt met een ander, terwijl hij zogenaamd van Ava houdt en dat moet Ava maar goed vinden, want "hij doet het om hun relatie verborgen te houden".

Verder is de schrijfstijl heel jeugdig, wat totaal niet past bij de manier waarop de liefdesscenes zijn geschreven.
Combineer dat met een ontzettend irritante hoofdpersoon, die pats boem verliefd wordt op een knappe kop en je hebt een boek dat ik alleen maar met rollende ogen en heel veel moeite doorgeworsteld ben.