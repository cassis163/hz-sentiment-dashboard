In de zomervakantie voordat ze naar de middelbare school gaan zijn een groepje van 5 vrienden bijna dagelijks samen in het Savelsbos te vinden. Het meisje van de groep, Juul, raakt vermist en wordt nooit meer gevonden. De 4 jongens worden uiteindelijk opgepakt en veroordeeld. Vanwege hun jonge leeftijd bestaat de veroordeling uit een werkstraf en een verplichte psychologische behandeling. Nadien krijgen ze geen van allen hun leven echt op de rit.

Nu 10 jaar later is de zaak door de media opgerakeld en daardoor wordt alles alleen maar erger. De jonge mannen zinnen op wraak, ze willen nu schoon schip maken en weten wie er verantwoordelijk is voor hun ellende.

Het is een boek wat niet heel dik is maar toch lijkt er geen eind aan te komen. Het is saai gewauwel over jeugdherinneringen die op een vreemde manier afgewisseld worden met het heden, waarbij het plot ook nog eens niet echt verrassend is.