Als (pseudo)historische roman is De Moza√Øekmoorden best onderhoudend, maar als detectiveverhaal valt het nogal tegen. Het boek wemelt van de aanwijzingen, maar de meeste blijken niets met de ontknoping van doen te hebben. Ik bleef na het lezen van dit boek achter met het vervelende idee dat de speurder (Dante) het uiteindelijk niet bij het rechte eind had. Heel frustrerend.

De beschrijvingen van het middeleeuwse Florence zijn erg beeldend en maken het toch tot een lezenwaardig boek. Gelukkig is Leoni ook niet al te uitleggerig in zijn beschrijvingen, wat het misschien voor mensen die nooit in Florence zijn geweest of niet erg op de hoogte zijn van de tijd waarin Dante leefde niet altijd even gemakkelijk maakt.

Overigens had de Nederlandse vertaling hier en daar wat strakker gemogen. Zinnen van het type "Hij liep haastig naar de deur en rende snel naar buiten" zijn misschien wel accuraat vetaald, maar leveren niet echt fraai proza op.