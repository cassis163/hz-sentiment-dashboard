De vrienden van de perfecte misdaad is een groep mensen die wekelijks bijelkaar komt om de perfecte misdaad te bedenken. Tussendoor worden er regels opgesteld waaraan deductische detectives moeten voldoen. En dan wordt er een moord gepleegd. In een dergelijk boek verwacht je dat de schrijver zich aan de opgestelde regels houdt, bijvoorbeeld dat de oplossing gevonden moet kunnen worden door deductie en niet doordat de moordenaar zonder enige reden op het eind met een bekentenis komt. Helaas, de auteur laat deze kans schieten. Op het eind van het boek wordt de moordenaar onthuld die een motief heeft dat tot dat moment door niemand geraden kon worden.
Een weinig bevredigend boek. Nog net twee sterren voor de verhandeling over het schrijven van detectives.