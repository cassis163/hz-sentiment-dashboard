Vaag boek. Na één keer lezen leek het slim dat nogmaals te doen, het is toch maar een dun boek, maar ook de tweede lezing was weinig verhelderend.
Wat heeft Iain Reid beoogd met 'Ik denk dat het voorbij moet zijn'? Het leest niet onprettig, de sfeer is creepy. Als lezer laat je je meeslepen en wacht je op de dingen die komen gaan. Maar komt er überhaupt iets zinnigs? Waar leidt het toe?

Mij spreekt 'Ik denk dat het voorbij moet zijn' niet aan. Ik vind het verhaal onbevredigend. Ik zou niet eens durven zeggen of het diepgravend is of juist zeer oppervlakkig. Dat wil niet zeggen dat het een slecht boek is. Ik krijg alleen niet uitgekristalliseerd wat er de schoonheid van is, áls die er is. Ik ga niet doen alsof ik er alles van begrijp, áls er al iets te begrijpen valt. Een brug te ver voor mij, laten we het daar maar op houden.

[spanning 2, plot 2, schrijfstijl 2, leesplezier 3, originaliteit 3, psychologie 2]