Het verhaal zit inderdaad ingewikkeld in elkaar en is op een originele manier in elkaar gezet. Dankzij een andere recensie weet ik nu dat elk hoofdstuk de helft is van het vorige, want dat had ik bij het lezen niet gemerkt. Je hebt veel doorzettingsvermogen nodig om het boek te lezen. De schrijfster introduceert 12 hoofdpersonen; als je niet het boek ineens uitleest, ben je 2 dagen later kwijt wie ook alweer wat deed.
Indertijd las ik veel lovende recensies over de gelaagdheid en de intelligente structuur. Kan goed zijn, maar het sprak mij echter minder aan. Dat ik moet nadenken over wat de auteur bedoelt en wat ik ervan verwacht, is niet aan mij besteed. Ik heb het liefste dat een boek mij pakt zonder dat ik over de structuur hoef na te denken.
Het boek begon voor mij pas later (na zo'n 500 bladzijden!) op gang te komen. Op een gegeven moment weet je wat er is gebeurd en dan komt de schrijfster met enkele hoofdstukken die eerder spelen in tijd en alsnog wat elementen toelichten. Erg ingewikkeld; had van mij niet zo gehoeven.
Ik denk niet dat over een jaar ik mij nog bijzondere dingen over dit boek zal herinneren; of het moet zijn de manier waarop Chinezen indertijd in Nieuw-Zeeland werden behandeld.