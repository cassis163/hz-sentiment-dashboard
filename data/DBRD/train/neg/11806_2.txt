Een merkwaardig boek, Veritas. Het heeft mij maar ten dele kunnen boeien. Sterk zijn de bloemrijke beschrijvingen, het historisch perspectief en de gedegenheid die geboden worden; en het verhaal is ook ook goed geschreven. Maar wat is het wijdlopig! Dat zou niet zo erg zijn als het verhaal zelf sterk zou zijn, maar dat vind ik het niet: teveel intriges worden warrig opgevoerd; personen worden met geheimzinnigheid omgeven opgevoerd en vervolgens wordt alles met iedereen en alles in verband gebracht. Dan verdwijnen ze soms weer als sneeuw voor de zon. Hints worden te pas en te onpas gegeven en dienen het doel vaak te weinig.

Misschien wordt teveel recht gedaan aan historische juistheid en te weinig aan het verhaal en aan de plot die wat lauw overkomt. En dan die vergezochte elementen zoals het vliegend schip en de zingende amberstenen! Dat vervreemde mij erg in dit boek.

Een roman schrijven is veel scheppen en veel schrappen; dat mis ik op beide fronten.