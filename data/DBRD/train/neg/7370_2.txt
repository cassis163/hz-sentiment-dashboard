Hm, ik vrees dat ik niet zo enthousiast ben als de andere lezers die hier een reactie geplaatst hebben. Ik heb me er werkelijk doorheen geworsteld en ik werd alleen gemotiveerd door te lezen omdat ik hem per se uit wilde hebben voor ik op vakantie ga.
Het boek begint goed en intrigeert me. De Cullen familie is interessant, uitdagend en boeit me intens. Totdat... ik ontdek dat het vampiers zijn... Pfff... Been there, done that. Ik had zo gehoopt op iets origineels, aangezien iedereen er mee wegloopt! Ik vraag me ook af of jullie je niet enorm geÃ«rgerd hebben aan dat overdreven onhandige gedrag van Bella. Ik verwachtte elk moment een reden voor dat gedrag, maar nee, ze is gewoon 'onhandig'. En dan het feit dat ze meteen en zonder twijfel of scepsis accepteert dat Edward een vampier is. Zucht... Om maar te zwijgen over het constant herkauwen van de discussie hoe moeilijk het allemaal wel niet is om bij elkaar te zijn...
Nee, dit is geen serie voor mij. Ben wel heel blij dat ik het geprobeerd heb; nu hoef ik me nooit meer af te vragen of het iets is...