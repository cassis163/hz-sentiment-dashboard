Niet echt een aanrader. Egan lijkt meer tijd te hebben gestoken in het zoeken naar synoniemen, dan in het bedenken van een pakkend verhaal.

Op een dag komt de vader van Anna niet meer thuis. Wanneer Anna volwassen is, komt ze erachter dat haar vader banden had met het criminele circuit. Dat resulteert in een drang om te achterhalen wat er met haar vader is gebeurd.

Wanneer Egan zich beperkt had tot de beleving vanuit één hoofdpersoon, Anna, dan had het nog best een aardig boek op kunnen leveren. Maar de verhaallijn vanuit Anna’s vader Ed maakt alles voorspelbaar en langdradig. De derde verhaallijn, vanuit het perspectief van crimineel Dexter Styles, is compleet ongeloofwaardig. De feminiene, onzekere en emotionele gedachtengangen passen in het geheel niet bij de status die Dexter heeft. Ook de poëtische bewoordingen passen niet bij de rauwe en meedogenloze onderwereld.