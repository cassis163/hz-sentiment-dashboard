Ik las dit boek via de buzzboek actie van Hebban.
Joe Chayefski is een Amerikaan die in Finland woont en werkt. Hij is getrouwd maar hun relatie staat onder grote druk. Het is wel eens verwarrend omdat je soms niet precies weet wat zich in het nu en wat zich in het verleden afspeelt. Joe gaat terug naar de VS en laat zijn vrouw en hun zoon achter.
Als hij in de VS een nieuw leven begonnen is gebeuren er dingen die zijn leven flink op de kop zetten en komt hij in de problemen. Verschillende hedendaagse problemen komen aan de orde. Dierenrechten, milieu, de macht die mediaconcern zich toe eigenen, de wapen industrie in de VS, het zijn zaken waarmee Joe te maken krijgt. Daar zit ook één van de problemen in dit boek, het is te veel en daarbij wordt er ook nog eens flink uitgeweid wat het lezen langzaam maar zeker een taak maakte in plaats van iets wat je voor je plezier doet.



Ik vond het geen makkelijk te lezen boek. Vooral doordat er niet veel tempo in het boek zit en er soms veel te lang eigenlijk niets gebeurd. Ik had me er veel meer van voorgesteld.
Het kon me slechts bij vlagen boeien en ik was eigenlijk wel blij dat ik het uit had en weer in iets anders kon beginnen.