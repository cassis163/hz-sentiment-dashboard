Ook ik mocht voor de sterrenthriller leesclub van Luitingh-Sijthoff dit boek lezen en recenseren. Maar in tegenstelling tot velen vond ik dit boek niet goed. Een thriller is het zeker, ik begrijp echter niet van waar al deze positieve commentaren komen.
Aan het begin van het boek krijg je een overzicht van de belangrijkste personages, wat wel positief is, maar het waren wel 2 pagina's en veel karakters stonden er in met bijnaam er bij, en dat vond ik veel minder, want de schrijfster gebruikt deze namen te pas en te onpas, waardoor je vaak moet gaan terugkijken om te weten wie wie is. Ook staat de bijnaam van een heel belangrijk personage er niet bij, het heeft tot ongeveer de 100e pagina geduurd voor ik wist wie het echt was, ik bleek namelijk verkeerd te zitten. Meerdere malen ben ik een hoofdstuk opnieuw moeten beginnen lezen en ik denk dat ik pas halverwege het boek zat voor ik het echt leuk begon te vinden.
Ik vind een boek pas leuk als ik echt in het verhaal zit, dat ik mij de dingen perfect visueel kan voorstellen. Helaas heb ik dat in dit boek heel hard gemist. .

Het verhaal is sterk, de personages goed uitgewerkt, misschien wel t√©. We maken ook kennis met het werk van een profiler, wat toch een gans andere benadering is dan de werkwijze van de traditionele politie-inspecteur. Het hoofdpersonage heeft al heel veel meegemaakt, al kan mij haar niet zo goed indenken in tegenstelling tot personages uit andere boeken. Beetje bij beetje kwam de karakterschets van de profiler binnen, maar we weten er nog niet alles van, zoals in vele serieboeken en ik weet niet of ik er echt naar uit kijk om er meer van te vernemen.

De auteur kan schrijven, laat daar geen twijfel over bestaan, maar ik denk dat de vertaling beter kon, met alle respect voor de vertaler natuurlijk. Pools is geen gemakkelijke taal, maar door de hoeveelheid personages, het te pas en te onpas gebruiken van naam, voornaam en/of bijnaam en het opsommen van vele Poolse gemeenten die mijn inziens geen meerwaarde aan het verhaal geven, en mij soms deden twijfelen of het nu de naam van een stad of een personages was, maakte het dat ik me al heel vlug verloren voelde in het verhaal. De plottwist aan het einde vond ik wel degelijk goed gevonden, maar ook niet meer dan dat.

Het boek krijgt van mij slechts 2 sterren, af en toe flirtte het met de 3 sterren, maar uiteindelijk laat dit verhaal, helaas, geen beste indruk op mij na. Begrijp me niet verkeerd, ik ben blij dat ik het boek heb mogen lezen, maar ben nog blijer dat het uit was, en daar zit de dikte voor niks tussen.