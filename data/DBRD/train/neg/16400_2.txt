Ondanks dat ik ontzettend uit keek naar het lezen van dit boek en ontzettende hoge verwachtingen had door de hype die er omheen verkeerde, ben ik absoluut niet tevreden met het boek.

Dat Jessica Knoll kan schrijven is iets wat mij al snel duidelijk werd. De zinnen die ze formuleert zijn soms werkelijk prachtig en zorgen voor haar compleet eigen schrijfstijl. Helaas bestonden deze zinnen de eerste helft van het boek alleen maar uit informatie, informatie, informatie, zoveel dat het te lang langdradig werd en nergens echt ''to the point'' kwam. Als ik dit boek niet voor de buzz had gelezen en had moeten recenseren had ik de handdoek waarschijnlijk al snel in de ring gegooid!

Ongeveer halverwege nam het boek een verrassende wending en kwamen er zowaar wat vlagen van spanning in voor! Zo abrupt als deze waren gekomen, zo snel verdwenen ze helaas ook weer. Na dit stuk ging het weer snel over in dit langdradige, niet-interessante, chaotische verhaal dat het voorheen ook was. Veel te veel informatie die in mijn ogen nergens op sloeg.

Het einde was weer enigszins verrassend, maar ik blijf met te veel vraagtekens zitten, waardoor ik ook het slot weer erg warrig vond.

De grote vraag is voor mij vooral hoe een boek dat totaal geen spanning kent (op een klein stuk na) omschreven kan worden als thriller... In mijn ogen is het meer een soort dramatische roman!