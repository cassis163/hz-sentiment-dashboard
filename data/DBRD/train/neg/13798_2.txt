Jaren geleden kocht ik deze Bruna pocket. Ik las toen alle boeken met de Schaduw in de hoofdrol en genoot daarvan. Nu wilde ik graag weten, of ik nog zo enthousiast zou zijn. Helaas, ik werd teleurgesteld. Eerder deze week las ik een deel van de serie over Rose Gardner, een superbabbelkous, maar bij de Schaduw valt ze in het niet. Wat een gezeur. Zijn zinnen zijn zo lang en ingewikkeld, dat ik het begin al kwijt was, als ik het eind bereikte. Al snel had ik dan ook geen idee wie wie was en waarom het allemaal te doen was. En eigenlijk interesseerde dat me ook nauwelijks. Het moest ook allemaal zo enorm grappig zijn, maar mijn gevoel voor humor schoot in dit opzicht werkelijk te kort. Ik was blij, dat ik eindelijk de laatste van de met minilettertjes gedrukte bladzijde had gelezen.
Jammer.