Rose, de oudere mevrouw die de hoofdpersoon is in dit verhaal, is prachtig. Maar haar persoonlijkheid slokt erg veel van de pagina's op, waardoor het bijna niet meer uitmaakt dat zij middenin het Parijs van de 19e eeuw leeft. Zelfs de beschrijvingen van de sloop en de herstructurering van Parijs (die centraal staan in het boek) zijn beperkt en wat kleurloos vergeleken met het gloedvolle verhaal over het leven van Rose zelf. Helaas blijft ook Rose een tamelijk beperkt uitgewerkt karakter dat zich als oude vrouw nog steeds hetzelfde gedraagt als als meisje van 17.

Eigenlijk heb ik het boek alleen uitgelezen omdat ik graag wilde weten of ze inderdaad met haar huis ten onder gaat of uiteindelijk gered wordt.