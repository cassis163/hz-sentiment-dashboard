Wat kan je zeggen over dit boek? Eigenlijk wil ik daar niet te veel over zeggen. Het is natuurlijk heel leuk bedacht om iets met de dagboeken van de voormalige kokkin van Drakensteyn te doen… Maar waarom in hemelsnaam er een roman en veel fictie aan toe te voegen? Totale nonsens geschreven over voornamelijk Prins Claus en Prinses Beatrix. Ja ja verschuilen onder het mom van het is maar fictie. Het getuigd van weinig respect voor wijlen Prins Claus, die in dit boek totaal wordt afgeschilderd als een tiran en een onmogelijke man.. en zo Beatrix met zich meetrekkend.

Als je zo nodig een roman wilt schrijven verzin dan wat anders. Van de dagboeken en brieven van Mandemakers had met een beetje inzet en energie vast wel iets anders gemaakt kunnen worden. Want als het echt klopt dat men zich gebaseerd heeft op de dagboeken van Mandemakers, dan had daar door goed research en eventueel jaren speurwerk en onderzoek een mooier en eerlijker verhaal in gezeten. Maar nu is het van ” oh we kunnen het handschrift niet lezen, laten we dan maar een onzin verhaal schrijven en de namen van Claus en Beatrix misbruiken” . Het lijkt soms net of je bij de kapper zitten en roddelbladen leest.

In de verantwoording van het boek wordt wel uitgelegd waarom dit boek op deze manier tot stand gekomen is, maar dan nog..

Over dit boek kunnen we niet positief zijn, zeker geen aanrader, geen tijd en geld aanbesteden is het advies.