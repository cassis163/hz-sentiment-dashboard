Een mysterieus hunebed, Vincent van Gogh en predikant Johan Picardt komen in vier dimensies bij elkaar op de tijdlijn van de jonge archeoloog Danny. Hij raakt verstrikt in een complot met tentakels tot in het Vaticaan. Niets is wat het lijkt..



In De Huns volgen we afwisselend de belevenissen van de archeoloog Danny in het heden en een boerenvolk, de Trechterbekers, dat 5000 jaar geleden leefde.
Zowel Danny als de Trechterbekers raken in de ban van een mysterieus hunebed.
Danny komt in het bezit van de brieven van Vincent van Gogh en het boek van een predikant Johan Picardt, die allebei met dat hunebed te maken hadden.
Tijdens zijn zoektocht naar antwoorden en bewijzen wordt hij tegengewerkt.
Hij raakt verstrikt in een complot met tentakels tot aan het Vaticaan.


Op zich las het boek wel vlot. Makkelijke schrijfstijl met veel humor.
Soms was het teveel, daardoor ging het meer op een parodie lijken en ontbrak de echte spanning.
De gebeurtenissen op de universiteit en het politieonderzoek vond ik ongeloofwaardig.
Een echte thriller vond ik het ook niet.
De verhaallijnen zijn origineel, maar hadden nog wat beter uitgewerkt kunnen worden, met name het verhaal van de Trechterbekers, dat op het einde zelfs afgeraffeld werd.
Het boek heeft een open einde. Wellicht dat de auteur nog plannen heeft voor een vervolg.
Respect voor de auteur, die zeven jaar aan dit debuut heeft gewerkt, maar die ik aanraad om bij een volgend boek een goede redactie en kritische proeflezers te nemen.
De hoeveelheid taalfouten, inhoudelijke en historische fouten maken dat ik er helaas maar 2** voor kan geven.