Vreemd boek. Als je achterflap leest en ziet dat het boek prijzen heeft gewonnen verwacht je toch wel iets meer dan dit.  Er zijn verschillende personages aan het woord, de dader, het slachtoffer, de dochter van het slachtoffer en deze zijn allemaal in de ik-vorm geschreven, dat is op zich niet storend maar wel het feit dat het erg afstandelijk is, je voelt er helemaal niks bij, geen medelijden, geen afschuw en al helemaal geen spanning. Je krijgt ook een blik mee vanaf het moment dat het slachtoffer in handen van de dader is maar het wordt allemaal zo vaag en oppervlakkig beschreven dat ik het zelfs saai vond. En dat voor een thriller!
Verder is het eind erg open, niet voor het slachtoffer (die is gewoon dood) maar voor alle andere personages, de dader, de dochter, de zus etc. blijft het gissen hoe het verder gaat.