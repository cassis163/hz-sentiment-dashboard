Achterkanttekst:
'Als je een boodschappenbriefje écht leest, zie je zoveel meer. Wat iemand opschrijft, hoe iemand dat doet, de woordkeuze: het zegt iets over de persoon. Je wilt meer weten over de mens achter het briefje.

Boodschappenbriefjes. Ze fascineren Tefke van Dijk. In korte tijd heeft ze honderden briefjes verzameld. Ze sprokkelt ze bij elkaar met hulp van vrienden, buren en collega’s. Maar ook volslagen vreemden sturen haar gevonden briefjes. Onder het mom van ‘boodschappenbriefjespsychologie’ schrijft ze bondige pseudo-psychoanalyses van de mens achter het briefje. Én wat had de briefjesmaker eigenlijk willen koken? Briefjeskok Marloes Morshuis maakt en aantal culinaire analyses en verrassende recepten.

Analyse bij een lijstje:
Lijstje:
11:00
wakker maken
-appels
-slankie kaas
-yakult
-red bull light

Analyse:
Holst van de nacht. Gestommel. Thuiskomen. Poeh! Wat was dat een heftig feest! Te gek. Te laat. Te veel drank. Even een briefje schrijven. Schat, ik weet dat je plannen hebt voor morgen, maar je mag me pas om 11:00 wakker maken. En mocht je daarvoor al boodschappen doen (oprisping), haal voor mij dan wat gezonde dingen in huis. Appels - voor de (na)dorst, Slankie kaas - ja, daar heb ik zin in!, Yakult - goed voor de darmen, Red Bull Light - en dan zonder wodka. (burp)

Over de eerste alinea/pagina:
Dit was wel de vaagste analyse eigenlijk, de rest is wel wat 'normaler' geschreven, maar toch wel allemaal een beetje in deze stijl. Verhalen verzinnen bij de trefwoorden op de briefjes, lijkt het eigenlijk op.

Recensie:
Inhoud:
De boodschappenbriefjes nemen de meeste ruimte in op een pagina, met daaronder een klein stukje tekst. Op de receptenpagina's is de achtergrond in kleur en staan er grote foto's bij van boodschappenmandjes.
Ik vond het best wel grappig om te lezen, maar wat ik ook had verwacht was eigenlijk een langere handleiding (er stond er maar een hele korte, voorin). Het is meer een boek van "dit denken de auteurs bij deze lijstjes" i.p.v. "zo analyseer je precies een lijstje". Pseudo-psychologie dus, zoals de achterkant ook al zegt :) Ik had echter wel wat uitgebreidere analyses verwacht.
De recepten heb ik alleen maar een beetje gescand, niet echt precies gelezen, aangezien ik helemaal niet van plan ben om nu iets te gaan koken ofzo.

Schrijfstijl:
Bondig, leest heel erg snel.

Afbeeldingen:
Mooie foto's. Ik vond het heel leuk dat de boodschappenlijstjes ook gewoon gefotografeerd/gescand waren, dan zie je echt hoe andere mensen hun lijstjes schrijven.

Conclusie:
Grappig boekje, echt voor tussendoor. Als het je grappig lijkt, zou ik aanraden om het te lenen, niet te kopen.