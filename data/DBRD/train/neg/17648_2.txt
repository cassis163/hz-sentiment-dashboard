Psychologe Evi Oliver uit Bloedschande en politiemensen Lacey Flint en haar meerdere Mark Joesbury uit Zielsgeheim komen weer voor in Dead scared.  Dead scared begint met een proloog waarin Mark Joesbury een race tegen de klok levert om te voorkomen dat Lacey Flint zelfmoord pleegt door van een toren te springen. Daarna gaan we 11 dagen terug in de tijd. Evi Oliver werkt bij een universiteit. Haar is opgevallen dat er veel studenten zelfmoord plegen, vaak op een opzienbarende manier zoals zichzelf in brand steken en vervolgens een volle eetzaal inrennen. Flint, die nog voor begin twintig kan doorgaan, gaat undercover als studente om te onderzoeken wat er aan de hand is.

Met een proloog als in Dead scared verwacht je een goed opgebouwd verhaal dat uit de doeken doet waarom iemand tot zoiets dramatisch als zelfmoord komt.  Dead scared ontstijgt echter niet het niveau van effectbejag. Om je leesplezier niet te vergallen moet je geen enkele eis aan de plot stellen. Flint ontdekt zaken op de plaatsen van vorige zelfmoordgevallen die de politie ook had moeten zien. Bolton gooit er nog een flinke reeks zelfmoorden tegenaan, waarbij vooral de vraag bovendrijft hoe dit allemaal georganiseerd is door de tegenpartij die de aansturende motor vormt. Een antwoord geeft Bolton niet, simpelweg omdat er geen goede verklaring voor is. Als Dead scared eindelijk bij de sc√®ne uit de proloog is aangekomen, draait een staaltje Bouquetreeksschrijven het verhaal helemaal de nek om. De negatieve spiraal die Bolton heeft ingezet met Zielsgeheim gaat helaas verder in Dead scared . (Door: Anne Terwisscha)