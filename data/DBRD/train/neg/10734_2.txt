De antiekhandelaar Smit wordt door zijn huisgenoot dood in een stoel aangetroffen. Hij is in zijn hoofd geschoten en hij heeft brandwonden. Zijn kluis is open en zijn testament is weg.

Van Heerden wordt als prive-detective ingehuurd om erachter te komen waar het testament is. Dit gebeurd echter pas na een jaar, waardoor hij nog 7 dagen de tijd heeft om het te vinden, omdat daarna het testament niets meer waard is.

Van Heerden probeert het testament te vinden en er gaat een doofpot open.

Het verhaal is op zich spannend. Er zijn veel personages, wat het boek soms wat verwarrend maakt. Ook worden sommige personages met een bijnaam benoemd, wat soms wel leuk is, maar soms ook nog meer verwarrend is, zeker als deze naast de normale naam gebruikt wordt.

Het boek leest makkelijk en is echt in Deon Meyer-stijl. Goed boek en smaakt naar meer.