Ik heb het boek geluisterd via de Luisterbieb app. De titel kende ik al wel van naam en ik was er nieuwsgierig naar.

Het begin beviel me erg goed, erg leuk hoe Magistraal omschreven wordt, de Regenboogmussen, de gele doekjes, kleine wezentjes enz. Daardoor werd ik zo enthousiast dat ik het boek fysiek aangeschaft heb, want dat wil ik toch ook graag met mijn ogen lezen.

Gaandeweg het verhaal werd dat enthousiasme wel wat minder, ik kan alleen er niet de vinger opleggen waardoor. Waar ik eerst een half uurtje kon luisteren (ik luister vlak voor het slapen gaan), werd dat 20 minuten waarbij ik merkte dat ik ook stukjes gemist had. Misschien door de kwaliteit van het geluid (wisselend van volume), soms leken de namen Cherry (meer uitgesproken als Thierry), Jeremy en Jerry wel erg op elkaar en was ik in de dialoog kwijt wie nu wat zij of er kwam ineens een naam voor die ik eerder heb gemist. De verteller heeft een fijne stem om naar te luisteren en deed een schreeuw ook echt als een schreeuw qua volume, wat soms wel voor schrikreacties zorgde omdat ik ze niet aan zag komen (als je een boek leest, is dat wel het geval).
En misschien ook omdat juiste die leuke magische onderdelen steeds minder in het verhaal voorkwamen.

Ik beoordeel bij deze dus het luisterboek als geheel en niet zozeer het verhaal. Ik ben nog steeds nieuwsgierig naar het fysieke boek, wat ik ook zeker ga lezen en hoop dat die me wel bij de les kan houden en ik mijn mening daarna omhoog kan bijstellen.