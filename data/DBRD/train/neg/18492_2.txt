Auteur: Fred Van den Bergh
Genre: Roman-Thriller
Uitgever: Lannoo
ISBN-nr: 9789020904864
Formaat: Paperback
Verschenen in 2011

“Een nieuw muntstukje van vijftig eurocent redde Victor Van Sants leven.” Zo be-gint het eerste boek van de ‘miljardair’-trilogie van Fred Van den Bergh. Het ver-haal gaat over een beursmakelaar, Victor Van Sant, die op een doordeweekse dag zijn kantoor in Antwerpen verlaat. Wanneer hij op de Meir komt en zich bukt om een muntstuk op te rapen hoort hij een schot. Er valt één dode en er zijn enkele gewonden, maar al vlug blijkt dat de verkeerde persoon is neergeschoten.

Victor Van Sant beseft dat de aanslag op hem bedoeld was, hij is een man met een groot kapitaal. Samen met Van Hogendorp, een bankier en Coudron, een industrieel behoort hij tot de drie rijksten van België. Hij verkiest om onder te duiken in Frankrijk. Zijn vrouw en dochter verblijven in Cannes, Victor geeft hen de opdracht het hotel niet te verlaten. Laure, zijn dochter, is zo eigenwijs en beslist om toch naar buiten te gaan. Enkele ogenblikken nadat ze het hotel verlaten heeft, wordt ze ontvoerd. De beursmakelaar krijgt een brief waarin staat dat hij 1 miljard euro moet betalen aan de kidnappers en 13 kilo van zijn eigen vlees moet opsturen. 13 kilo komt ongeveer overeen met het gewicht van één been. Om dit alles te verwezenlijken krijgt hij één week de tijd.

Dertien kilo is een vage titel waarbij men vanzelf begint te fantaseren. Na het lezen van het boek weten we wel waarnaar de titel verwijst, namelijk de dertien kilo vlees van Victors lichaam dat hij zelf moet opsturen naar de kidnappers. De kaft van het boek valt zeker en vast op in een bibliotheek en suggereert ook dat iemand ontvoerd wordt. De inhoud van het boek daarentegen valt veel minder op in vergelijking met andere boeken, het boek is zeker geen literaire hoogvlieger.

De stijl van Fred Van den Bergh is eerder simplistisch en toegankelijk voor ieder-een. Het boek bevat veel korte scènes en veel scherpe dialogen. Ook zit het boek boordevol clichés, zo zijn er tal van personages die al vele andere malen gebruikt werden door andere schrijvers. Er is bijvoorbeeld de commissaris met een alcoholverslaving die zich niets van de wetgeving aantrekt en gewoon zijn eigen weg gaat. Ook de killige huurmoordenaar die van zijn hart een steen kan maken en geen empathie kent voor zijn slachtoffers is zo’n cliché. Laure, de dochter van Victor, is hierop een uitzondering en kan wel eens verassend uit de hoek komen. Maar zij wordt dan weer te vaak als lustobject beschouwd.

Ondanks het feit dat het boek een thriller is wordt er niet veel geweld in gebruikt. Wanneer er dan wel gewelddadige scènes opduiken zijn deze vaak vrij hevig en zeer agressief. Daardoor komt het boek nogal goedkoop over, net zoals een Amerikaanse actiefilm. Het is allemaal zeer spectaculair waardoor het soms wel wat ongeloofwaardig overkomt.

Wanneer men de korte inhoud van het boek leest lijkt het veelbelovend en laat men de lezer vermoeden dat het een goed geschreven thriller gaat zijn. Maar nadat men het boek eenmaal gelezen heeft kunnen we besluiten dat Van den Bergh er niet het maximum uit heeft gehaald. In plaats van een goede psychologische thriller, heeft hij er een zwak geschreven misdaadverhaal van gemaakt. Mensen die het boek uitlezen zullen een teleurgesteld gevoel hebben omdat ze meer verwacht hadden. Het boek is dus alleen aan te raden voor mensen die een psychologische thriller willen lezen van het luchtigere en simpel geschreven type. Jongeren tussen de 12 en 15 jaar zullen het werk van Fred Van den Bergh zeker kunnen appreciëren. Adolescenten en volwassenen raad ik wel aan om een andere thriller te kiezen.