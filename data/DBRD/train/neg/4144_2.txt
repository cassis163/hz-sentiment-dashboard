Bijna alles in dit boek is het net niet: de verhaallijnen worden netjes afgewisseld, maar op de een of andere manier werkt dat alleen maar vertragend in plaats van dat het spanning opwekt. De hoofdpersonen zijn een politie-inspecteur en een tabloidjournaliste die elkaar per definitie tegenwerken, dus dat wordt ook niks. De dader heeft weinig achtergrond en komt niet echt uit de verf, en de opzienbarende slotscene is niet erg logisch en lijkt vooral geschreven voor de sensatie.
Maar echt uitgesproken slecht is het boek nou ook weer niet, dus ik geef twee sterren als een soort aanmoediging.