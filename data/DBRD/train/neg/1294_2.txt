In de eerste pagina's neemt de auteur je mee naar een klaslokaal op een Zweedse school waar zojuist een aantal jonge mensen zijn omgekomen bij een "school-shooting" en waar de vertelster van het verhaal Maja NÃ¶rberg in shock tussen de doden zit. De rest van het boek behandelt de 3 weken van de hoorzitting en de zoektocht naar de vraag is Maja schuldig of niet?

Met haar derde "roman" breekt Malin Persson Giolito (1969,Stockholm,Zwe) internationaal door, en won ze de titel beste Zweedse en beste Scandinavische thriller van het jaar. Tevens wordt er van het boek een Netflix serie gemaakt door de makers van de zeer succesvolle serie "the Bridge". Persson Giolito werkt als advocaat en is met haar gezin woonachtig in Brussel.

Zoals gesteld, In de eerste pagina's wordt de achtergrond neergezet van het verhaal om daarna de hoorzitting te volgen uit de belevenis van Maja. Aan de hand van gedachtespinsels en interpretaties maar vooral de belevingswereld van Maja worden de aanklacht van de aanklager en pleiten van haar advocaat weergegeven om uiteindelijk naar het slotakkoord te kabbelen. Regelmatig wordt er steeds meer achtergrond opgelicht van de periode voor het drama middels flash-backs uit de gedachte van Maja te laten optekenen.Echt storend zijn de steeds maar weer terugkerende gedachten toevoegingen van Maja die tussen haakjes of schuingedrukt worden weergegeven en de ontelbare zinnen waarmee Maja aangeeft hoe ze over iets of iemand denk (zinnen als de-kijk-mij-eens-blij-met-mezelf-zijn-glimlach). Door deze elementen verdwijnt het kleine beetje vaart wat er in het verhaal zit helemaal en kabbelt het naar het einde. Het einde wat uiteindelijk bereikt wordt met een totaal gebrek aan spanning en dat is bovenop het eerder genoemde "killing" voor een boek wat in het "hokje" -spannend boek/thriller in de markt is gezet.
De insteek kan als het boek anders gepositioneerd wordt best interessant zijn hoewel ik me sterk afvraag of de schrijfstijl vol met gedachte spinsels ook daar niet "to-much" is. een vleugje literair, een beetje psychologisch zeker geen thriller.