Spannende titel, prachtige mysterieuze omslag Mooi kleurgebruik wat het geheel spannend laat lijken. De samenvatting op de achterflap klinkt veelbelovend en dan begin je te lezen....

Een verhaal over Trevor een miljardair waarvan zijn vrouw bij een ongeval is overleden en waarvan zijn dochter vermist is. Na een periode van depressie en het niet kunnen omgaan met het verlies van haar moeder is ze opeens spoorloos.

Patrick en Angela zijn twee hele goede privé detectives en aan hun de taak om Desiree de verloren dochter te vinden. Want vermist is ze...of toch niet? Zit het verhaal anders?

Het verhaal is goed, de personages zijn interessant maar niet uniek , de omgeving waarin het boek zich afspeelt worden duidelijk en beeldend weergegeven en toch...kan het boek mij vanaf het eerste hoofdstuk niet boeien. Op een of andere manier bind het verhaal zich niet vast aan mijn intresse en lijkt het wel of het niet volledig tot ontwikkeling komt. Losse hoofdstukken en kleine verhaallijntjes door het boek heen kunnen het geheel met elkaar niet vinden.

Het verhaal is zeker niet slecht , alle ingrediënten om er een spannend verhaal van te maken zitten er in maar er mist iets. En dat iets? dat is de wil en drang om absoluut verder te lezen.
Op het eind word het iets beter en spannender maar ook wel weer redelijk voorspelbaar.
regelmatig heb ik het boek weggelegd omdat mijn ogen gewoon dichtvielen. Ik heb er ook best lang over gedaan voor mijn doen.

Nee het is geen boek wat me bij zal blijven maar waar dat nou aan ligt? Misschien te saai geschreven , misschien is het een verhaal 1 uit een dozijn. Kortom het is niet slecht maar een thriller mag toch echt wel meer hebben dan dat.