Ik heb net het boek uit, net als meerdere mensen aangetrokken door de kaft en de tekst op de achterflap. Helaas heeft het me moeite gekost het boek uit te lezen. Telkens viel ik meteen in slaap. (Ik lees vaak voor het slapen gaan.) Dit gebeurt me normaal nooit. Een bewijs voor de vreselijke stijl waarin de schrijfster zich uit. Overgoten met oninteressante beschrijvingen van onbelangrijke bijzaken. Het taalgebruik is ook onprettig spontaan, als van heel simpele mensen. Of ze dat expres doet, om de belevingswereld van eenvoudige mensen weer te geven weet ik niet. Waarom ze onder een pseudoniem schrijft is me een raadsel. TOI is natuurlijk TUI de reisorganisatie.
Waarom ze twee sterren krijgt is omdat het onderwerp wel interessant is en ergens het verhaal wel kan kloppen. Het zet me ook wel aan het nadenken. Ik zocht zelfs de site op die in het boek vermeld staat. Deze bestaat echter niet. Aangezien het als een soort "waarheid" wordt gebracht, vraag ik me af op basis van welke informatie de schrijfster dit boek heeft geschreven. Als ze inderdaad aanwijzingen heeft om deze zware beschuldigingen te uiten aan het all-inclusive systeem, dan komen deze in elk geval veel te zwak uit de verf.