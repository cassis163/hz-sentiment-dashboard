Wisselgeld gaat over het gezin van Michael en Lenie en hun drie kinderen. Op een dag ontvangen zij het onthutsende bericht dat hun jongste dochter, Roos, vermoord is aangetroffen in een hotelkamer. Wat dan volgt is vanzelfsprekend het onderzoek van de politie en de gevolgen die dit verlies heeft op de overige gezinsleden.

Dit zou een goed plot op kunnen leveren. Dat is wat ook mijn verwachting was toen ik begon met dit boek. Deze verwachting was gebaseerd op andere boeken van Loes den Hollander, die ik al gelezen had.

Helaas, dit boek kon daar absoluut niet aan voldoen. De schrijfstijl is dit keer rommelig. Het kwam op mij over alsof ik een opzetje voor dit boek aan het lezen was, in plaats van een reeds afgerond verhaal. Jammer!