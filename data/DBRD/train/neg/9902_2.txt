Het boek huizen van Gretel Van den Broek gaat over een vrouw. Ze werkt in het immokantoor van haar vader. Om haar vader te ontlopen vlucht ze naar de huizen die ze moet verkopen. En daar zijn telkens weer mannen.
Het verhaal trok me in het begin aan maar achteraf gezien heeft het boek zeer weinig inhoud. De auteur begint sterk met gedachten van het hoofdpersonage en fragmentarische terugblikken. Jammer genoeg kan ze deze trend niet aanhouden. Deze stijl zwakt doorheen het boek af en het verhaal komt geforceerd literair over.
Ook de weinige dialogen die aan bod komen hebben geen diepgang en bestaan slechts uit korte woorden en zinnen. Hierdoor krijg je geen band met de personages en zijn de psychologische kant en de emoties van de hoofdpersoon onbegrijpelijk.
De verhaallijn en het plot zijn nogal teleurstellend. Het boek heeft een opbouw maar hoe het uiteindelijk afloopt kom je niet te weten. Het open einde laat je gissen, maar niet op een goede manier.
Kortom huizen is een beetje geforceerd geschreven, een mooi begin maar de auteur kon dit jammer genoeg niet afwerken, twee sterren.