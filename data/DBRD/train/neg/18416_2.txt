Hoewel het boek op genoeg punten spannend is, schort er ook het een en ander aan, wat jammer is. De namen van de personages zijn niet uit te spreken en daardoor moeilijk te onthouden. Verder blijven ze nogal oppervlakkig. De twee hoofdpersonen maken soms wat ruzie (door de hoge druk waar ze onder staan) maar lossen dit vrijwel meteen weer op met veel begrip voor elkaar. Spannender was het geweest als hun onderlinge vriendschap door de druk die op hen ligt ook in zwaar weer was gekomen. Het einde is ontzettend gehaast afgeraffeld, als het nog even af moest voor een deadline. Jammer, want dit doet afbraak aan de rest van het boek, wat wel een prima tempo heeft. Los van bovenstaande problemen is het helemaal geen slecht boek. Er zit voldoende spanning in en vragen die onbeantwoord blijven nodigen zeker uit tot het lezen van opvolgende delen.