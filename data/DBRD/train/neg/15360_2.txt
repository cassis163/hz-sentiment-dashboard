dat, met meer spanning en durf heel anders uit de verf had kunnen komen.,Primeur is de debuutroman van Rixt Kling, een Noord-Hollandse schrijfster die, na haar studie Communicatie-wetenschappen, nu als marketingadviseur werkt. Schrijven en schilderen zijn twee van haar passies. Een aantal jaren geleden is zij parttime gaan werken om zodoende de mogelijkheid te hebben een eigen zaak op te starten. Inmiddels werkt zij volledig freelance als zelfstandig marketingadviseur.
Barbara Vermeer, 28, is sinds een jaar als journaliste op de nieuwsafdeling van het Nieuws van de dag, een regionaal dagblad, werkzaam. Op een dag wordt Antonio, commercieel directeur van de krant, gevonden door Melissa, zijn secretaresse. Hij is door 2 messteken om het leven gebracht.Later komt Barbara, door een verhaal van Melissa én een gesprek met Jos, de nieuwe hoofdredactrice, meer te weten over het leven van Antonio en de rollen daarin van David, haar collega, maar ook van Jos. Dit alles blijft haar bezighouden en ze probeert op alle mogelijke manieren om haar gedachten en alles wat er gebeurt, te verklaren. Dit is echter makkelijker gezegd dan gedaan.Totdat op een dag alle puzzelstukjes op hun plaats vallen. Primeur heeft de naam een literaire thriller te zijn, maar deze benaming kan het boek totaal niet waarmaken. Het verhaal begint met de moord op Antonio en verzandt dan in een terugblik op het eerste jaar van Barbaras journalistieke carrière.
Verder schetst Barbara in haar gedachten profielen van haar collegas. Al deze informatie is mijns inziens niet ter zake doende. Daarnaast haalt dit totaal de vaart en de spanning uit het verhaal. Het is dan ook moeilijk, zo niet bijna onmogelijk, om de spanning, voor zover die er in het begin van het boek al was, opnieuw op te bouwen. Het verhaal blijft grotendeels draaien om het werk van Barbara en, ondanks dat het onderzoek naar de moord op de achtergrond blijft meespelen, wordt het zelden of nooit het belangrijkste waar het in het boek om draait.Het open einde draagt helaas ook niet bij aan wat er eigenlijk aan spanning zou moeten zijn. Het gegeven dat je niemand kunt vertrouwen, de mensen om je heen uiteindelijk niet echt lijkt te kennen en alle zekerheden die je denkt te hebben in één klap weg kunnen vallen, is datgene waar het in Primeur om draait. Tevens voelt Barbara zich bedrogen en is ze zich bewust van het feit dat zij mensen niet goed ingeschat heeft en daardoor slaat de twijfel toe. Wellicht dat ze daarom haar eigen onderzoek naar de moord begint en zo haar best doet om de waarheid boven tafel te krijgen.

Rixt Kling geeft zelf aan dat het in haar boek niet zo zeer om het bloedvergieten gaat, maar meer om het effect dat de moord op andere mensen heeft. Toch is het zonde dat zij niet meer de diepte in is gegaan met dit boek. Nu blijft Primeur een dertien-in-een-dozijn boek, dat, met meer spanning en durf heel anders uit de verf had kunnen komen. Een gemiste kans die zij hopelijk in haar tweede roman, waar zij momenteel aan werkt, weet goed te maken.