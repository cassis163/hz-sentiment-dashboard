De protagonist is op jonge leeftijd haar moeder aan borstkanker verloren en heeft dit verdriet nooit verwerkt. Zij functioneert niet op haar werk, houdt zich niet aan afspraken en trekt zich terug in haar eigen bubbel.

Als zij meent haar moeder te herkennen in een vrouw die zij ontmoet bij de supermarkt, is de beer los. Zij weet zichzelf als cassiere in deze buurtsuper op te werpen, om zo deze vrouw zo dagelijks van dichtbij te kunnen bestuderen en te achtervolgen.

Verlies en rouw uitgewerkt in de behoefte om de gestorvene in alle mensen om ons heen te blijven zien, om zo krampachtig vast te houden aan wat was, en tevens het verzet tegen het feit dat ook de herinnering van een overledene vervaagt.

Ik vond het boek teleurstellend. Vooral de korte zinnen en hoofdstukken ervoer ik als storend. Ondanks het poÃ«tisch taalgebruik hier en daar, heeft het boek mij nergens geraakt. Jammer, ik had meer verwacht van een boek dat vooraf geselecteerd was voor de Debuutprijs.


Gelezen voor de leeslijst voor de Hebban Debuutprijs 2018.