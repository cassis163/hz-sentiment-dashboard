Stress reset kwam voorbij op het moment dat ik dacht waar zit die knop bij mij en gaat hij werkelijk werken.

Vol enthousiasme begon ik met het lezen van het boekje. Niet wetende wat ik er van moest verwachten en wat het eindresultaat zou zijn.

Het eerste deel is op een leuke humoristische manier geschreven. Met een leuke verhalenlijn waar je relaxt doorheen leest. Een moment van ontstressen is dan wel even aan de orde. Verder krijg je weinig tips en draait het in principe alleen om een recept van twee medicijnen die dan voor de oplossing zou moeten zorgen.
Het tweede deel gaat dan ook alleen nog maar over het recept

Gelukkig heb ik geen last van de in het boek beschreven 'ziektes' en was het voor mij verder geen teleurstelling dat hier niet echt een boek was met de daadwerkelijke stress reset knop. Alhoewel ik me wel kan voorstellen dat er lezers zullen zijn die, na al veel ellende te hebben meegemaakt, hopen op een verandering na het lezen van dit boek. Helaas dit is dus niet het geval.

Al met al heb ik toch een beetje kunnen genieten van het eerste deel in dit boek. Alleen is de titel foutief gekozen.