Gistermiddag na Het Schervengericht wilde ik even wat luchtigers hebben om te lezen. Ik had Buiten zinnen van Mel Wallis de Vries meegomen uit de bibliotheek omdat er 'jeugdthriller' op stond. Ik dacht; wat is dat nu weer en wat moet ik me daar nu weer van voorstellen. Gisteren dit boek dus maar ter hand genoemen en toen ook maar meteen uitgelezen (het was niet erg dik; zo'n 220 pagina's).

Het begint met de begrafenis van Karlijn, die de weken voor haar dood steeds dezelfde nachtmerrie had over mensen in haar kamer die haar kwamen vermoorden. Karlijns moeder geeft, om onduidelijke redenen, na haar dood de dagboeken aan Eva, die vroeger haar beste vriendin was, maar nu hadden ze geen contact meer. Wanneer zij de dagboeken leest en zelf ook bezoek krijgt van de man in de nacht, gelooft ze niet meer dat Karlijns dood een ongeluk was. Maar is het wel zo veilig om er onderzoek na te doen?



Dit boek werd vergeleken met Nicci French en ook ik vind de gelijkenis treffend. Het had, in een iets andere vorm, met een iets volwassener schrijfstijl inderdaad een boek van het schrijversduo kunnen zijn. Maar dit is een jeugdthriller en dus ook niet bedoeld voor volwassenen. Echt spannend vond ik het niet, het einde zag ik toch wel aankomen en ik vond de personages ook wel weer erg naief (net als bij voorgenoemd schrijversduo). De schrijfstijl was wel erg kinderlijk vond ik, niet echt alsof ik een boek van 15+ aan het lezen was. Het las wel makkelijk, in een paar uurtjes is het boek uit en tijdens het lezen is het best boeiend. Maar een echt spetterend verhaal kon ik het nu ook weer niet noemen en grote verrassingen zaten er voor mij ook niet echt in. Een echt tussendoorboekje, meer kan ik er niet van maken. Volgens mij zijn jeugdthrillers niet echt mijn ding: 2 sterren...