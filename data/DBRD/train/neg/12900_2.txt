Met ‘Stress Reset’ neemt Carine Green je mee op zoektocht naar rust. Het boek bestaat uit 2 delen.
Het eerste deel vertelt het verhaal van Carine die in de wachtzaal plots hulp krijgt van een onbekende man. Ze voelt zich gehoord door deze mysterieuze man. Het is de eerste keer dat ze zich begrepen voelt. Het is tevens een stap in de goede richting om terug de Carine te zijn van vroeger.
Het tweede deel ‘Druk op de resetknop’ somt de mogelijke oplossingen op om mentale en fysieke gevolgen van stress uit de weg te ruimen.
De zin op de achterflap ’Waarschuwing : dit boek gaat je leven grondig veranderen.’ is mijns inziens overroepen. Ik kan me niet voorstellen dat mensen die geconfronteerd worden met aandoeningen zoals CVS, burn-out, … geholpen worden met dit boek. Doch is deze mening niet helemaal negatief bedoeld. Het eerste deel is zeer vlot geschreven waardoor je in zeer veel zaken herkenning kent. Hierdoor krijg je weliswaar het gevoel dat je niet alleen bent met je klachten, dat je niet overdrijft.
Green pent op een zeer vlotte manier het eerste deel neer waardoor ze me echt wel door het boek liet vliegen. De bekendheid van enkele plaatsbeschrijvingen (ik woon zelf in Zwijndrecht, vlak naast Linkeroever) maken dit deel nog aangenamer om te lezen. Het tweede deel daarentegen leek me overbodig, is me te schools. Het verbrak de vlotheid, het aangename lezen, de band tussen de auteur en de lezer. Het zou interessanter geweest zijn als de schrijfster haar levensweg, haar verhaal verder had uitgebreid.