Een paar jaar geleden wilde ik 'Händelser vid vatten' kopen, maar het boek was helaas niet meer verkrijgbaar. Toen iemand mij een quasi nieuw loppisexemplaar wist te bezorgen was ik dan ook erg blij, zo graag wilde ik het boek lezen.

Helaas, wat een teleurstelling ! Ik heb mij door de eerste 200 blz doorgeworsteld, ergerde me de hele tijd aan zowat alles en heb het boek uiteindelijk ook gelaten voor wat het was (ga één van de komende weken/maanden wel een poging doen het verhaal uit te lezen). Een massa personages doet zijn intrede, maar je weet niet of nauwelijks wie ze zijn. En laat dat nou net iets zijn waar ik me aan stoor, ik wil duidelijkheid in een boek.

Ik heb het idee dat het verhaal zelf enorm goed in elkaar zal zitten (tja, boek niet uitgelezen), maar met de schrijfstijl van Ekman kan ik duidelijk niet overweg. Heb vorig jaar 'Oertekens' van haar gelezen, een mystiek boekje, en dat was ook al niets voor mij. Op basis van de eerste 200 blz krijgt 'Händelser vid vatten' twee sterren.