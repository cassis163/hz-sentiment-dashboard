Recensie : Jitzak â€“ Mili van Veegh
Augustus 2017
ISBN : 97894925511
Uitgeverij Ambilicious


De achterflap :
Zizzel, geraakt door het schrijnende verleden van Jitzak en overweldigd door zijn charme en liefde voor haar, stort zich in een relatie met hem. Eindelijk heeft ze weer vertrouwen in de toekomst en bloeit ze op tot de vrouw die ze was voor haar eerdere relatie.

Jitzak, ex-marinier en vrouwenveroveraar, weeft zijn duistere web om haar heen. Voor hij de deur achter zich dichttrekt, glijdt hij in de armen van Atnat, zijn nieuwe liefde.

Gedreven door wanhoop zoekt Zizzel contact met Atnat en vindt in haar een bondgenoot. Samen draaien ze de rollen om en weven hun web om Jitzak.

Een intrigerend verhaal dat diep de ziel betreedt, een verhaal dat iedere vrouw kan overkomen.
Je maakt kennis met Jitzak, hij is een onaangenaam persoon om mee te leven. Ik vind hem erg vervelend in zijn gedrag. Ik zou hem wel wat aan willen doen.
Zizzel ( alleen die naam al vind ik lachwekkend) en Atnat zijn twee vrouwen die elkaar niet kennen, ze maken allebei een tijd met Jitzak en zijn uitspattingen mee. Geen van deze personen zijn aansprekende personages voor mij. Ze zijn naief en hebben totaal geen eigen mening.
Het boek zou intrigerend moeten zijn, maar voor mij is het vooral irriterend. De onaantrekkelijke personages, een verhaal dat niet aanspreekt en alleen maar agressie opwekt bij mij. Wat een aanstellerige personages .Ik heb er lang over gedaan, het verhaal is ook niet blijven hangen en het eind weet ik niet eens meer .
Er zijn drie delen in het boek, allemaal verteld vanuit een andere personage.Er zit een groot stuk in dat via emailcontact verteld wordt,dat maakt het lezen er niet beter op . Jitzak spreek zogenaamd slecht Nederlands waardoor het helemaal een bron van irritatie is om te lezen.
Het is voor mij geen aanrader, ik geef het krap 2 sterren voor de moeite van de auteur en de uitgeverij.