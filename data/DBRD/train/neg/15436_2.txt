Sandra Hazelaar is onderweg naar huis wanneer zij getuige is van een verkrachting waarbij zij een bekende strafpleiter als de dader herkent, en de dader herkent haar als de voormalige actrice van een soapserie, die nu een kleinschalig restaurant en cateringsbedrijf heeft. Vanaf dit moment moet zij altijd achterom kijken, bang zijn voor een volgende actie van deze strafpleiter want de mensen die loyaal aan hem zijn zitten letterlijk in alle lagen van de bevolking.

Toen ik dit boek onder ogen kreeg heb ik het ingebracht in de plaatselijke leesclub omdat het mij echt een ontzettend leuk boek leek. Mijn medeleden dachten er anders over en achteraf kan ik ze alleen maar gelijk geven. Hoge verwachtingen werden niet waargemaakt. Een heel vergezocht einde, teveel toevalligheden om het verhaal een draai te kunnen geven en teveel losse einden. Kortom het gerecht is niet af!