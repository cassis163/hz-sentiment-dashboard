Het is niet mijn bedoeling om iemand de grond in te boren of een slecht gevoel te geven. Zeker omdat de schrijfster veel werk, tijd en waarschijnlijk liefde in het boek heeft gestoken. Maar…ik wil wel eerlijk zijn…
Dit is geen goed boek. Het is geen boek dat ik voor mijn plezier heb gelezen. Verre van zelfs.
Ik vraag me af:
Waar zijn de kritische meelezers?
Is er een redacteur aan te pas gekomen?
Waarom heeft niemand dit meiske in bescherming genomen?
Want het is slecht, echt slecht. Een boek kan je smaak niet zijn, maar daar kan ik wel doorheen lezen. Maar dat is hier niet het geval.
Het lijkt wel alsof elke zin uitgelegd wordt in 1 of meer bijzinnen. Waardoor een onoverzichtelijke woordenbrij onstaat. Ik wil adviseren: less is more!
De schrijfstijl doet mij denken aan dat van een meisje dat haar eerste fan-fic heeft geschreven. Leuke poging, maar er valt nog veel aan te verbeteren en te leren.
De omschrijving chicklit vind ik te mild. Het zou op zijn minst het woord sexy er voor moeten hebben staan. Want als je van seksscenes houdt, dan kom je wel aan je trekken.
Het niveau komt niet veel verder dan dat van een opstel van een middelbare scholier.
Ik vind het dapper dat de schrijfster actief bloggers benadert om het boek te beoordelen. Want ik heb zo hier en daar al gezien dat ik niet de enige ben die niet enthousiast is.
Alleen al vanwege haar lef gun ik haar meer. Meer succes. En goede begeleiding. Wie weet kan het dan wat worden.
Maar over dit boek kan ik helaas weinig positiefs zeggen.
1 ster