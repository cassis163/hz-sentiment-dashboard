Codenaam Verity van Elizabeth Wein is het bijzondere verhaal van twee vriendinnen die als ware heldinnen alles voor elkaar overhebben tijdens de Tweede Wereldoorlog.
Het verhaal gaat over een Schotse spionne Julie die door de vijand, de Gestapo, wordt opgesloten en bedreigd. Ze willen maar al te graag wat meer uitleg krijgen over de gebruikte radiocodes van de vijand. Julie zet haar bekentenis op papier en beschrijft tegelijkertijd haar vriendschap met pilote Maddie. Ze vertelt ook waarom ze Maddie achtergelaten heeft in een gestrand vliegtuig. Beide zijn door het noodlot in bezet gebied neergestreken. Is Julie bestand tegen de druk van de ondervragingen van de Gestapo en de dreigementen van een executie en gaat ze de geheime codes prijsgeven of niet. Vertelt ze de waarheid???? Het zijn beiden wel hele sterke hoofdpersonages.
Deze historische roman speelt zich af in Frankrijk tijdens de Tweede Wereldoorlog. Het eerste gedeelte is vanuit het oogpunt van Julie geschreven en is moeilijk te volgen. In het tweede gedeelte krijgen we de verhaallijn met Maddie in de hoofdrol.

Eerlijk gezegd ben ik blij dat ik het boek eindelijk uit heb. Als ik niet aan de leesclub had deelgenomen, had ik het boek allang opzij gelegd.
Zoals ik al eerder heb gememoreerd komt het verhaal een beetje moeilijk op gang. Je moet er echt eventjes inkomen maar naarmate je verder leest (na ongeveer 2/3 van het boek) en je meer informatie hebt wordt het wel wat spannender en vallen de puzzelstukjes op zijn plaats. Maar om nu te zeggen wow, dat kan ik nu ook weer niet zeggen.
Het is naast een emotioneel, toch ook wel een bijzonder boek vanwege de geschiedenis. Maar de echte spanning dat is toch wel wat ik mis, zeker in het eerste gedeelte.
Er is een reÃ«el gevaar dat de lezer hier afhaakt, maar doorlezen wordt uiteindelijk wel beloond.
Samenvattend, het verhaal kent een hele zwakke aanloop, met een waarheidsgetrouw en redelijk mooi, soms emotioneel, verhaal, waarbij de auteur veel oog heeft voor detail en de hoofdpersonages een ietwat bijzonder karakter hebben. Niet echt Spannend.
Ik geloof niet dat ik dit boek iemand snel zou aanbevelen.