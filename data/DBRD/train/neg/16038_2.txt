Stress Reset:” Een stukje herkenning maar vooral ontgoocheling”.

Dit boek heeft op de achterflap de tekst: ”Waarschuwing,dit boek gaat je leven grondig veranderen”. Natuurlijk zijn de verwachtingen dan hoog en hoopt de lezer veel maar maakt dit verhaal zijn belofte waar?

Het verhaal bestaat uit twee delen. Het eerste deel vertelt over een zoektocht naar een oplossing om chronische problemen aan te pakken. Dit stuk is een interessante tocht die herkenning en een stuk erkenning laat zien. Het is een reis die begint wanneer Carine,de vertelster van het grootste deel van het boek, een mysterieuze man ontmoet in de wachtzaal bij de dokter . Deze man zegt de remedie te hebben voor haar klachten en zo ontstaat er bij haar terug hoop. Een bepaalde formule lijkt voor haar en haar vriendinnen wel een mirakel. Als lezer heb je het gevoel dat het overdreven en ongeloofwaardig is. Toch hoop je ergens dat het werkt hoewel je wel beter weet. Als ervaringsdeskundige ben je altijd op zoek vaak tegen beter weten in.

Het vervolg van het boek is een opsomming over mogelijke behandelingen en de mening van de schrijver over deze. Dit gedeelte is nergens wetenschappelijk onderbouwd of gestaafd door bewijzen. Enkel de ervaring van de schrijver wordt hier op schoolse wijze doorgegeven.

Stress Reset maakt nergens zijn naam waar.. Er worden geen tips of adviezen gegeven om meer rust te vinden of minder stress te ervaren. Het eerste deel van het boek vertelt over de eigen indruk en is mits wat aanpassingen niet slecht maar in zijn totaliteit is het boek teleurstellend.
Het is meer een reclameboodschap dan een boek en doet nergens wat het belooft.
Misschien had het interessanter geweest als de auteur de persoonlijke uitstap meer uitgediept had en het tweede deel weggelaten had ? Anders had het tweede deel veel beter wetenschappelijk onderbouwd moeten zijn met de voor en nadelen. Nu blijf je met een leeg gevoel achter.
Een misser van formaat.