Anders dan in Nederland behoort Stephen Leather in Engeland al jaren tot het rijtje grote auteurs. Nadat hij al veel verhalen met Dan Spider" Shepherd in de hoofdrol heeft geschreven, kan met Jack Nightingale zomaar een nieuwe hoofdpersoon zijn geboren.
Misschien is de kennismaking met Jack Nightingale een aanleiding om meer van Leathers werk te leren kennen. Nightingale wordt als lid van het bijzondere bijstandsteam van de Londense politie sterk omstreden als hij een paar zaken in het honderd laat lopen. Hij werkt als onderhandelaar bij mensen die op het punt te staan zelfmoord te plegen. Bij de laatste onderhandelingszaak met Simon Underwood, wordt Nigthingale ervan verdacht hem van het balkon te hebben gegooid nadat hij erachter kwam dat Underwood zijn negenjarige dochtertje jarenlang heeft misbruikt. Hij neemt gedwongen ontslag en begint als privédetective aan een carrière die hoofdzakelijk bestaat uit het aantonen van overspelige echtgenoten en echtgenotes. Tot hij wordt benaderd door notaris Ernest Turtledove die hem meedeelt dat hij de erfgenaam is van een landhuis dat vele miljoenen waard is. Zijn biologische vader blijkt de puisant rijke Ainsley Gosling te zijn geweest.
Nauwelijks van de verbazing bekomen, gaat hij op onderzoek naar dit verrassende nieuws en wordt tijdens deze zoektocht herhaaldelijk toegesproken dat hij naar de hel zal gaan. Zijn biologische vader schijnt bij de geboorte de ziel van Jack aan de duivel verkocht te hebben. Dit betekent dat Jack op zijn 33e verjaardag aan de duivel zal worden uitgeleverd. Deze feestdag is al over enkele weken en dit geeft motivatie genoeg aan Jack om dat tot de bodem uit te zoeken. Een zoektocht waarbij mensen in de onmiddellijke omgeving van Jack plotseling komen te overlijden.
Satanisme en occultisme zijn onderwerpen waar je in moet geloven. Thrillers worden geloofwaardig wanneer de verhaallijn realistisch is en herkenning oproept bij de lezer. Verkocht aan de duivel voldoet niet aan het realistische en komt door het satanisme wat zweverig over. Alsof de duivel er mee speelt - dat in dit geval ook helemaal klopt - levert de verhaallijn wel spanning en emotie op. Maar zodra deze satan in de geest van Proserpina verschijnt, verdwijnt daarmee de realiteit en neemt het de spanning in haar kielzog mee. En dit alleen omdat ieder weldenkend mens het bestaan van satan zal ontkennen. Dus een sterk beginnend verhaal gaat in rook op als uit deze wolk de duivel in eigen persoon verschijnt en de hoofdrol overneemt. Dat kan nooit de bedoeling zijn geweest van Stephen Leather. Jammer is het wel!