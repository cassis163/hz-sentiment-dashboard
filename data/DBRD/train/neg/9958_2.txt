De boeken van Rainbow Rowell zijn bij mij altijd een hit of mis. Ik vond Fangirl geweldig, maar Carry on weer een stuk minder. Ze schreef hiervoor altijd young adult boeken, maar ‘Verkeerd verbonden’ is een volwassen roman.

Ik vond het concept van het boek heel intrigerend en was dan ook benieuwd naar de uitwerking. Misschien kwam het omdat ik zelf niet lekker in mijn vel zat, maar vond ‘Verkeerd verbonden’ vooral heel depressief. Georgie McCool vond ik egoistisch en vond dat Neal echt ondergewaardeerd was.

Toch was er iets waardoor ik wilde blijven lezen. Natuurlijk wil je weten of Georgie en Neal aan het eind van het boek samen zijn, maar ik wilde ook weten hoe het met die telefoon, hoe kon Georgie communiceren met de Neal van het verleden?

Helaas vond ik de ontknoping matig en de uitwerking van het verhaal niet goed genoeg om enthousiast over te zijn. Ik vind het zo jammer dat de kwaliteit van verhalen van Rainbow Rowell voor mij zo op en neer gaan. Ze kan goed schrijven, maar op de een of andere manier raken haar verhalen me niet altijd. Jammer!

‘Verkeerd verbonden’ van Rainbow Rowell is, anders dan je misschien verwacht, een volwassen roman. Voor mij voelde het boek heel depressief en zwaar aan en de ontknoping viel tegen. Jammer, want ik vond andere verhalen van Rainbow Rowell wel tof, maar ze heeft me met ‘Verkeerd verbonden’ niet weten te overtuigen.