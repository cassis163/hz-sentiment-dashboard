Heel lang, echt heel lang geleden was er eens een actie bij het Kruidvat waar je legal thrillers kon kopen voor - ik dacht - 4 euro. Daar ben ik Het Complot van Philip Margolin ook tegengekomen, en toendertijd heb ik het boek ook gekocht. Daarna duurde het nog een hele tijd voor ik het ook daadwerkelijk heb gelezen.

Het verhaal gaat over een rechter die gechanteerd wordt om een senator die verdacht wordt van de moord op haar man te veroordelen. De man is echter een erg ethische rechter, en weet niet wat te doen.

Ik vond het best een aardig boek om te lezen, zo voor tussendoor. Maar het is nu alweer een tijdje geleden dat ik het gelezen heb, en ik herinner me er nagenoeg niets meer van, Dat is voor mij geen goed teken, want een goed en/of bijzonder verhaal herinner ik me echt nog wel. De schrijfstijl was ook niet echt bijzonder, maar zeker ook niet slecht. Ik was dus eigenlijk niet echt onder de indruk van dit boek, en het zal niet heel snel voorkomen dat ik nog eens een boek van deze schrijver erbij pak.