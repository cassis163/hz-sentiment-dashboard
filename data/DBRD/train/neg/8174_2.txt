Een redelijk verhaal, totdat er niks gebeurt na de eerste keer dat er suspense lijkt te worden gegenereerd: in de bibliotheekkelders met onderzoekster Margaret.
Zowel plot als romance met alles wat daarna volgt gaan als een natte kaars uit, waarna de aanvankelijk best wel originele mysterieus-koele schrijfstijl haar prikkeling verliest.
Wat rest is een teleurstellende hoofdpersoon in een tweedimensionale sleutelroman. Meest boeiende persoon in dit verhaal: Margaret; gemiste kans van Grossman om haar meer statuur te geven in relatie tot de rest van de spelers.