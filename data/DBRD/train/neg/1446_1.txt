Voortgaand op de uiterst positieve recensies hier op Crimezone, kreeg ik dit boek als verjaardagsgeschenk van een vriendin, net als ik een thrillerfanaat.
Na het lezen van dit boek heb ik beslist NOOIT meer geloof te hechten aan recensies. Dit boek is ten eerste helemaal geen thriller, maar meer een doctoraatsthesis. Bovendien is het kurkdroog geschreven. Ik heb me erdoor heen geworsteld omdat ik wel wou weten wie de kleine Saville had vermoord, maar - ik had het moeten weten - ook dat bleef 'een vermoeden van Mr. Whicher'.
De research die Kate Summerscale naar de moord in Road Hill House heeft gedaan, is ongetwijfeld indrukwekkend, maar het resultaat van deze research heeft mij geen moment weten boeien. Jammer ... temeer daar ik maar één keer per jaar verjaar.