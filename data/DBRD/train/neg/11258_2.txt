Als je dit boek wil lezen, dan is logisch denken echt niet goed. Simpelweg omdat dan, na een kleine 100 pagina's eigenlijk alles al gezegd is en je aan je kleine teen voelt wie de stouterds zijn.
Vooral met de Da Vinci code in het achterhoofd is dit een quasi identiek scenario met andere poppetjes en ingrediÃ«nten.

Wat mij ongelooflijk stoort is de wetenschappelijke bullshit die hij uitkraamt. Zelf ben ik erg wetenschappelijk geschoold en dus een beetje bevooroordeeld.
Mini-robotjes die waanzinnige zaken kunnen, waterstofgelmotoren... mij overtuig je niet...
Nog beter: de hoofdfiguren, voor zover ze al een karakter hebben zijn extreem zwart of wit, iets wat de plot nog sneller onthuld.
Vrij pover geschreven, maar dit bevordert dan weer de leesbaarheid...

Eigenlijk een afknapper als je het verhaal uit hebt, net hetzelfde gevoel had ik met De da Vinci code.

Toch probeer ik nog een enkele keer met wat naar het schijnt zijn beste boek is: Het Bernini mysterie, we zullen zien.
In ieder geval begint het al leuk, de theorie i.v.m. antimaterie is zo bij de haren getrokken dat je je afvraagt waarom iemand bij de bronnen zou willen vermeld staan, maar ja, als je je daarover zet en het verstand iets meer op nul draait schijnt het best mee te vallen.