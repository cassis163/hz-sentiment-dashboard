Beauty and the beast: Lost in de book is een boek dat zich afspeelt tijdens de verhaallijn van de bekende film van Disney. Dit is voor mij ook meteen een probleem aan het boek het blijft dichtbij de film die Disney heeft bedacht en mist daardoor voor mij iets unieks.

Zoals ik net al aangaf speelt het boek zich af tijdens de tijdlijn van de film. Om precies te zijn speelt het zich af tussen het moment dat Belle in het kasteel komt en verliefd wordt op het beest. Het boek speelt in op twee tegenpolen namelijk Liefde en Dood. Liefde en Dood komen in dit boek terug als twee zussen die samen voor de balans in het leven moeten zorgen. De twee zussen maken in het boek een weddenschap over het lot van Belle. Liefde is ervan overtuigd dat Belle degene is die het beest redt van zijn vloek en wet dat die gebeurt. Maar dood is ervan overtuigd dat Belle ongelukkig is in het kasteel en zou vluchten als ze de mogelijkheid had. Deze weddenschap resulteert in een boek genaamd Nevermore. Zodra Belle de bibliotheek van beest krijg vindt ze een aparte ruimte met daarin het boek Nevermore. Dit boekt geeft Belle de mogelijkheid om te ontsnappen aan haar bestaan in het kasteel en het leven te leiden dat ze altijd al heeft willen hebben. Dus wat zal ze doen kiest ze voor een magische wereld waarin alles mogelijk is of kiest ze voor haar leven in het kasteel? Wie zal de weddenschap winnen Dood of toch Liefde?

Voor mij krijgt dit boek maar twee sterren omdat het wel leuk is om een keer te lezen maar mij niet kan boeien om het te blijven lezen. Gedurende het boek had ik niet de behoefte om er achter te komen wat er ging gebeuren. Dit heeft ervoor gezorgd dat ik vrij lang over die korte boek heb gedaan. Verder voegt het voor mij persoonlijk ook niet veel toe ten opzichte van het originele verhaal. Maar als je groot fan ben van het originele verhaal is het toch wel leuk om het boek een keer te lezen.