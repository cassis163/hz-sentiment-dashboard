Jilliane Hoffman heeft een spannend en vlot geschreven boek geproduceerd rond een cliché: vrouw wordt belaagd door wat later misschien wel een seriemoordenaar is die op werkelijk gruwelijke wijze vrouwen vermoord. Als de moordenaar wordt opgepakt en veroordeelt is iedereen opgelucht. En dan gebeurt er iets waardoor het griezelen van voren af aan opnieuw kan beginnen.

Hoewel de personages redelijk goed zijn uitgewerkt en er ook sprake is van enige diepgang in de karakters is het plot rommelig, gehaast en nog meer clichématig afgewerkt. De beschrijving van gruwelijke details van de martelingen probeert de zwakke kanten van het boek te verdoezelen maar dat is dan toch niet overtuigend gelukt. Ik bleef althans met een behoorlijk aantal vragen zitten.

Literair gezien is het ook al geen hoogvlieger en hoewel ik me voorstellen kan dat de filmrechten al verkocht zijn, blijft het voor mij een middelmatig genre-boek, zonder enige verrassing. Het is weliswaar spannend maar ook een voorspelbaar en hiaten vertonend verhaal voor de liefhebber van een horror-trhiller.