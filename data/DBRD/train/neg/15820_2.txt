Hiervoor had ik nog nooit een boek van Saskia Noort gelezen, haar boeken trokken me niet. Maar door de titel Stromboli wilde ik wel een gok wagen. Ik verwachtte veel, een vulkaan als titel belooft vuurwerk en spektakel.

Tijdens het lezen bleek het echter om een slapende, zelfs uitgebluste vulkaan te gaan, helaas. Het boek vond ik weinig uitdagend, soms zelfs saai, ondanks dat het wel goed leesbaar geschreven is. Te weinig diepgang ook. Zonde, want Saskia Noort heeft een goede naam. Voorlopig houd ik me maar bij haar column, die is doorgaans goed.

Wellicht volgende keer weer beter.