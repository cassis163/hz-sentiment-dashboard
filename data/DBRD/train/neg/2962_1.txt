In zee gaat niets verloren.

Geschreven door L.H. Wiener. Voor mij een onbekende auteur, maar ik zal
zéker nog meer van hem gaan lezen. Wat schrijft hij boeiend en interessant.
Waar het boek over gaat is hierboven al meerdere malen omschreven, de inhoud hiervan laat
Ik dus achterwege, maar wil mijn ervaring graag met jullie delen.
Tijdens het lezen van dit boek lijkt het nét of je deel uitmaakt van de familie van
Wiener. Hij schreef dit ter ere van zijn zeventigste verjaardag en zg hem al helemaal voor me.
Hij komt uit een Joods gezin en de problematiek hieromtrent wordt duidelijk en herhaaldelijk
omschreven. Hij heeft het gevoel nergens bij te horen maar dringt door tot de kern van deze problematiek.
Maar het is alleszins een triest verhaal. In zijn roman vloeit zijn humor rijkelijk en maakt het tot een plezierig leesbaar stuk.
Niet onderverdeeld in hoofdstukken, maar in dagen en kortere stukken. Dat maakt het lezen
ervan heel plezierig. Ook de cover is opmerkelijk apart. Uit de collectie van atelier Merkelbach.
Dat mag ook wel eens vernoemd worden want ook een cover moet bij het boek passen en doet dit bij In zee gaat niets verloren, voor de volle 100%.
Ik vind dit een echte aanraden voor iedereen die van goede literatuur houdt.
Dank aan Uitgeverij Atlas dat ik dit interessante boek als een van de eerste heb mogen lezen.