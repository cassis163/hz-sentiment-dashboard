Pieter Aspe, geboren in 1953,heeft de meest uiteenlopende beroepen beoefend voor hij zijn roeping als schrijver vond. In 1995 debuteerde hij met het boek Het vierkant van de wraak.In 1996 volgde De Midasmoorden. De Van In reeks staat vandaag de dag op teller 33

Thriller is een genre dat mij normaal niet zo aanstaat, maar op onze boekenkast stonden enkele boeken van Pieter Aspe. Ik had nog nooit een boek van hem gelezen, maar toch wou ik die eens proberen. Op basis de korte inhoud op de achterflap koos ik De Midasmoorden. Geldzucht is hierin de rode draad.

Ik begon vol spanning te lezen, maar die spanning was echter snel weg. Het lezen ging heel traag in het begin. Misschien komt dit omdat er veel personages aan bod kwamen in het beging en ik ze niet altijd uit elkaar kon houden.
Of omdat het leuker is als je Brugge kent, dat je er een beeld bij hebt. Enkele personages praten in het begin een Brugs accent. Ik vond dit moeilijk om te verstaan, ik kon me moeilijk concentreren, het vertraagde het lezen.
Dankzij de serie Aspe kon ik een gezicht plakken op de belangrijkste personages. Ik vind dit leuk en ook wel handig, je kan je fantasie nog laten werken bij de andere personages, maar je hebt wel een kapstok waar je je kan op baseren. Meer en meer naar het einde toe begon de spanning er in te komen. Hoe zou het aflopen? Die vraag wou ik zo snel mogelijk beantwoord krijgen, dus las ik in tegenstelling met het begin meerdere hoofdstukken per dag.
Hoewel ik vond dat er toch enkele moeilijke punten waren, obstakels heb ik toch genoten van het boek.
Voor een trage lezer zoals ik was dit boek wel geschikt. Als je moeite doet om niet al in het begin stil te vallen, voel je nadien de spanning, om verder te lezen. Ik ga me zeker ook eens wagen aan Aspes andere boeken, eens zien of ze dit evenaren of overstijgen.