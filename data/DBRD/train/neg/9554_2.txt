Marelle Boersma is een van de schrijvers die ik altijd met veel plezier lees, dus ik was weer erg benieuwd naar dit boek van haar. Haar schrijfwijze is altijd makkelijk te lezen. Dus ik begon erg enthousiast te lezen aan dit boek.

Het verhaal speelt zich af in Portugal waar Suus naar toe verhuist is met haar dochtertje Sterre en haar zus Anouk. Het boek begint als Suus, Anouk en Sterre pas in Portugal zijn en de verhuiswagen nog aan moet komen. Als de verhuiswagen aankomt komen ook de vrienden Camilla, Aart en Juul vanuit Nederland om haar te helpen.

Op een bepaald moment als Suus, Anouk en haar vrienden 's avonds zitten bij te komen van de verhuizing en Sterre voor het eerst in haar eigen bed ligt, gaat Suus op een bepaald moment kijken bij Sterre, en blijkt ze niet in bed te liggen. Alles is in rep en roep.

Er volgt een zoektocht naar Sterre. Echter de politie vermoedt dat een van de ouders er iets mee te doen heeft. Hier krijg je opeens ook een 2e verhaal. Een schuingedrukt verhaal, die tussen de gewone hoofdstukken in staat. Ik vond dit op zich best verwarrend. Het schuingedrukte verhaal wordt gelezen door Suus en zo dus weer meegenomen in het gewone verhaal. Het verhaal wordt op een bepaald moment heel warrig en onlogisch. Het einde vond ik dan wel weer wat spannender, al vond ik dit wel erg uit de lucht komen vallen en werd er in het hele verhaal geen aanwijzing gegeven over dat hij de vader was van Sterre.

Ook stonden er sommige dingen in het verhaal die naar mijn idee niet konden. Zo zijn Anouk en Suus op een bepaald moment aan het autorijden. En op het ene moment zit Suus aan het stuur en een paar regels verder zit Anouk aan het stuur... En ze zijn aan het autorijden en dan knippen ze de haren van Suus af... Beetje vreemd. Hier heb ik verder over heen gelezen, maar denk dat dit toch door een correctie eruit gehaald had kunnen worden.

Jammer. Dit vind ik echt wel een van de mindere boeken van Marelle Boersma. En ik hoop dat het volgende boek wat ik van haar lees weer meer naar mijn smaak is.