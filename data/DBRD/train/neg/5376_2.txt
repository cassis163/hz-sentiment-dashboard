Ik heb het boek 2 sterren gegegeven en waarom?
Voor mij kwamen er een aantal personages in voor die volgens mij niet in dit boek thuishoorden. Omdat ze weinig tot niets toevoegden aan het verhaal, kwamen ze volgens mij alleen ook maar verwarring stichten in het verhaal waardoor dit ook even verwarrend ging worden en soms niet te volgen.
Daarnaast staan er sommige uitdrukkingen in die volgens mij foutief zijn omschreven zoals op de eerste pagina, onderaan (bladzijde 7). Citaat: "Ze hadden juist de parkeerplaats voor motoren bereikt toen Jesse het geluid van de terugslag van een bestelauto hoorde. Tweemaal. Kort na elkaar."
Uiteindelijk blijkt het resultaat een dode man te zijn, gedood door 2 kogels.
Zou bestelauto misschien geweer moeten zijn?
De persoon Jesse Driver is wel iemand die uit kan groeien tot een persoonlijkheid waar je meer boeken van wilt lezen, tenminste als de schrijver en zorgvuldig mee om wil gaan.
Als ik boven het verhaal uit probeer te stijgen, kan ik het geheel het best samenvatten als: de hoofdingrediÃ«nten zijn wel goed gekozen maar de bereiding is niet optimaal geweest.
Ik vind deze vergelijking in dit geval het best passen.
Tenslotte, wanneer ik dit boek in een winkel tegen was gekomen had ik het misschien toch wel gekocht op basis van de tekst op de achterflap. Daar zit meer structuur in en verwacht je niet zo'n rommelig geheel in de binnenzijde aan te treffen. En dat is jammer.....