Met Het Sindone complot zet Julia Navarro een redelijk debuut neer. Met name het begin van het boek was een zeer verrassende inval. Het gebruik van de apocrieve geschriften was mijns inziens een verrassende aanpak en leest erg makkelijk. Met name de eerste honderd pagina's is het boek een echte pageturner.

Een gebrek in dit boek is het niet genoeg uitwerken van de karakters in dit boek. Er worden lukraak allerlei mensen bij bepaalde scenes betrokken die in de rest van het boek niet meer of zeer weinig voorkomen. Dit maakt het er voor de lezer niet altijd even makkelijker op.

Ook zijn bepaalde verhaallijnen vergezocht. Het overgaan van de beeltenis van de Lijkwade van Christus op een ander stuk stof  na een lange reis is vergezocht. Daarnaast zijn bepaalde gebeurtenissen in heden en verleden te oppervlakkig verweven. Verslaggeefster Ana Jimenez krijgt zo bijvoorbeeld via een droom informatie om een deel van het mysterie op te lossen. Dit berust niet op feiten of op onderzoek, wat het verhaal minder geloofwaardig maakt. Daarnaast staan er kleine fouten in het boek. De reis van Johanns naar de stad Edessa duurde op de ene pagina enkele weken, terwijl op de volgende pagina wordt gezegd dat hij er binnen enkele was. Deze kleine fouten zijn jammer voor de lezer.

Schrijvers groeien in stijl en kunde naarmate ze meer schrijven. Julia Navarro zet hier een redelijk debuut meer, ik hoop dat we in volgende boeken meer van nog betere kwaliteit mogen verwachten. Twee sterren!