Twee sterren vraagt om een toelichting. De omslag is opvallend en mooi. Een sprookjesachtig verhaal vinden goede (veel)lezers vaak aantrekkelijk, mag wat minder lief, zover ik het heb kunnen lezen.

Wat is dan het punt: het erg kleine lettertype, grijstint op glad papier bevordert het leesplezier ook niet en daarbij de te lage leesaanduiding v.a. 6 jaar. Voor groep 3-4 staan er verschillende, te moeilijke woorden in het verhaal, naast de Engelse namen. Mijn keuze voor dit verhaal in de huidige uitgave zou zijn groep 6 e.v., dus 10 jaar.

Maar een ander punt: vinden de kinderen die nu op de basisschool zitten deze omslag echt mooi of aantrekkelijk? Een generatie waarvan velen er houden van graphic novels?
'Wij', degenen die boeken uitgeven, beoordelen en aankopen valt een dergelijke omslag op, vinden deze veelal mooi. Het doet mij denken aan boeken uit mijn jeugd.
Ik hoop dat het tweede deel dat dit jaar in het Nederlands wordt uitgegeven een iets groter formaat heeft en een strakker lettertype.
En als we het dan over een konijn hebben, zoiets dat lijkt op de uitgave van 'De wonderbaarlijke reis van Edward Tulane'.

Het zou jammer zijn dat dit boek zou blijven liggen, het is een genre waar best vraag naar is en waaraan in de leeftijdscategorie 9/10-12 jaar vraag naar is. Niet ieder kind houdt van de vluchtigheid in sommige populaire boeken.