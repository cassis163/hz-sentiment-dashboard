In Het Diner zet Herman Koch de lezer behoorlijk op het verkeerde been. Aanvankelijk krijgt de lezer een inkijk in een ogenschijnlijk gelukkig doordeweeks Hollands gezinnetje: vader Paul, moeder Claire en zoon Michel lijken het perfect met elkaar te vinden. Vader Paul, leraar geschiedenis, vindt van zichzelf dat hij het uitstekend met zijn zoon kan vinden en een prima relatie heeft met zijn vrouw. Tot hij en zijn vrouw door zijn broer en zijn schoonzus uitgenodigd worden voor een etentje om ‘over de kinderen’ te praten...

Onderhuids voel je het hele verhaal lang een spanning die Herman Koch perfect gedoseerd weet op te voeren tot op thrillerachtige hoogte. Wanneer blijkt dat niets is wat het is (en vooral: niemand is wiè hij zegt te zijn), stelt hij de lezer voor een spiegel: wat zou jij doen als ...

Een parallel in sfeer en onderwerp vinden we bij De Leraar van Bart Koubaa. Een aanrader.