Lang getwijfeld om dit boek te lezen, maar door de vrij positieve recensies heb ik het toch een kans gegeven. Jammer, maar helaas, het kon mij niet bekoren.
Het boek is een autobiografische vertelling over Rusland en de Revolutie van 1917. Ik hou wel van historiek in een boek, maar hier kwam het nogal ingewikkeld over.
Het verhaal rond het hoofdpersonage, de auteur dus, beviel mij wel. Maar plots maakt hij dan weer de sprong naar de Revolutie en dan had ik het moeilijk om te volgen. Vooral ook het taalgebruik is heel beeldend en de auteur maakt regelmatig ook gebruik van héél lange zinnen. Ik lees enkel e-books, maar als één zin gespreid wordt over meerdere schermen, dan kon ik er mijn interesse toch maar moeilijk bijhouden.
Vrees dat deze auteur niet echt iets voor mij is, jammer, want ik lees nochtans graag iets over voor mij onbekende landen en culturen.