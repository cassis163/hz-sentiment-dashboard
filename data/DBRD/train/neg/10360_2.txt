De omschrijving leek me prima en vol zin in het boek gedoken. Het was echter een compleet ander boek dan ik verwacht had. Niet echt positief overigens. Het is geen dertien-in-een-dozijn roman maar een heel apart, ietwat vervreemdend boek. Dat kan iets unieks en wonderschoons opleveren maar helaas wordt de plank toch misgeslagen. Er zijn een aantal wendingen die zo ongeloofwaardig en gekunsteld zijn dat ik een aantal keer overwogen heb om het boek weg te leggen. Wat ik niet snel doe overigens.
De hoofdpersoon Iris heeft een bestseller geschreven maar als ik dan enigszins de omschrijving van het boek ontwaar kan ik gewoon niet geloven dat dat een bestseller zou zijn a la Harry Potter. Een journalist in een kast verstopt, de vrouw totaal niet verrast als hij uit de kast komt (letterlijk dan) en wil dat hij blijft..., een journalist die zich vervolgens onder het bed verstopt, in de gordijnen, de brandweer die niet alle kamers doorzoekt nadat een boom de bovenverdieping verwoest omdat ze zgn geen zin hebben... etc.
Wat mij het boek uiteindelijk toch heeft doen uitlezen is niet alleen omdat ik het ebook als kado ontvangen heb van De Bezig Bij maar zeker ook de fijne, vlotte schrijfstijl van de auteur (vandaar de twee sterren ipv een) . Als zij een verhaal kan neerzetten zonder kunstgrepen en ongeloofwaardigheden zou ik het zonder twijfel gaan lezen. Het hoeft niet perse anders als anders te zijn. Jammer!