Dit boek heb ik ontvangen om te lezen in het kader van de Hebban leesclub. (waarvoor mijn hartelijke dank!)
Doordat één bepaalde zin mij meteen naar mijn strot greep werd ik heel nieuwsgierig naar dit boek, namelijk ; ‘Ze zal Uches gebroken lichaampje afdekken met een deken- maar niet zijn gezicht, want hij is bang in het donker’ Deze zin maakte dat ik niet kon wachten om in dit boek te beginnen.

Helaas was het nogal een uitdaging voor me om erdoorheen te komen. Er wordt zo veel (voor mijn gevoel overbodige) informatie gegeven met gebruik van aardig wat verzonnen woorden (waarvan gelukkig achterin het boek een woordenlijst met uitleg) en woorden waarvan de betekenis mij niet geheel bekend is dat maakte dat het me nogal wat tijd kostte om door het boek heen te komen.

Waar de schrijfstijl aan de ene kant mij niet kon bekoren (door het te veel aan informatie en de lastige woorden) vind ik de schrijfstijl aan de andere kant weer heel aansprekend en origineel. Je wordt als lezer rechtstreeks aangesproken alsof jij de hoofdpersoon bent. Ipv ’“naam hoofdpersoon” houdt er behoedzaam mee op’ staat er dus ‘Je houdt er behoedzaam mee op’.

Het verhaal op zich zit goed in elkaar, is spannend, verrassend en spreekt me echt aan waardoor ik me waarschijnlijk wel ooit aan de vervolgdelen ga wagen, maar dan zonder de druk van een leesclub en in de wetenschap dat het niet erg is om hem weg te leggen als ik er niet of moeilijk doorheen kom.