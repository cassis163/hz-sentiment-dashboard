Layers is het derde boek van de Oostenrijkse schrijfster Ursula Poznanski dat bij Lemniscaat is verschenen. Net als de vorige twee (Erebos en Saeculum) is het een standalone jeugdthriller met moderne technologieën en thema’s erin verwerkt. Tevens verschenen er bij uitgeverij Cargo twee literaire thrillers over rechercheur Beatrice Kaspary die elkaar wel opvolgden, Vijf en Blind Verleden.

Het boek begint met een spannend gegeven: Een jongen die op straat leeft, wakker wordt naast een lijk en vervolgens een thuis aangeboden krijgt door een rijke weldoener. Al vrij snel heeft de hoofdpersoon (Dorian) door dat er dingen misschien niet helemaal kloppen en dit is voor de lezer goed voelbaar.

Helaas zakt het verhaal niet lang daarna in en is het voor 30% gevuld met herhalende gebeurtenissen. Dit komt het boek niet ten goede en maakt Layers aan de langdradige kant. De ontknoping voelt daarentegen weer iets te gehaast en lijken eerder door de ogen van een verteller dan door die van Dorian te zijn weergegeven.

Conclusie: Een geschikt boek voor liefhebbers van jeugdthrillers met een vleugje moderne technologie, maar niet pakkend genoeg om de lezer te blijven boeien.

Een uitgebreidere (spoilervrije) review van Layers is nu terug te vinden op mijn YouTubekanaal Whatthevalk:
https://www.youtube.com/watch?v=GMaAwx_b0m8