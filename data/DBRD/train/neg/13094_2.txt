Wouterson had beter bij zijn bevindingen en ervaringen kunnen blijven, en van daaruit zijn tips kunnen delen. Dan was er voldoende overgebleven voor een nuttig, praktisch slaapboek.

Ik geloof in zijn expertise. De expertise van de beddenverkoper die in de loop van de jaren heel veel kennis heeft opgedaan en van wie ik veel kan leren. Maar helaas gaat Wouterson in zijn boek op de 'wetenschappelijke toer'. Jammer, want daar zakt hij regelmatig door het ijs, en dat zorgt voor twijfel bij sommige adviezen.

En waarom die doelgroep versmallen richting ondernemers? Dat komt over als een last-minute marketingtruc. Het boek is nl. niet geschreven voor ondernemers. Hooguit lees je hier en daar 'dat het voor ondernemers, managers en sporters belangrijk is om te ontbijten'. En voor de rest van de bevolking niet? Arme mama's, docenten, vuilnismannen en kinderen...

Als niet-wetenschappelijk boek voor slechte slapers zou dit boek van mij 3 sterren hebben gekregen. Nu blijf ik hangen op 2.