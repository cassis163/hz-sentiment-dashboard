Falco en de gestolen Stympha’s is een vermakelijk, spannend avonturenboek. Het boek is in verschillende delen opgedeeld wat voor een duidelijk indeling zorgt. De korte hoofdstukken zorgen dat je snel door het boek gaat.
Nienke Pool heeft ervoor gezorgd dat er veel gebeurd in het boek, wat ervoor zorgt dat je continue in het avontuur blijft. Echter werd het halverwege wel redelijk voorspelbaar, wat Falco en Tygo ook in de planning hebben, het mislukt maar uiteindelijk maken ze in ieder deel van de wereld nieuwe vrienden waarmee ze samen het probleem oplossen. De thema’s vriendschap en vertrouwen komen dan ook duidelijk naar voren in het verhaal.
Nienke Pool heeft een hele eigen wereld gecreëerd, inclusief sage en legendes. Erg knap en interessant neergezet.
Falco en de gestolen Stympha’s is voor de doelgroep YA, vanaf dertienjaar. Echter is het boek nogal kinderlijk geschreven, hierdoor past de gekozen doelgroep niet helemaal en zal het eerder kinderen van een jaar of tien (en waarschijnlijk nog wel jonger) aanspreken.
Hetgeen wat het boek echt miste was het gebrek aan diepgang. De personages ontwikkelen zich minimaal, er zit weinig diepgang in de achtergronden van de personages en de wereld die gecreëerd is mist dit ook. Er had veel meer uit het verhaal gehaald kunnen worden. Er gebeurt heel veel in het boek maar het gebrek aan diepgang en de voorspelbaarheid van het verhaal zorgt ervoor dat het boek saai wordt.

Ik had het liefste gezien dat het boek in meerdere delen was opgedeeld, zoals bijvoorbeeld twee werelden per boek, en dat het dan meer uitgediept werd en er meer aandacht was voor de personages, het avontuur en de wereld. Hierdoor vind ik het boek ook niet bij de doelgroep passen. Uiteindelijk vond ik het boek saai en voorspelbaar worden en heb ik het halverwege weggelegd. Heb het na een week weer opgepakt met minder hoge verwachtingen wat ervoor zorgde dat ik wel weer in het boek zat. Helaas geen hoogvlieger en er had veel meer uitgehaald kunnen worden. Daarom 2 sterren.