Ik geef niet graag 'slechte' recensies, maar bij een boek als 'Vergeet de meisjes' kan ik niet anders dan maar twee sterren geven. Ik mocht het ebook voor Hebban lezen, en eigenlijk maar goed ook, want ik geloof niet dat ik blij zou zijn geweest als ik het gekocht had. Ik heb voor ik begon met schrijven van deze recensie een aantal andere gelezen en gezien dat bijna iedereen het met me eens is. Het heeft dan ook weinig zin om te herhalen wat je in alle eerdere recensies terugziet: Waar het boek over gaat en dat het zo 'slecht' is uitgewerkt dat je compleet niets voelt bij de personages en na het dichtslaan met meer vragen blijft zitten dan er antwoorden kwamen.

Verwarrend, niet boeiend, niet fatsoenlijk opgebouwd en geen succes.