Nooit had ik verwacht dat ik deze serie zou gaan lezen. De sleutelwoorden van deze reeks zijn seks en short story. Allebei dingen die ik niet waardeer in een boek. Omdat deze reeks op Goodreads een jaarreeks werd en het me leuk leek om eens met zo'n challenge mee te doen, ben ik er toch aan begonnen.

Januari vond ik echt verrassend leuk! Ondanks dat het een kort verhaal was en er inderdaad meer dan genoeg seks in voor kwam, werd er op de eea manier toch genoeg info gegeven zodat het verhaal duidelijk was en gebeurde er ook genoeg.

Ik ging dus eigenlijk heel positief februari in...
Wat een rotboek. Ik heb me serieus van de eerste tot de laatste letter groen en geel geërgerd en heb meerdere keren op het punt gestaan om mijn ereader een gooi naar de andere kant van de kamer te geven. Dit boek staat echt bol van de seks en van de tegenstrijdigheden. Ze mist de persoon uit het eerste boek ontzettend, maar toch glibbert ze al door de kamer heen als ze de slijmerige Fransoos uit dit deel alleen maar zíét. Zonder dat er iets is gebeurd, vliegt de seks je om de oren. Ik ben geen preuts persoon en seks in een verhaal vind ik echt niet erg. Als het maar ergens naartoe leidt. En dan doel ik niet op nog meer seks haha ;-).

Ook is er niets meer terug te vinden van de leuke en sarcastische Mia met eigen willetje uit het eerste boek. Ze doet dingen waar ze eigenlijk helemaal niet achter staat en haar gedrag doet me nog het meest denken aan die van een slaaf.

Nee, echt... Walgelijk dit boek! Ik geef maart nog een ieniemienie kansje maar hét moment dat ik merk dat het deze kant op gaat, gaat die hele reeks direct van mijn ereader af.
1 verdiende ster omdat het kort is en me niet 300 blz heeft kunnen irriteren.