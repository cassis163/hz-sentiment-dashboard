Als je de achterflap leest, verwacht je een spannende thriller. Je vraagt je meteen af waarom die man dan die brief geschreven heeft, wat erin staat, wat hij nou eigenlijk opgebiecht heeft. Het verhaal gaat ineens verder met een ander gezin en het probleem waar zij mee 'kampen' en je weet eigenlijk na een paar pagina's al wat het geheim is.

Er zijn drie vrouwen/verhaallijnen en je snapt al meteen dat ze met elkaar te maken hebben. Ik leefde mee met één van de vrouwen, en dat was niet degene die de brief had gevonden. Wat mij betreft gaat het boek dan de mist in, als je het oppakt omdat op de achterflap iets staat over een brief en het geheim van een man, en je bent dan meer benieuwd naar een ander personage. Ik betrapte mezelf erop dat ik af en toe doorbladerde als er weer 'een van de anderen' aan het woord was, omdat zij zo'n zeikwijf was.....

Ik heb er tijd mee omgekregen (En ik kan een boek niet aan de kant leggen als ik er eenmaal aan begonnen ben) maar ik heb geen moment nagelbijtend gezeten van 'Oooohhhh neee!!!!!" , Erg voorspelbaar en niet indrukwekkend boek met een rare titel, omdat die maar over één van de vrouwen gaat en het boek eigenlijk over drie. Die weliswaar allemaal met die ene te maken hadden, maar het had makkelijk een titel kunnen hebben die over alledrie de vrouwen ging en niet alleen over die ene met dat geheim....

Erg makkelijk van het einde afgemaakt, zo van oké, is goed, we hebben het er niet meer over, je bent al genoeg gestraft. Echt zonde!