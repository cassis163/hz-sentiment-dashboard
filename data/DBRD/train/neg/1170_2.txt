We kennen Jussi Adles Olsen allemaal van de genadeloos goede Q serie. Regelrechte bestsellers en wereldwijd veel verkocht.
Dit keer is het geen nieuw boek in de Q serie maar een echte Novelle, een kort verhaal.

Korte inhoud:
Wanneer de vrouw van Lars Hvilling hem plots verlaat, wordt zijn doodnormale leven flink verstoord. Hij wordt “saai” genoemd door zijn vrouw.
Bij de kapper komt Lars in contact met een vrouw die zijn leven radicaal om zal gooien. Hij beloofd de vrouw dat hij haar zal helpen om van haar echtgenoot af te komen. Hij wordt huurmoordenaar.

Mijn mening:
Lars zit bij de kapper als hij, al pratende, op het idee komt om een vrouw van haar echtgenoot af te helpen. Er moet natuurlijk wel flink gedokt worden. Hij kan rijk worden. Hij smeed een plan.
Hij neemt een andere bank en zegt dat er in gedeeltes flinke sommen geld aan zitten te komen uit een erfenis. Dit om de grote sommen geld te verantwoorden.
Op een bijna klungelige manier vermoord Lars de man van de vrouw bij de kapper. Zij de erfenis, hij een gedeelte ervan.
Francois, zijn kapper helpt hem ongemerkt aan klanten.
Lars en Francois komen niet echt uit de verf. Je krijgt niet echt een idee van hoe hun karakters zijn. Lars wordt saai genoemd en Francois is homo. Maar meer duidelijkheid wordt er niet gegeven. Slecht uitgewerkt. Plus puntje is dat de moorden dan wel weer levendig omschreven worden, maar spannend wordt het niet.
Als ik niet had geweten dat Adler Olsen dit had geschreven was ik ook nooit op het idee gekomen dat hij dit geschreven zou kunnen hebben.
Adler Olsen staat bekend om zijn nagelbijtend spannende Q serie en daar is in deze Novelle niets van terug te vinden. Het verhaal is redelijk opgebouwd en heeft een kop en een staart, maar 92 bladzijdes is net weer te weinig om er lekker in te komen.
Net als je denkt dat het gaat gebeuren is het verhaal afgelopen. Jammer.

Ik kan niet echt soep koken van dit verhaal. Het wordt ‘razendspannend’ genoemd, maar wat mij betreft komt dit niet in de buurt. Voor dat ik goed en wel in het verhaal zat was het alweer afgelopen. Zonde hoor.
Twee sterren voor Jussi Adler Olsen. Ik wacht met spanning op het nieuwe deel van de Q serie.