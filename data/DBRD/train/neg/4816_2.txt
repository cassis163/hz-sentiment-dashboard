Van een goed geschiedenisboek op zijn tijd ben ik zeker niet vies. Daarom begon ik aan dit boek, dat handelt over de ondergang van de Romeinse Republiek.
Op zich schrijft Holland goed. In een levendige stijl geeft hij je een goede indruk van de tijd. Ik vond het echter allemaal wel erg veel en hierdoor langdradig. Dit komt met name door het onderwerp, dat toch wel wat beperkt is. Van de tijden van de Romeinse Republiek, zeg maar tot aan Caesar, de eerste keizer, is gewoon niet zoveel bekend en Holland weet daar ook niet echt veel nieuws aan toe te voegen. Daarom ben ik ergens op een derde van dit boek gestrand en heb ik het uiteindelijk weggelegd.
Mijn conclusie: voor de verstokte geschiedenisfan is dit vast een heel interessant boek, maar voor ieder ander… tja…