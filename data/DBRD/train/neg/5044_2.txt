Poppy en Ember horen allebei niet thuis in de wereld waarin ze geboren zijn. Als ze elkaar op een dag tegenkomen in een bos, veranderen hun levens. In Havikskruid volg je hen op een magisch en spannend avontuur.
Het boek Havikskruid is het eerste boek van de auteur, maar ze heeft al wel meerdere scenarioâ€™s voor films geschreven. Het plot zit goed in elkaar en het boek is gedetailleerd geschreven.
Het boek is geschreven vanuit de drie hoofdpersonen Poppy, Ember en Leo. De hoofdstukken lezen soms lekker weg en soms zijn ze wat sloom.
Het boek zit vol met liefde, magie en spanning, maar aan de andere kant was het hier en daar ook voorspelbaar. En toen ik het boek uit had, was ik teleurgesteld over het einde.
Hoewel het verhaal goed in elkaar zit en mooi geschreven is, is het geen magisch wonder en voldeed het niet aan mijn verwachtingen.