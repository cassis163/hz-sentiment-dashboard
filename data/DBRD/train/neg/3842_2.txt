Recensie het vijfde seizoen.

Ik had hoge verwachtingen van dit boek. Helaas moet ik melden dat het boek mij is tegengevallen. Het heeft bijna tweehonderd bladzijdes gekost voordat ik er een beetje in kwam. Normaal gesproken had ik het dan al lang aan de kant gelegd maar omdat ik aan de leesclub meedeed heb ik doorgezet. Toen ik er een beetje in begon te komen zat er zeker een verrassend element in met betrekking tot de hoofdpersonage. Dat vond ik zeker origineel. De schrijfstijl maakte dat ik mij moeilijk langere tijd op het boek kon concentreren. Het is een boek waar je rustig voor moet gaan zitten en aandachtig moet lezen. Dit haalde voor mijn gevoel de vaart uit het verhaal. Jammer dat ik het zo ervaren heb maar ik denk wel dat er zeker een publiek is dat dit boek erg goed zal vinden.