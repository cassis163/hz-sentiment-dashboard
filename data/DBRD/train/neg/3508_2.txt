Doodse stilte op het wad is het eerste deel in een nieuwe serie van de Duitse auteur Klaus-Peter Wolf. Hoofdpersoon is dokter Bernhard Sommerfeldt woonachtig in het noorden van Duitsland bij de wadden. Op het wad is hij bij tijd en wijlen op zoek naar absolute stilte (vooral in zijn hoofd), vandaar de titel van het boek.

Dokter Bernhard Sommerfeldt is huisarts en een apart karakter. Een man die zeer overtuigd is van zichzelf en door zijn verleden bagage met zich meedraagt. Hij is een belezen en intelligente man. Het boek heeft dan ook vele verwijzingen naar auteurs zoals Kafka, maar ook naar beroemde kunstenaars. Hij is ook een man die denkt met alles weg te komen en dit werd op een bepaald moment redelijk irritant.

De hoop was dat de spanning in het verhaal dit zou goedmaken. Helaas ging het verhaal iets te veel van de hak op de tak met vrij veel herhaling van de gedachten van de hoofdpersoon. Passend bij zijn karakter hoorde hij zichzelf graag.