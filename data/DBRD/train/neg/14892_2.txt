Barbara vertrekt met haar nieuwe vriend Robbert en haar zoontje Rens voor een vakantie naar de Ardennen. Robbert is uitgever, via een van zijn schrijvers hebben ze een vakantiehuis kunnen huren. De schrijver is na het succes van zijn 1e boek begonnen aan een tweede maar dat wil niet echt vlotten. Er ontstaat een vriendschap tussen Barbara en de schrijver.
Barbara gaat om de verveling van haar zoon Rens tegen te gaan, een speurtocht uitzetten naar het meisje dat jaren geleden vermist is in die streek. En heel toevallig leidt alles in de richting van het vermiste meisje. . Aan het eind kreeg het verhaal toch nog een wending die ik niet zag aankomen.
Het tempo van het boek lag niet heel hoog, met veel oog voor detail, en ik miste af en toe wat wendingen in het verhaal. Het leest op zich wel heel gemakkelijk weg.
De snelheid in het boek wordt pas erg laat in het verhaal behoorlijk opgevoerd en naar het einde toe wordt het verhaal steeds spannender en heeft het een redelijk goed uitgewerkte ontknoping.
Al met al een redelijk boek voor tussendoor, maar voor mij helaas niet meer dan dat.