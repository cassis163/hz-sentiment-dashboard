Wanneer een nieuw boek van David Baldacci uit komt, wil ik dat lezen want je kan er vanuit gaat, dat dat goede boeken zijn.
In dit geval had ik toch beter eerst eens gecontroleerd wat voor boek dat was, want dit is namelijk geen gewone Baldacci.
Dit boek is fantasy en dan nog voor young adults.

Vega Jane is een tiener die ergens in een afgelegen plaats woont. De plaats is van de rest van de wereld of wat er dan ook buiten is, afgeschermd door een moeras. In dat moeras wonen de gruwelijkste wezens die je je maar kan voorstellen.
Vega werkt in een fabriek waar ze erg weinig verdient, ze woont in armoedige omstandigheden, heeft vuile kleren, is in haar vrijheid beknot. Kortom, het heeft allemaal veel weg van een gevangenis.

Haar enige uitweg is een boom waar ze zich in terug trekt. Wanneer iemand van het dorp, een Bitterling, ontsnapt naar het moeras, blijkt dat iemand te zijn die ze goed kent. Al snel wordt ze met hem geassocieerd en komt ze onder de loep van de Raad.
Er gebeuren allemaal vreemde dingen, er is ook nog een verplicht duel. Kortom, heel voorspelbaar en met de nodige dosis horror als het op het beschrijven van de vreemde wezens en hun krachten aan komt.

Niet mijn ding, wel uitgelezen, maar het vervolg zal ik zeker niet meer lezen.