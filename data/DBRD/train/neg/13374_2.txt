Vol verwachting begon ik aan dit boek. Het verhaal is geschreven in een stijl die mij erg aanspreekt. Ik werd dan ook meteen het boek in gezogen. Zonder weg te leggen heb ik het eerste deel uitgelezen. Onderwijl me wel steeds meer af vragend of dit nou echt alles was.
Een zeer zwak onderbouwde remedie voor tal van problemen. Het eerste deel van het boek fladdert van positieve reactie naar positieve reactie zonder een enkele kritische noot. Op zich niet erg, want er staat ook dat dit deel fictief is.
Het tweede deel van het boek is voor mijn gevoel een verplicht in geplakt stuk tekst wat niet lekker weg leest. Een soort populaire bijsluiter van voedingssupplementen. Onderbouwing mist, evenals bijwerkingen, al dan niet vervelend.
Al met al zou het eerste deel van het boek op zichzelf nog redelijk zijn geweest, maar wel rommelig. Met het tweede deel er aan geplakt houd ik het broek van teleurstelling over aan dit boek en krijgt het van mij een onvoldoende.
Meer dan een erg lange infomercial is het niet.