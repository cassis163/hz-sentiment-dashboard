In Hotel Sacher maken we kennis met Annie Sacher, die op het punt staat weduwe te worden. Haar man Edward Sacher is de eigenaar van Hotel l'Europe, maar na zijn dood vervalt dat en de verworven rechten van het hotel worden niet automatisch aan de vrouw overgedragen. Het is de tijd waarin vrouwen geen rechten hebben.
Toch lukt het Annie Sacher om het hotel te behouden en te laten draaien onder de nieuwe naam Hotel Sacher. Dat het ten koste gaat van haar kinderen, komt haar nog duur te staan.

Hotel Sacher is verder een rode lijn in het boek, waar de verhalen grotendeels draaien om twee echtparen Martha en Maximillian uit Berlijn die daar een uitgeverij op willen zetten met schrijvers uit Oostenrijk en het echtpaar prins Georg en prinses Konstanze. Er wordt flink wat heen en weer gereisd, er komen baby's er zijn familievetes en er is overspel en vergeving.

Wat opvalt is het hoge tempo waarin het verhaal zich afspeelt en de snelle wisselingen van personages. Er worden in korte tijd erg veel personages opgevoerd in het verhaal en er gebeurd ook al veel. De dood van Eduard, de komst van twee stellen gasten, de bijna ontvoering van een meisje en de verdwijning daarna en ook nog verliefd personeel.
Het is bijna jammer dat het zo snel gaat, als lezer krijg je geen kans om een binding te vinden met de personages. Een iets rustiger tempo was het verhaal ten goede gekomen. Nu voelt het alsof je in een snelle soap terecht bent gekomen.

Het boek was oorspronkelijk een filmscript was en is herschreven als boek,. In een film zijn de snelle scenewisselingen wel goed te volgen en kunnen de personages met hun lichaamstaal een hoop overbrengen. Door dezelfde snelle scenewisselingen in het boek, komt dat niet over en verzandt het hele verhaal in een stroomversnelling van gebeurtenissen, zonder dat er echt iets blijft hangen. Het is een flinterdun verhaaltje en de diepgang mist compleet.

Een roman met enige waargebeurde feiten, welke achterin het boek nog op een rijtje worden gezet, maar verder volledig fictie is. Het is een boek om even een paar uurtjes in het verleden te kunnen duiken in de wereld van de beau monde van Wenen.