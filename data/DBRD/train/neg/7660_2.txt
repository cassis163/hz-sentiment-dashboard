Let op, bevat spoilers. Althans, spoilers, dan doe ik deze veredelde reisgids van Dan Brown teveel eer aan. Dan neemt ons voor de zoveelste keer mee op een katholieke tocht langs allerlei geinige plekjes en heeft daar, ook voor de zoveelste keer, weer een kek verhaaltje omheen verzonnen.
Was deze in zijn vorige boek inferno nog wel binnen te houden, na deze keer is het wel klaar.
Ook komt onze stoere Robert Langdon weer een leuke jongedame tegen en wederom blijft ie daar met zijn handjes vanaf, wat een heer is dat toch!
Tussendoor ontrafelt hij een kolderiek plot over iets met computers en A.I. en natuurlijk de kerk. Aan de kant van de kerk zijn allemaal boze mensjes die wel of dan weer niet boos zijn en who cares eigenlijk want Robert L gaat weer een puzzel oplossen in één of andere kerk.

Als het op bladzijde 450 van de 550 dan eindelijk spannend dreigt te worden met het overnemen van de wereld door de A.I. dan blijkt ook dat niet te spelen en overwint de mens alles, hoezee! Ik heb het boek 3 dagen geleden afgerond en weet eerlijk gezegd niet eens meer hoe het is geeindigd maar ik kon in ieder geval goed slapen na het lezen van deze 'thriller'.

Twee sterren voor de moeite en begraven die impotente Robert Langdon graag.