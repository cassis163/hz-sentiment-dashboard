De Amerikaan is een boek dat ik met te hoge verwachtingen ben gaan lezen en dat in de praktijk erg tegenviel. Ja, het leest lekker makkelijk, maar dat komt omdat er hoegenaamd geen diepgang in zit. Met de actie zit het goed, maar de personages zijn puur bordpapier. Andrew Britton doet erg zijn best om ze karakter te geven, maar het lukt hem niet. De hoofdpersoon heeft de subtiliteit van een olifant in een porseleinwinkel in zijn omgang met verdachten. De bedoeling hiervan ontgaat me.
Maar het ergste van het boek is iets waar Britton niets aan kan doen: dat is de flaptekst. Die laatste zin moet weggelaten worden. Die heeft namelijk betrekking op de laatste twintig pagina's van het boek. Als lezer zit ik er niet op te wachten om het hele verloop van het boek alvast op de achterkant te lezen. Slechte zet van uitgeverij Elbertinck.