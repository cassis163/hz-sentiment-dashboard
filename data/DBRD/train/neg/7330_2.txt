Alweer een hele tijd geleden had ik dit boek gewonnen. De titel en omschrijving spraken me aan en daarom had ik meegeloot, maar toch bleef het boek uiteindelijk een hele tijd op mijn stapel 'nog lezen' liggen. Maar inmiddels is het uit, en kan ik zeggen dat ik het boek best vermakelijk vond, en ik er hier en daar ook nog wat van heb opgestoken of andere inzichten heb opgedaan, maar veel anekdotes en verhalen stonden iets te ver van mij af.

Wel vond ik het erg leuk dat aardig wat dingen uit de jeugd van de schrijver voor mij ook herkenbaar waren, omdat ik een leeftijdgenoot van Rutger ben. Ik vermoed overigens dat ik niet helemaal in de "doelgroep" voor dit boek pas, en dat het bij mannen misschien wat meer zal aanspreken, omdat zij zich, denk ik, beter in Rutger zullen herkennen.