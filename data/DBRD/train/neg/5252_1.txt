Zelf heb ik Mies Bouman niet of nauwelijks op de televisie gezien. Natuurlijk wel herhalingen van de actie "open het Dorp". maar nooit 1 van de 8. Ik kende de Mies Bouman dus eigenlijk nauwelijks. Maar wat een vervelende dame komt er uit de columns naar voren. Gedateerd, natuurlijk, maar dan had wellicht iemand moeten aangeven dat deze columns echt niet meer de moeite van het uitgeven waard zijn. De columns zijn te verdelen in twee soorten. DE ene is "gewone mensen kunnen maar niet geloven dat ik zo vreselijk gewoon ben gebleven. Die denken dat ik minstens iedere dag zalm eet, terwijl ik echt gewoon een balletje gehakt maak, ondanks mijn beroemdheid". En de andere categorie gaat erover dat als je beroemd bent, het dan wel heel lastig is, bij de groenteman en de bijenkorf. Want de mensen willen een foto, handtekening of vallen zelfs flauw, van Mies Bouman in het wild.
Er is een column over de dood van Willem Ruis, en zelfs daarin presteert ze het om het vooral over zich zelf te hebben. "ik doe maar niet mee aan de herdenkingsbijeenkomst, want voor je het weet maakt men een foto van mij, of wordt ik verkeerd geciteerd".
Destijds in de libelle...oh nee, het was de margriet, was het mogelijk best aardig. Maar inmiddels is het echt niet meer te pruimen. Gauw vergeten dus maar!