Deze reactie bevat spoilers, selecteer de tekst om de spoilers te lezen. Ik vind dit een melodramatisch en ongeloofwaardig verhaal!
Van 2 meisjes (zusjes) zijn van jongs af aan geen foto's gemaakt. Niet van hun geboorte, verjaardagen, vakantiekiekjes, helemaal niets en op een gegeven moment willen de zusjes natuurlijk weten waarom hun ouders hen geleerd hebben om 'gedachtefoto's' te maken ipv gewone foto's. Dit 'mysterie' wordt op de laatste pagina's ontrafeld, maar zoals gezegd is dit erg ongeloofwaardig.Omdat de vader zich zo schuldig voelt dat hij toendertijd met zijn kleine dochtertje op de verkeerde plek is beland dat het haar een pink heeft gekost, besluiten hij en de moeder om alle foto's die er zijn te vernietigen en te doen alsof hun dochtertje zonder pink geboren is.
Sorry hoor, het is natuurlijk verdrietig als je een pink kwijtraakt, maar laten we wel wezen, het is een pink. Je bent misschien iets beperkter maar het is niet zoiets als een been dat je kwijtraakt of blind of doof worden. Vanwege het schuldgevoel dat de vader dus heeft pakken ze het kind nog meer af, ik kan de logica hiervan niet ontdekken en erger me er eigenlijk alleen maar aan.