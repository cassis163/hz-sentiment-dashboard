Het gebeurt zelden dat ik blij ben dat ik een boek uit heb. Normaliter ben ik wel benieuwd naar het einde en wil ik tegelijkertijd geen afscheid nemen van de personages uit het boek, maar in dit geval ben ik heel erg blij dat ik het boek uit heb.
Het was al lastig om in te komen, wilde geregeld het boek toch maar niet uitlezen en aan een ander boek beginnen omdat het ook nog eens slaapverwekkend is, het was heel moeilijk om mijn andacht erbij te houden. Er zijn een paar hoofdstukken die wel goed waren (zoals het de hoofdstukken van Urbain, die waren niet zo langdradig) en er staan genoeg goede zinnen in, maar over het algemeen ergerde ik me aan de meeste personages en vond ik het geregeld erg langdradig. Voor mijn gevoel had de helft van de tekst wel achterwege kunnen blijven. Het plot is deels verrassend en deels was het voorspelbaar. Ik had overigens nog iets ergers verwacht aan het eind.