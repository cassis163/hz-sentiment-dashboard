Nanne Harkema is een auteursduo die bij het brede publiek beter gekend zijn onder hun volwaardige namen Gerard Nanne en Connie Harkema. Gerard debuteerde in 2002 met zijn thriller Het Lied van de Lijster en publiceerde sindsdien een zevental thrillers. Connie is een echte taalvirtuoos en houdt zich ondermeer bezig met het schrijven van columns, interviews en redigeerwerk. De onderwerpen waarover ze schrijft zijn zeer divers, maar de nadruk ligt op onderwijs en B2B. Gerard en Connie hebben een jaar samengewerkt aan Buitenspel, het eerste deel van wat een serie maatschappijgerelateerde misdaadromans moet worden.
Matty Cremer, pas afgestudeerd aan de School voor Journalistiek, krijgt van haar werkgever de kans om een artikel te schrijven over het nieuwe Noorse voetbaltalent Henning Brauer.
Brauer, die sinds enkele maanden furore maakt bij zijn club Feyenoord, is hot in voetballand. De geruchtenmolen draait op volle toeren en diverse media koppelen de toekomst van Brauer al aan Real Madrid en andere grote Europese topteams. Het blad Voetbal International dat kampt met dalende kwartaalcijfers denkt dat Matty als vrouw een unieke reportage zal kunnen schrijven over de voetbalster van de toekomst. Als Matty in het hotel arriveert voor haar interview met Henning treft ze hem vermoord aan in zijn hotelkamer. Voetbal International wijzigt haar scoop en duidt Matty aan om als eerbetoon aan Brauer een volledige special over de voetbalster te schrijven. Het moordonderzoek komt in handen van inspecteur Groot. Het onderzoek richt zich vooral op de harde kern van Feyenoord hooligans die het blijkbaar niet kunnen verkroppen dat hun grote idool reeds een voorcontract zou hebben getekend met een andere Europese topclub. De stad Rotterdam wordt ondergedompeld in een reeks van zinloos geweld dat zich richt op alle lagen van de maatschappij. Onschuldige burgers, migranten, homos allen vallen ze ten prooi aan de bende hooligans en de druk op de politie en inspecteur Groot wordt bijna onhoudbaar.
Wanneer het ex-vriendje van Matty, Thijs van Leeuwen die een gevangenisstraf uitzat voor moord, blijkbaar enkele weken geleden vroegtijdig is vrijgelaten uit de gevangenis en deel uitmaakt van de harde kern van hooligans krijgt het onderzoekswerk van Matty wel een heel persoonlijk tintje
Het siert de auteurs dat ze door middel van het schrijven van een thriller maatschappelijke themas zoals hooliganisme, homohaat en migratie aan de kaak willen stellen. So far so good... maar waarom ze hiervoor dan zo stereotyp tewerk gaan is mij een raadsel. Als ik vanaf de eerste pagina van een thriller al met zinnen wordt geconfronteerd als Heel sportverslaggevend Nederland zou er een moord voor doen om Brauer te kunnen interviewen. en Ik zou nog liever dood zijn. en amper enkele alineas verder worden we als lezer daadwerkelijk geconfronteerd met een moord op diezelfde Brauer getuigt dit alvast van weinig originaliteit. Zo blijkt ook het aantrekken van een geel jurkje een link te leggen tussen een het is toch een voetbalthriller een gele kaart en als Matty wordt uitgenodigd in de Kuip op een wedstrijd van het Nederlands elftal, krijgt ze als vrouw natuurlijk de volledige uitleg over de buitenspelval voorgeschoteld.
Clichés genoeg dus en dat is ontzettend jammer temeer omdat je aanvoelt dat de auteurs echt een boek hebben willen schrijven met een boodschap. De miljoenenbedragen die door clubs worden geboden op spelers en welke impact dit heeft op iedereen die daar mee begaan is zijn mij niet ontgaan. Toch stel ik vast dat deze themas niet naar behoren zijn uitgewerkt. De ontknoping van het verhaal krijgen we dan ook op twee paginas door de strot geramd net alsof de uitgever het boek absoluut voor het WK in de winkelrekken wilde hebben. Commercieel een goed idee, maar als dit ten kostte gaat van het verhaal kan men toch om het ook eens met een cliché te zeggen spreken van een gemiste kans.