Hoewel ik normaliter tracht de opgestelde regels voor recensie schrijven aan te houden werd dat bij dit boek ietwat lastig voor mij.
In het restaurant is een non-fictie boek, bestaande uit korte verhalen over het restaurantwezen. Door middel van vier verschillende delen, een voorgerecht, een tussengerecht, een hoofdgerecht en het toetje, wordt aandacht besteedt aan het ontstaan van restaurants in de rest van de wereld. Er worden verschillende schrijvers aangehaald, de verschillende beroepen en functies worden belicht en de hiërarchie en hygiëne binnen de horeca wordt schokkend uiteen gezet.

De korte verhalen zijn echter zo kort dat het bijna geen doel dient. Het is daarnaast vrij veel van hetzelfde en een echte rode draad is in dit boek moeilijk te vinden.

Voor een liefhebber van non-fictie en iemand die geïnteresseerd is in geschiedenis en het restaurantwezen is het een leuk en interessant boek. Laat je als lezer niet weerhouden om het boek te lezen, want het krijgt een relatief hoog aantal sterren van de Hebban-leesclub.