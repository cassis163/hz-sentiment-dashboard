Dit boek heb ik gelezen voor de leesclub. Ik heb niet eerder iets van deze schrijver gelezen. De recensies van de eerdere boeken in de Adelaar reeks heb ik gelezen en daardoor had ik hoge verwachtingen van dit boek, een spannende historische thriller.
Het is niet geworden wat ik ervan verwachtte. Ik vind het echt een oorlogsverhaal, geen thriller.
De aanvalsstrategieën van het Romeinse leger en de gevechten worden heel uitgebreid beschreven. Ik vond het moeilijk om de personages te onthouden. Het is fijn dat er in het begin van het boek een schema staat van de organisatiestructuur van de Romeinen, ik heb erg vaak teruggebladerd.
Aan het einde van het verhaal werd het wat spannender en was er beter door het verhaal heen te komen, al vond ik het einde wel erg voorspelbaar.
De toelichting van de schrijver achterin het boek vond ik verhelderend. Hij wilde laten zien dat groeperingen met extremistische denkbeelden iets van alle tijden is. Dit vond ik er niet zo uitkomen in het verhaal. Ik had meer over de gebruiken en leefwijze van de Druïden willen lezen.