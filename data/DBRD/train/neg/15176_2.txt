Na het lezen van de achterflap was is nieuwsgierig geworden. Leuke invalshoek voor een verhaal dat spannend zou kunnen worden.
Leon is op zoek naar een bijbaantje bij de Albert Heijn, maar komt een klasgenootje tegen die hem vraagt even op een huurauto te passen. Als het te lang duurt voordat ze terugkomt, besluit Leon maar in te stappen en zich te laten leiden door de stem van de navigatie. Wat volgt is een soort van mislukt reisverhaal waarin voor mij elke vorm van spanning mist. Leon gaat van adres naar adres, wisselt pakketten, ontmoet iemand en gaat weer terug. Nou, boeiend... Het is ongeloofwaardig en het plot komt uit de lucht vallen.
Wat wel leuk is gedaan is dat Leon aan de hand van steekwoorden zijn versie van het verhaal vertelt. Ieder steekwoord is de titel van een hoofdstuk. De schrijfstijl is prettig en toegankelijk.