De kaft van dit boek zet al gelijk de toon van het verhaal. Het geeft een donkere sfeer, met oude huizen langs een ruwe kust en een jongetje gekleed in laarsjes en een rode muts. Er hangen donkere wolken boven zijn hoofd en er reist gelijk de vraag of hij ergens van wegloopt of juist ergens naar toe. De kaft is spannend en wekt zin op om je te begraven in het verhaal.

Het verhaal speelt zich af in Cornwall, Engeland waar de hoofdpersonen zich in het eeuwen oude huis Carnhallow hebben gevestigd. Dit huis is al eeuwen in handen van de Kethren familie en nu de Londense Rachel met David Kethren getrouwd is, heeft ze haar Londense leven verruild voor een leven met David en zijn zoon in Carnhallow.
David is al eerder getrouwd geweest met Nina, die verongelukt is in één van de mijnen die op het terrein van Carnhallow verspreid liggen. Zoontje Jamie heeft de dood van zijn moeder nog niet verwerkt en is een wat eenzaam en stil jongetje. Rachel moet haar draai vinden in dit grote huis met de vele herinneringen aan de voormalige vrouw van haar kersverse echtgenoot, terwijl David door de week in Londen aan het werk is. Haar schoonmoeder woont in een huisje op het zelfde terrein, maar is door een vroeg stadium van Alzheimer erg afwezig en niet een juiste vraagbaak om aan antwoorden te komen. Antwoorden op het vreemde gedrag van Jamie en antwoorden op de dood van Nina. Wanneer Jamie voorspelt dat Rachel met kerst zal sterven net als zijn moeder, begint Rachel wantrouwig te worden. Ze kan nergens terecht met haar vragen en hierdoor gaan haar gedachten een eigen leven leiden. De vraag is natuurlijk of Rachel zich dingen in beeld of dat er daadwerkelijk zaken aan de gang zijn waardoor ze alles en iedereen gaat wantrouwen. En kan Rachel nog wel op haar eigen gevoel vertrouwen? Een spannend verhaal met een onverwacht plot en uitkomst.

In het boek wordt vooral veel over de omgeving en de mijnen verteld. Alles wordt rijkelijk met bijvoeglijke naamwoorden beschreven en er is veel historische informatie over de mijnen op het terrein en in de wijde omgeving. Ook het huis Carnhallow wordt tot in de treuren omschreven. De hoofdpersonen en hun onderlinge relaties worden daar in tegen juist heel oppervlakkig beschreven.Dit maakt het een wat plat boek, omdat je totaal geen band krijgt met de personen in het boek. Het boek legt daarom makkelijk weg en is lastig om weer op te pakken. Er is geen band, dus ook geen reden om je druk te maken over wat er verder gebeurt. Doordat er zo uitgebreid over het huis en de omgeving wordt geschreven, duurt het lang voor het verhaal echt op gang komt. Als het verhaal dan op gang is, is het ook zo afgelopen en gooit de schrijver er nog een Disney-achtig hoofdstuk achteraan, waardoor het hele Thriller element er in één klap uitgehaald wordt. Dit is een teleurstelling.