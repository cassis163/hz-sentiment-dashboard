Lopend tussen de rijen met boeken, stuitte mijn blik op een boek. Het sprak me meteen aan, leuke voorkant, leuke titel. Na de lezen van de achterkant besloot ik het boek te kopen. De vriendelijke mevrouw achter de toonbank vroeg me of het een cadeautje was. "Nee, gewoon voor mezelf," zei ik. Ze deed het boek in een tasje en zei dat ik een geschenk kreeg. Altijd leuk, de voorkant leek al leuk. Erg dun, maar dat kan geen kwaad. Het bleek een geschenk te zijn voor de Spannende Boeken Weken, met als titel "Vector" Het klinkt al mysterieus. Hoe mysterieus het ook klonk, het boek viel me zwaar tegen.

De vele toevalligheden in het boek doen het verhaal geen goed. Het maakt het boek voorspelbaar en kan mij als lezer niet langer boeien. De opeenstapelende toevalligheden tasten de geloofwaardigheid aan, de laatste vijftien bladzijden kan de lezer er zo bij fantaseren. Het plot is daarmee ook niet bevredigend voor de lezer, de lezer verwacht meer, maar een punt is het gevolg.

De spanning bouwde echter wel lekker op toen ik de proloog begon te lezen. Ik had er zin in en het leek wel wat te worden. Helaas, loste de spanning al snel op in het boek, wat mij op een gegeven moment niet meer kon boeien. De voorspelbaarheid die het boek toont, doet de spanning verdwijnen. Dat is de grootste tegenvaller van het hele boek naar mijn mening. De schrijver heeft als doel om een spannend boek neer te zetten voor de Spannende Boeken Weken, hierin heeft hij de plank volledig misgeslagen.

Daarentegen heb je als schrijver niet onbeperkte ruimte om je verhaal neer te zetten. Meestal vind ik die boekengeschenken wel "geinig," maar meer ook niet. Dit boek had wel één sterk punt, er gebeurde iets. Meestal zijn de boekengeschenken, uitgezakte verhalen waar totaal niks in gebeurd. Misschien had de Waal juist wat minder gebeurtenissen in het boek kunnen laten passeren, dan waren de toevalligheden misschien minder en de spanning wat meer.

De vele toevalligheden en de kleine dosis spanning laten het de doel van de schrijver volledig voorbij schieten. De vele gebeurtenissen maken het boek nog enigszins draagbaar. Eigenlijk past het in hetzelfde mapje: boekengeschenken.