Volgens de cover van het boek, "voor de fans van Grisham en Baldacci". Meer Grisham in mijn ogen als Baldacci, de qoute van James Patterson: "Dit is de firm van John Grisham, maar dan in Washington met meer actie". Inderdaad meer actie als de Firm, maar toch staat dit Grisham boek nog op eenzame hoogte en komt Matthew Quirk helaas niet in de buurt.

Het boek bestaat in feite uit 2 delen, het eerste deel vertelt het verhaal van Mike en de activiteiten van de Davies Group. Matthew Quirk heeft hier heel veel woorden voor nodig. Dit is echt zonde, want je verzand een beetje in de details, dit had veel korter en bondiger gekunt in mijn ogen en dat had de kwaliteit van het boek ten goede gekomen.

De zinsopbouw is soms niet al te zorgvuldig, vaak heb ik een stuk opnieuw moeten lezen, omdat ik het gevoel had dat ik iets miste. Af en toe zelfs een verduidelijking tussen haakjes, haast alsof je een manuscript aan het lezen bent.

Favoriete woord is trouwens corrumperen in als zijn werkwoordsvormen. Ik heb niet geturfd, maar het wordt veel gebruikt. Ter verduidelijking corrumperen betekent bederven/ontaarden.

In het tweede deel begint het eindelijk een beetje spannend te worden en zo`n 100 pagina`s lang wilde ik echt weten hoe het af zou lopen. Jammer dat Matthew Quirk niet meer actie en spanning in het boek heeft gebracht.

Ik geef het boek 2 sterren, omdat 100 van 330 bladzijden in de buurt van een thriller kwamen.