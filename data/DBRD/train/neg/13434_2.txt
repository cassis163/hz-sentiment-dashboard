Dit is wel een aardig boek, maar ook niet meer dan dat. In het begin vond ik het zo stereotiep: man die vreemdgaat en denkt dat toch moet kunnen, vrouw die van niets weet en vriendin die ook van niets weet. Vrouw is harde werker in Londen, vriendin is naïeve, zweverige quasi-therapeut op het platteland.
Maar na een paar hoofdstukken komt er wat meer nuancering in de karakters en worden ze wat beter te 'pruimen' en krijgt het verhaal ook wat vaart. Het verhaal zelf is wel aardig: Stephanie komt er per ongeluk achter dat haar man een vriendin heeft, Katie genaamd. De dames ontmoeten elkaar en zinnen op wraak. In het begin krijgt hij wat hem toekomt, maar op een gegeven moment loopt het behoorlijk uit de hand omdat één van beiden geen maat kan houden. Aan het eind van het boek zijn ze allemaal een stuk wijzer, maar of er een happy end in zit?

Het boek is een lichte chicklit zonder veel diepgang, noch in het verhaal noch in de karakters. Lekker voor een luie vakantiedag.

Ik geef 2 duimpjes; het boek is wel OK maar ik vind het geen 3 opstekers waard en 2,5 geven kan niet.