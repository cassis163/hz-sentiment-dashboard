De keuze van de auteur voor een live interview als decor voor het verhaal is in theorie goed gevonden. Of een controlfreak zoals Tobias daar daadwerkelijk mee ingestemd zou hebben, blijft moeilijk te geloven. Wat echt problematisch is, is dat de structuur door de manier waarop het interview is uitgewerkt gaat rammelen. Als lezer moet je te vaak in de tijd heen en weer springen, dat leest niet prettig. Brokjes informatie worden te versnipperd over het verhaal uitgestrooid. Het interview is langdradig, zodat je net als hoofdpersoon Tobias gaat denken ‘Is er nog maar één uur van het drie uur durende interview voorbij?’. De setting voegt weinig functioneels toe, maar vormt wel veel ballast voor de lezer. De afloop van Marcs verdwijning is, hoewel niet te vroeg in het verhaal duidelijk, erg cliché. Als thriller vind ik dit boek niet geslaagd.
Toch is de kern van het verhaal, de jeugd van Jeu Crutzen en de impact die dat op de rest van zijn leven hebben, een boek meer dan waard. In de gekozen setting komt het echter niet z’n recht.