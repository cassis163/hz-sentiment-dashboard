Drie Graven Vol is het debuut van de Amerikaanse Jamie Mason, die met het boek in haar thuisland Amerika hoge ogen gooide.
De cover van het boek vind ik erg mooi, heel smaakvol en een belofte voor de inhoud van het verhaal.

In de de tuin van hoofdpersoon Jason Getty wordt een lugubere ontdekking gedaan.
Dit gegeven is de opmaat naar een verhaal waarin naast - matige - spanning, ook humor een grote rol speelt.

De quote op de voorkant van het boek - thrillersensatie van 2013 - wordt in mijn ogen niet echt waar gemaakt, helaas.
Het verhaal is een aaneenschakeling van nogal gekunstelde zinnen, die het boek niet echt vlot leesbaar maken.
Ik had er geen enkele moeite mee het boek regelmatig even aan de kant te leggen.
De hoofdpersoon - Jason Getty - een regelrechte sul - komt aardig uit de verf en vind ik behoorlijk goed beschreven.
De schrijfstijl vind ik te gekunsteld, waardoor het verhaal meer overkomt als een aaneenschakeling van mooi bedacht zinnen, dan als een goed lopend en spannend verhaal.
De plot vind ik nogal rommelig overkomen, hoewel ik eerlijk moet zeggen dat de tweede helft van het boek een stuk spannender is en daarom ook vlotter en plezierig leest.
Ook de humor vind ik soms wel vermakelijk.
Maar alles bij elkaar vind ik dit boek toch een tegenvaller, ik had er - mede gezien de quote op de voorkant - veel meer van verwacht.
Misschien mede een kwestie van niet de juiste vertaling?