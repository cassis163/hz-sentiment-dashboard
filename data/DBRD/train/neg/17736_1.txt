Wat een flutboek!!
Een ego√Østische TV-presentator die alleen maar gewend is om in het middelpunt van de belangstelling te staan, verhuist samen met zijn vrouw van Friesland naar Het Gooi.
Enige tijd geleden is hun zoontje overleden door zijn schuld, zijn vrouw rouwt daar nog steeds om, maar hij heeft totaal geen belangstelling voor haar en haar verdriet. Om zijn schuldgevoel kwijt te raken, stort hij zich in zijn werk. Dat werk, zo ongeveer het enige wat voor hem telt, is een TV programma dat hij dagelijks uitzendt. Dan krijgt hij de kans om een live TV show te gaan doen, de kans waar hij al jaren op wacht.
Natuurlijk zegt hij ja, ondanks zijn belofte aan zijn vrouw om het rustiger aan te gaan doen en wat meer tijd met haar door te brengen. Hoe meer hij zich in zijn werk stort, en met collega's naar de kroeg gaat, hoe ongelukkiger zij wordt waar hij totaal geen oog voor heeft.
Zelfs als een collega die hij zijn beste vriend noemt, op straat wordt gezet, is hij alleen maar bezig met zijn eigen belangen, de live TV show. De collega zegt hem eens goed de waarheid, maar het dringt gewoon niet tot hem door.
Voor de dreigbrieven en mails kan er volgens mij maar 'e'en
persoon verantwoordelijk zijn en die is het dan ook.

Ik vind het boek absoluut niet spannend, en al helemaal geen psychologische thriller. Jammer maar wat mij betreft geen aanrader en ik hoef ook geen andere boeken van deze auteur te lezen.