Ik kan eigenlijk weinig aan de recentie van Mischa toevoegen. Ik kan alleen zeggen dat ik het er helemaal mee eens ben. Het eerste deel beschrijft de selectie en de vorming van de nieuwe Delta Force-eenheid. Dit is ook het deel dat erg goed en interessant om te lezen is. Haney gaat daar erg op een aantal details in en beschrijft vooral zijn gevoel erg goed.

Wat eigenlijk zo goed is aan het eerste deel mist het tweede deel van het boek. Daarin worden, eigenlijk in het kort, een aantal situaties beschreven die niet erg een verhaalvorm hebben. Het zijn ongedetaileerde en vrij snel vertelde gebeurtenissen die de echte spanning niet te weeg brengen. En dit terwijl Haney dit, gezien het eerste deel, wel in zich heeft.