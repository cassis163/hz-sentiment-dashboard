Dit boek viel door zijn aparte kaft meteen op in de boekwinkel en de tekst op de achterkant klonk goed. Nadat ik het boek verschillende malen op fb tegenkwam, heb ik het op mijn verlanglijstje gezet en gekregen.
Meteen in het begin heb ik moeite met de hoeveelheid aan namen en dat er later geen hint bij staat wie het ook alweer was. Sommige personages worden met hun voornaam aangesproken, andere met hun achternaam of bijnaam en soms wisseld het. Voor mij is dat lastig. Verder in het boek gaat het een stuk beter.
Ik heb vaak het idee dat de schrijver niet kan kiezen. Je volgt veel personages en sommige dingen, zoals een zwangerschap van een relatie van een agent, voegt niet veel toe.
Tijdens het lezen van het boek las ik een stuk over de schrijver waarin staat dat dit boek eerst is geschreven als een script, maar dat dit niet verkocht. Toen viel het kwartje en het verklaart veel dingen in het boek.
Het basisidee is erg goed en origineel, maar de manier waarop het is uitgevoerd had anders en naar mijn mening beter gekund.
Dit boek gaat voorlopig mijn boekenkast in, maar deel 2 niet.