De Delta Deceptie werd in Nederland groots gepubliceerd als De Nieuwe Dan Brown! Jij en ik weten dat dit niet zo is. We wachten met smart op een nieuw Robert Langdonverhaal en pas dan weten we of de schrijver het succes van DaVinci Code kan evenaren.

Dit vijf jaar oude boek vol Tom Swifty's kon me niet bekoren. Ik kon me zelfs de volgende dag niet meer herinneren wat ik had gelezen. Verder probeert Brown ons door stomme trucjes mee te laten lezen: "Wat Rachel zag raakte haar als een mokerslag..." Het gebruikelijke van Brown dus. Wat mij betreft... laat maar zitten.