Met Inferno heb je een typische Dan Brown in handen! Opnieuw zien we Langdon in de hoofdrol die, bijgestaan door een vrouw, op speurtocht gaat doorheen Firenze, VenetiÃ« en Istanboel. Spil in die zoektocht is de Goddelijke komedie van Dante.
Opnieuw krijg je als lezer een heleboel informatie rond de steden die Langdon doorkruist en de kunstwerken die daar te zien zijn.
In vergelijking met de vorige boeken van Brown vind ik Inferno niet zo goed. De plotwendingen zijn soms heel ongeloofwaardig en dit maakt het lezen niet altijd even boeiend. Jammer, want Brown heeft reeds bewezen dat hij pareltjes kan schrijven!