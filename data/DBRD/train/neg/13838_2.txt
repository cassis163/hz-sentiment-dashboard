Een stap te ver - Tina Seskis

De kaft van Een stap te ver sprak mij enorm aan, vooral de mooie kleuren, het had iets mysterieus. De titel in het vet vind ik ook wel leuk. De tekst op de achterflap deed mij denken aan De perfecte leugen van Emily Barr. Ik had dan ook grote verwachtingen bij dit boek.

In het eerste deel leer je Emily/ Cat kennen. Je komt steeds meer te weten over haar leven, en haar tweelingzus. Op een dag loopt ze weg van huis, vindt een nieuw huis, en bouwt ze een totaal ander leven op.

Het tweede deel komt echter heel traag op gang. Maar je blijft lezen want je wilt het einde weten. Op een bepaald moment springt het verhaal direct 9 maanden verder in de tijd. Ze heeft veel dingen meegemaakt. Dat maakt het boek spannend, maar je blijft wat op je honger zitten.

Pas op het einde is het volledig duidelijk wat er juist is gebeurd. Het is jammer dat je zolang moet wachten op de ontknoping, want het boek las ook niet zo vlot. De schrijfstijl vond ik verwarrend. Ze springt van de ene tijdszone naar de andere. Vroeger en nu. Op het einde wordt pas duidelijk wie de personages nu eigenlijk zijn.

Het boek geef ik daarom slechts 2 sterren op 5.