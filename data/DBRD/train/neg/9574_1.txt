Als ik 0 sterren kon geven had ik dat gedaan. Het begint goed, de schrijfster geeft een poëtisch beeld van Nederland in de laatste ijstijd. Maar dan gaat het meteen fout. De schrijfster heeft het over transgressie en regressie fases, waarin volgens haar de zee meer of minder rustig is. Maar deze termen slaan niet op de zee, maar op de kust. Wikipedia: “Regressie is het verschuiven van een kustlijn van meer continentaal naar meer bekkenwaarts.” Het is een geologische term. Inmiddels schijnt de transgressie/regressie theorie weer ter discussie te staan.
In hoofdstuk 2 worden we verblijd met een verhaal over Willem van saeftingen. Wat heeft hij met de materie te maken? Niets. Het enige verband is dat hij een cisterciënzer lekenbroeder was.

Hoofdstuk 4 spant de kroon. Zonder enig onderzoek wordt hier Leeghwater als een briljant polderaar neergezet. De hele mythe leeghwater is gebaseerd op een boek dat hijzelf geschreven heeft. Inmiddels is het duidelijk dat hij niet zo geweldig was als hij zich voordeed.
Bij de Beemster was hij niet het opperhoofd, maar een van de drie opzichters over wat molens.
Zijn aandeel bij de schermer was minimaal:
“Leeghwater heeft praktisch niets met de inpoldering te maken gehad. Van de honderden rekeningen die van de beginperiode bewaard bleven en met elkaar de uitgave van tonnen gouds betekenen, staat slechts een kleine post van ƒ 327,- op diens naam. Het zou vreemd geweest zijn als in de tijd van de kleine aannemers, die van wijd en zijd werden aangetrokken, hij niet genoemd zou zijn. Tientallen namen zijn belangrijker dan de zijne of even belangrijk. “
Citaat uit Schermerland, mensen en molens, door J.J. Schilstra, 1971.
Voor meer informatie zie de volgende site: http://www.poldersporen.nl/molens/opbouw.html

En dan zijn haarlemmermeer plan, dit vond ik op internet:
“Leeghwater nam het plan van Veeris in grote lijnen over (copyright bestond toen nog niet!) maar hij dacht 160 molens nodig te hebben. Dit plan werd bekend als het Haerlemmer-Meer-Boeck van Leeghwater.”
http://www.gemalen.nl/download/verhalen/Droogmaken%20drooghouden.pdf

Als ik die dingen in een halve dag zoeken kan vinden, dan kan ik alleen maar concluderen dat de schrijfster haar huiswerk niet heeft gedaan. (Bij het lezen van dit boek heb je sowieso internet nodig omdat de schrijfster niet altijd even duidelijk is.)

Ik denk dat de schrijfster zich meer op fictie moet gaan toeleggen. Daar is ze duidelijk een stuk beter in.