Dit boek gaat weer over Eric, kleinzoon van Oscar, maar deze keer is hij wat ouder. In het vorige deel was hij nog een kind, nu is hij een jongvolwassene, staat op het punt af te studeren en te werken, als advocaat.
Zijn eerste opdracht is naar Duitsland trekken om daar een zaak te volgen tegen een farmaceutisch bedrijf. Die worden ervan beschuldigd een product waarvan ze al langer wisten dat het misvormingen bij baby's veroorzaakte, niet van de markt te halen en daardoor verantwoordelijk te zijn voor honderden, zo niet duizenden gehandicapte kinderen. Eric moet de tactiek bekijken omdat ook in Zweden er een zaak tegen het bedrijf gevoerd zal worden. Tijdens zijn verblijf in Duitsland gaat hij om met andere jongeren die nog echte idealen hebben en hij eindigt zelfs in Praag, net voor de inval van de Russen.

Om de een of andere reden kwam ik totaal niet in dit boek. Het stond te ver af van dat waar de grootouders mee bezig waren denk ik. Het was langdradig met uitweidingen die me niets zeiden. Jammer genoeg de minste van deze reeks die anders wel zeer de moeite was.