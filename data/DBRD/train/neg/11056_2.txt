Mijn rating is eigenlijk een 2,5*.

Het concept spreekt me erg aan, maar ik vind het niet altijd even goed uitgewerkt. Teveel wetenschappelijke verklaringen, te weinig menselijke inzichten in de personages. Kortom: teveel uitleg en te weinig emotie. Hierdoor leest het soms niet heel makkelijk weg. Ook leef je minder met de hoofdpersonages mee, omdat het zo oppervlakkig blijft. Wel zit er een duidelijke vaart in en loopt de spanning op door het aftikken van de tijd: ze hebben immers 37 uur om de Professor te vinden en terug te keren naar het heden. Toch had ik graag meer afwisseling in de vaart gezien, want juist door een vertraging in het verhaal voelt de versnelling dringender aan. Het had het verhaal, in mijn mening, sterker gemaakt.

Lang geleden heb ik de film hiervan gezien. Daar was ik juist erg enthousiast over. In mijn hoofd, al zou ik hem nog eens moeten terugzien, is de film beter geslaagd dan het boek.