Deze bundel bevat 14 horrorverhalen. Verschillende verhalen spelen in de droomwereld van Bubastis af. dit is een wereld gelijkend aan de droomwerelden en Chthulu verhalen die H.P. Lovecraft schreef.

Mark heeft een heel aparte stijl van schrijven. Die ligt je of die ligt je niet. Ik heb altijd graag zijn verhalen gelezen, maar in veel van de verhalen in deze bundel schiet hij door. Hij probeert met zijn stijl surrealisme en vervreemding op de roepen, maar hierdoor worden de verhalen juist chaotisch en niet te begrijpen. Dit geeft niet de ontaarding wat je vaak voelt bij zijn verhalen, maar juist onbegrip en verwarring en dat is jammer, omdat in het verleden pareltjes van verhalen zijn verschenen.

Dit boek is alleen een aanrader als je eens wat wilt lezen wat niet de geijkte verteltrant heeft.