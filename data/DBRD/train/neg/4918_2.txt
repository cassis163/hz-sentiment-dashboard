Ruth Rendell heeft de titel 'Queen of crime'. Die titel zal ze verdiend hebben met het schrijven van vele spannende boeken. Neem ik aan. Want als ik moet uitgaan van dit boek is ze die titel zeker niet waard.

Het boek komt ongelooflijk traag op gang en de snelheid die een goede thriller nodig heeft, ontbreek in het boek. Af en toe leek het erop dat er eindelijk wat ging gebeuren en dat de spanning zou toenemen, maar nee, dat was bedrog. Het verhaal ging verder in hetzelfde gezapige tempo als het begin.

Ik heb het boek wel uitgelezen omdat ik uiteindelijk wel wilde weten hoe het af zou lopen. En ach, eigenlijk is 'De dertien treden' een aardig verhaal om te lezen, maar het predikaat thriller is het niet waard. Wat dat betreft heeft het boek me wel teleurgesteld.