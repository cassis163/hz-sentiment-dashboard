Een verrassend zwak uitgewerkt thema van het bekende schrijverspaar. Na wat ik reeds van hen gelezen heb, valt dit boek echt weg. Misschien ben ik intussen erg veeleisend geworden voor alles wat deze twee auteurs op de markt brengen.

Het verhaal is opgehangen aan een afgrijselijke moord op een echtpaar, waarbij de dochter net aan de dood ontsnapt. Hoewel dit voldoende stof zou moeten opleveren voor een ijselijk spannend boek, gaat de enige (zwakke) spanning uit van de vraag of de LAT-relatie van de ik-persoon het houdt. Liefelijke huishoudelijke tafereeltjes, professionele obstakels, de practische problemen van een alleenstaande werkende ouder, ... zijn goed als decor, niet als 'body' voor een thriler. Het uiteindelijke moordverhaal hangt er een beetje verweesd bij en de ontknoping is heel ver gezocht. Een afknapper.