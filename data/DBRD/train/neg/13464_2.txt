'Taboe' van Casey Hill is echt een boek voor liefhebbers van Karin Slaughter en Patricia Cornwell. Maar het haalt wat mij betreft niet hetzelfde niveau. Het boek leest makkelijk weg, blijft op zich ook wel boeien, maar is ook te vaak voorspelbaar.
Geen moment wordt je echt betrokken bij de hoofdpersonen: niet in het verhaal, en ook niet door hun persoonlijke beslommeringen en bezigheden... Da's jammer. Ik merk keer op keer dat ik daardoor een boek echt weet te waarderen.
Kortom: lekker boek om snel te lezen tijdens een vakantie, maar daarna toch snel weer eentje pakken van een hoger niveau.