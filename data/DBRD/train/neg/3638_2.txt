Heb boek geeft ons een beeld van de veranderingen in Marokko nu ten opzichte van vroeger. Wat er is veranderd sinds de Marokkanen in het "rijke Europa" geld verdienen en dat in Marokko investeren.
Moebdi is afgereisd naar Marokko omdat hij zijn moeder beloofd heeft te gaan trouwen, een bruid moet nog gezocht worden. Moebdi heeft een, in mijn ogen, vreemde kijk op vrouwen: het zijn dienstige maagden en zo niet dan zijn het hoeren. Volgens de achterflap "een heerlijke maatschappelijke satire" maar het boek geeft mij de indruk dan meer Marokkaanse mannen deze kijk op vrouwen hebben en dat vind ik zeer triest.
Het is wel een grappig boek wanneer je om de vrouwonvriendelijke opmerkingen en de poepverhalen heen leest. Helaas na het lezen geen bevredigd gevoel aan dit boek overgehouden...