Thriller over een alleenstaande moeder van een tienerdochter, die het (ook financieel) vaak zwaar heeft. Dan komt haar Amerikaanse achternicht plotseling logeren en de ruime vergoeding die daar tegenover staat, lijkt een geschenk uit de hemel. Maar als Carol is gearriveerd moet Lidewij met lede ogen aanzien hoe zowel haar dochter Imke als haar beste vriend Job door haar wordt ingepalmd. Tot op een dag Carol niet meer komt opdagen. En haar auto leeg in de Waal wordt gevonden..... Toen ik dit verhaaltje zo op de achterkant las, verwachtte ik er wel wat van, maar dat viel een beetje tegen. Ten eerste de schrijfstijl al, die meer op die van een familieromannetje leek, dan op die van een thriller. Ook de verhaallijn leek meer op die van een familieromannetje dan op die van een thriller. Er waren een paar stukjes die wel spannend waren, maar dat duurde eigenlijk maar heel kort. Ook het plot was eigenlijk maar heel kort, afgeraffeld en voor mijn gevoel nogal ongeloofwaardig. Wat mij ook stoorde in het boek waren de oubollige namen: Lidewij en Imke......
Heb dan ook een paar keer op het punt gestaan om het boek aan de kant te leggen, maar dan was het n√®t weer leuk genoeg om hem uit te willen lezen, maar ook niet meer dan dat. Wat mij betreft dus niet echt een aanrader.