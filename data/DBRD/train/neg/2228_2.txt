Titel: Het begin
Auteur: Nora Roberts
Serie: Boek 1 van de bron.
Uitgever: Meulenhoff Boekerij B.V.
Verschijningsdatum: 07 Augustus 2018
Blz.: 414

Over de auteur:
Nora Roberts is een van de meest gelezen auteurs ter wereld. Van haar ruim 225 titels werden al meer dan 500 miljoen exemplaren verkocht en een groot aantal kwam meteen op nummer 1 van de The New York Times-bestsellerlijst terecht. Nora Roberts woont met haar man in Boonsboro, Maryland.

Achterflap:
De ziekte kwam plotseling en verspreidde zich snel. De angst verspreidde zich nog sneller. Binnen een paar weken viel alles uiteen: het elektriciteitsnet haperde, de overheid en rechtsstaat vielen om, en meer dan de helft van de wereldbevolking was dood.

Waar orde was, is nu chaos. Waar de macht van wetenschap en technologie afbrokkelt, komt magie in hun plaats. Soms goede, zoals de magie die Lana Bingham gebruikt in de loft waar ze met haar geliefde Max woont. Soms ondenkbaar kwade magie, die overal kan huizen – om de hoek, in stinkende tunnels onder de rivier – of in degenen van wie je het meest houdt.

Met niemand om te vertrouwen behalve elkaar, ontvluchten Lana en Max het vernielde New York. Ze zijn niet de enigen. Over het hele land proberen reizigers naar het westen te vluchten. Maar in een wereld van overlevenden waar iedere vreemde een vriend of vijand kan zijn, weet niemand precies waar ze naartoe vluchten, of waarom. En er wacht hen een doel dat hun levens, en de levens van alle overlevenden, voorgoed zal veranderen.

Mijn mening:
Nora Roberts is qua schrijfgenre van vele markten thuis, ze schrijft zowel goede romans, thrillers als ook romantische thrillers. Met Het begin heeft ze zich vooral gericht op spanning en fantasy.
Een dodelijke ziekte, “de plaag” genoemd, is niet te bedwingen en eist miljarden slachtoffers in Amerika. Er is een kleine groep mensen die immuun blijken voor de ziekte, zij gaan als nomaden op de vlucht en proberen een nieuw bestaan op te bouwen.
Sommige van deze mensen blijken te beschikken over onnatuurlijke krachten die ingezet worden om zichzelf en de wereld beter te maken of te redden.
Als enorme Nora Roberts fan, maar zeker geen fantasy lezer was dit het ultieme moment om te ervaren of het genre mij kon bekoren, helaas ben ik teleur gesteld.
Het fantasy element in dit verhaal zorgde in mijn ogen voor een tekort op de andere punten waar ik Nora Roberts normaal gesproken zo goed in vind. Ik voelde niet de liefde tussen de mensen, sterker nog er werd zeer makkelijk over het gemis van dierbaren heen gestapt. Gevoelens werden onvoldoende uitgediept, misschien omdat het verhaal(te)veel personen bevatte waardoor er te snel doorgegaan moest worden met het verhaal, anders kwamen niet alle personen voldoende aan bod.
Ook het spanningsgedeelte kwam niet over zoals ik van Roberts gewend ben. Het was een mengelmoes van spanning, romantiek en fantasy, van alles wat, maar op alle fronten net niet genoeg.
Ik herkende in dit boek niet de schrijfstijl zoals ik die van Roberts gewend ben, en dat staat in mijn ogen los van het feit of ik fantasy nou wel of niet leuk vind om te lezen. Ik heb me jammer genoeg echt door het boek moeten worstelen.
Het verhaal wat Nora Roberts met in “Het begin” gekozen heeft kwam mij zeer bekend voor, ik heb vorig jaar een boek gelezen met zeer veel overeenkomsten, dus zelfs daar ontbrak het aan een verrassing.
Kortom voor mij was dit het eerste en tevens laatste boek van de serie Het Begin dat ik gelezen heb,
maar daarentegen zeker niet het laatste boek van Roberts want ik ben en blijf nog steeds fan van veel van haar andere boeken.

Het begin krijgt van mij helaas 2 sterren.
Bianca