Dit is niet echt iets wat je me vaak hoort zeggen, maar ik vond de film beter dan het boek. Het boek vond ik erg langdradig en de wereld waarin het zich afspeelt was niet bepaald makkelijk om te begrijpen. Zeker als je nagaat dat dit een kinderboek is (vanaf 12 jaar ongeveer, gok ik). Ik denk niet dat ik dit boek uit zou hebben uitgelezen op die leeftijd.

De wereld zat vol met complotten van verschillende partijen, raadsels en experimenten, die vaak laat worden uitgelegd en ook nog eens onduidelijk. Ik begrijp nog steeds niet helemaal het doel van het Stof en de dæmon. Wat ik ook apart vind, is dat iedereen weet dat Lyra de uitverkorene is en om haar lot goed uit te voeren, mag zij zelf niet weten dat ze de uitverkorene is, maar als iedereen het weet dan, kan het toch best zijn dat ze zich een keer verspreken in haar buurt of haar te veel willen bijsturen, in hun voordeel, dan klopt er toch niks meer van. Daarnaast heb je Roger nog, Lyra zet haar leven op het spel om hem te redden, maar uiteindelijk heeft hij amper een rol in het boek. Je weet niks over hem, behalve dat hij een kokshulp is. En dan heb je nog Lyra's ouders, hoe kan een kind twee van zulke ouders hebben. Ik zou niet eens weten welke van de twee nu echt slecht is. Ook zou ik als kind niet willen lezen, wat ze met de ontvoerde kinderen doen, want dat is nogal naar.

Maar goed, ik moet wel zeggen dat het een origineel verhaal is, met veel elementen die ik nog niet eerder heb gelezen. Ik vond het idee van de dæmon wel leuk, dat je altijd een maatje bij je hebt en die laat zien wat voor een soort persoon je bent. Of de gepantserde beren, dat vond ik wel weer interessant om over te lezen. Lyra vond ik ook wel een leuk personage, ze is dapper en koppig, vooral hoe vindingrijk ze is in gevaarlijke situatie, maakt haar leuk om over te lezen. Haar kompas was ook een interessant element, ook al vind ik het wel apart hoe snel ze het leert gebruiken.

Dit is het eerste deel van een triologie, maar ik ben niet van plan om de serie verder te lezen, ik vond het einde ook maar vaag.