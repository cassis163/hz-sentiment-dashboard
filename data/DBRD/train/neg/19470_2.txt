Twee hartsvriendinnen vertrekken op reis naar Zuid-Amerika waar één van de vriendinnen, nl. Annelies tot over haar oren verliefd wordt op Wim. Beiden trachten jaren later een gezin te stichten, maar de natuur laat dit spijtig genoeg niet toe. De druk in hun relatie wordt te groot en Wim begaat in een dronken bui een misstap ... een misstap die later leidt naar een verhuis naar Ijsland om er een B&B over te nemen. De vriendinnen zien elkaar een hele tijd niet tòt Annelies Sara plots uitnodigt om rond Kerst naar Ijsland te komen. Daar aangekomen beginnen ruzies en problemen zich op te stapelen.

Misschien lees ik teveel thrillers, maar dit was voor mij een enorm voorspelbaar boek. Een boek met, naar mijn smaak, een tè hoog Flair-gehalte. Leuk tussendoortje, thrillertje dat je kan lezen op vakantie met een bende kinderen om je heen.