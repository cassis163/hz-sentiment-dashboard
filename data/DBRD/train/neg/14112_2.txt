Twaalfhonderd jaar geleden is door al-Jabir, een groot soefi-wiskundige en geleerde een schaakspel gemaakt waarin alle kennis uit die tijd is verwerkt en dat gevaarlijk kan zijn al je het alleen ten nutte van jezelf gebruikt maar dat, als je het breder ziet, iedereen tot voordeel kan strekken. Er zitten dus al eeuwenlang mensen achter dit spel aan maar het is verspreid geraakt over de wereld. Om het makkelijk te maken zijn er ook levende versies van de schaakstukken (bijv de Witte Koning, de Zwarte Koningin) die steeds weer rondes in het Spel beginnen. Verwarrend?? Nou inderdaad, maar zo is het hele boek. Je moet eigenlijk schema's maken van wie, wie is, googlen op allerlei begrippen, historische figuren en situaties die in het boek voorkomen. Na een tijdje had ik daar geen zin meer in en ben het maar wat oppervlakkig gaan lezen.
Het boek zit propvol historische weetjes en veel, héél veel personages. Een kleine greep hieruit:
Bektasji's, Charbonniers, Barmakiden, Charlemagne, Shelley, Basken, Armenieërs, derwisjen, Turkse sultans, Russische tsaren, glasnost, Saddam Hoessein, De Amerikaanse inval in Bagdad, Alexandre Dumas, alchemie, De steen der Wijzen, Griekse goden,Anacostanen,de pelikhari's in Albanië, Becky Beaver(een vliegtuig) het Chanson de Roland etc. etc. En dat allemaal voortdurend door elkaar heen, snappen jullie dat het me ging duizelen?
Naast deze wirwar ging het ook nog over personen die het eeuwige leven hebben, mensen die eerst dood zijn maar dan toch weer leven, een driejarig kind dat een magistrale zet doet op het schaakbord waar ze toevallig even op kijkt, terwijl een top-schaakspeler geen uitweg ziet. Sorry hoor!!
PFFFF, ik ben blij dat ik dit boek uit heb.