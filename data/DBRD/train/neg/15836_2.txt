Op zich is dit een heel origineel verhaal. Een vrouw Sonia die met een loodzware vracht door het leven gaat. Op jeugdige leeftijd is ze haar broer Seb verloren. Het hoe en waarom dit is gebeurd blijft lang onduidelijk. Ik zal het ook niet verklappen om de spanning er toch enigszins in te houden voor diegenen die het boek nog moeten lezen. Om van de vreselijke last verlost te worden wil ze het verleden nog een keer overdoen maar het dan anders laten eindigen. Helaas is dit slechts een ijdele hoop. Maar of en hoe ze dit allemaal gaat doen dat laat ik aan jezelf over om uit te vinden.

Ik vond het verhaal eigenlijk onvoldoende voor een literaire thriller. De pluspunten vind ik dat het erg makkelijk weg leest en eigenlijk de laatste 50 pagina's die toch nog voor enige spanning zorgen in het boek. De negatieve punten die overheersen helaas. Het wordt eigenlijk pas na 300 pagina's een beetje spannend, er zit een groot aantal situaties in het boek waarvan ik denk 'dat gaat in het echt niet zo', de reden waarom Jez zich zo gewillig laat gebruiken wordt ook niet echt duidelijk en voor mijn gevoel is het te abrupt afgelopen.

Een verhaal dat balanceert tussen 'gemiddeld' en 'onvoldoende' wat mij betreft. Lange tijd had ik het niet meer dan 1 sterren gegeven, maar omdat het slotstuk toch nog wel iets in zich heeft krijgt 'Het huis aan de rivier' er een ster bij. Het is echter te ongeloofwaardig om het woord 'goed' in de beoordeling te hebben. Dus om nou te zeggen dat ik dit echt een aanrader vind...nee helaas dat niet.