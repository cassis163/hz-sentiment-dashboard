Dit is de eerste keer dat ik een boek van Nesser teleurstellend vond. Er is iets mis met het tempo en de informatievoorziening. Op het moment dat de politie op de hoogte wordt gesteld van de vermissing van Mikaela, weet de lezer al een hele tijd waar het meisje geweest is voor haar verdwijning, en de periode na de verdwijning is met een beetje gokwerk ook wel duidelijk. Voor de politie duurt dat allemaal veel langer. Vreemd.
Verder ligt het tempo van het hele boek nogal laag; het duurt en duurt maar zonder dat er iets wezenlijks gebeurt. Vanaf het begin kun je raden dat er in 1983 meer aan de hand is geweest dan men toen dacht. Waarom wordt dat niet wat eerder onthuld? De ware dader hoeft alleen maar een naam te krijgen; die naam komt er wel, maar de achtergrond blijft erg vaag.
Voeg daarbij het feit dat er in het privéleven van Moreno niets noemenswaardigs gebeurt, en je houdt een veel te dun verhaaltje over.