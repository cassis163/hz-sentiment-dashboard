Ik heb alle boeken van Dan Brown met heel veel plezier gelezen maar deze stelde me toch teleur.

De opbouw van het boek is goed, het leest vlot, hij beheerst perfect de kunsthistorie die hij in het boek gebruikt.

Waar ik mij aan stoorde, was het feit dat Robert Landon weer een knappe vrouw ontmoet (deze keer een dokter) die nietsvermoedend mee in een verhaal wordt gesleurd. Dit is zo in bijna alle boeken van Dan Brown en dat wordt je na een tijdje beu.

De achtervolgingen blijven elkaar in heel snel tempo opvolgen, Dante wordt overal bijgesleurd, of het nu relevant is of niet.

Het is, voor mij, een heel middelmatig Dan Brown boek. Geschreven voor de grote massa, heel toegankelijk, makkelijk leesbaar,... Spijtig genoeg verwacht ik meer van een goede thriller.

Het ideale boek als je een trip plant naar Firenze, maar als thriller niet echt geslaagd.