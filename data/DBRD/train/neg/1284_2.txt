In tegenstelling tot de Da Vinci Code vind ik dit een beter boek. Al met al een redelijk verhaal: daar waar het de beschrijvingen van Rome betreft en ook wel de spanning. Waarom dan toch maar twee sterren? Ik ben absoluut geen Brown fan. Veel te veel opgehemeld. De karakterbeschrijvingen en intermenselijke verhoudingen worden erg plat neergezet. In dit boek wel iets beter dan bij de Da Vinci Code, dus vandaar mijn twee sterren. Verder ontbreekt het aan realiteitszin, mannetjes die vanaf de Sint Pieter de ruimte worden ingelanceerd...Allemaal mooi en aardig maar voor mij ongeloofwaardig. Ik heb nu twee boeken van Brown gelezen en echt ik geloof het wel. Ik weet ook waar mijn smaak ligt: Mankell, Lindell, Follett, Goddard. Smaak is persoonlijk en daar valt niet over te twisten.