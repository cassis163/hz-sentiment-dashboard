Miklós, een Hongaar die zich bevindt in een vluchtelingenkamp in Zweden, heeft te horen gekregen dat hij nog maar enkele maanden te leven heeft en besluit om naar 117 vrouwen uit zijn streek een brief te schrijven. Lili is één van de vrouwen die een brief van hem ontvangt. Ze leest zijn brief en besluit om er ook op te antwoorden. Hierdoor ontstaat er een briefwisseling tussen hen en worden ze verliefd op elkaar, maar dan besluiten ze dat ze elkaar graag eens willen zien.

Dit liefdesverhaal is niet al te complex geschreven en doet soms wat simpel en naïef aan. Dit kan eventueel aan de vertaling liggen, maar tijdens het lezen had ik ook het gevoel dat de sequentie van het verhaal niet klopt en dat er precies gaten in het verhaal zitten. Er is natuurlijk wel de perspectiefwissel tussen de beide hoofdpersonage, Miklós en Lili, maar toch had ik het gevoel dat er iets niet klopte aan de volgorde aan het verhaal.

Het was daarentegen wel een dun, eenvoudig verhaal dat vrij vlot las en het is een onderhoudend verhaal, een leuk tussendoortje tussen eventueel twee zwaardere of dikkere boeken, want als lezer moet je niet veel moeite doen om het verhaal te begrijpen. Maar ik zou het ook niet meer dan dat beschouwen. Dit boek krijgt om deze redenen slechts twee sterren van mij.