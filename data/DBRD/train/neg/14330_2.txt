De achterkant van het boek (dat ik mocht buzzen) was veelbelovend en sprak me ontzettend aan. Het begint ook goed: Erik Winter keert na lange tijd weer terug naar Zweden om daar weer aan het werk te gaan en valt direct met zijn neus in de boter: een drievoudige moord op een moeder met haar twee jonge kinderen. Een derde kind blijft ongedeerd. De vraag is niet alleen wie de moorden heeft gepleegd, maar waarom de baby ongedeerd bleef. Het is een warrig geschreven verhaal dat soms van de hak op de tak springt. Het ene moment wordt er een verhoor beschreven en dan ineens zit je in iemands gedachten..die van de moordenaar? Erik Winter? De karakters blijven vlak, behalve Winter. Als eerste kennismaking met deze schrijver is dat erg jammer, want het smaakt niet naar meer. De spanning ontbreekt grotendeels en het plot wordt in mijn ogen wat slordig uitgewerkt. Hierna geen Edwardson meer voor mij.
Dit boek krijgt van mij twee sterren.