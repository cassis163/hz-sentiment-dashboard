Van de oorspronkelijke sprankelende serie Q is met dit zevende deel weinig meer over en ik vraag me sterk af of de houdbaarheidsdatum niet is overschreden.

De verwikkelingen rond Carl,Assad en Rose worden vervolgd op een welhaast plichtmatige wijze. Adler-Olsen grabbelt allerlei al eerder opgevoerde dialogen bij elkaar en verwerkt dit in het verhaal. nergens verrassend, clichés te over. Natuurlijk ligt de lat hoog. de eerste 4 delen waren van hoog niveau, maar daarna wordt het ieder deel minder. Dit deel zakt ruim door de ondergrens.

Wat te doen. Als je het mij vraagt. stoppen (of althans enkele jaren) met deze serie. Ga weer de uitdaging aan van iets creëren. stand alone of een nieuwe serie. Tot die tijd mijmer ik over bijvoorbeeld alfabethuis, een stand alone van de buitencategorie of over de eerste delen van Q. Het zou een gedurfd besluit zijn, en de druk van de uitgever groot. De verkoopaantallen zijn immers onverminderd hoog..