Moeders mooiste is het verhaal van Charlotte-Charlie, een erg lelijke vrouw die valt voor een prachtige man. Het verhaal boeit, het thema is bijzonder en het boek leest heel gemakkelijk. Dat er in Charlotte duistere krachten heersen, brengt Anne Winkels soms beangstigend voor het voetlicht. Dat vind ik de positieve kanten.

Wat ik minder uit de verf vind komen is het karakter van de hoofdpersoon. Charlotte is erg slim, zo wordt een aantal keren vermeld en toch gelooft ze kritiekloos een grote bedrieger. Dat kon ik moeilijk met elkaar rijmen. Te meer omdat ze qua karakter erg wantrouwend en gesloten is. Hierdoor wordt het verhaal minder geloofwaardig. Daarnaast vond ik de ontmoetingen in de gevangenis, aan het eind van het boek, iets te toevallig. Blijft staan dat ik het boek wel met plezier gelezen heb.