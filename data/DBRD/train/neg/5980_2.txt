Dit boek heb ik gelezen voor de Hebban Leesclub.
Waar gaat het over?
De belevenissen van de personages in de thriller Alexandra's reis spelen zich af in het najaar van 2014. De hoofdpersonages in vier van de zes verhaallijnen hebben enkele maanden daarvoor deelgenomen aan een meerdaagse schrijfcursus in Flevoland.
Een vijfde verhaallijn heeft opsporingsactiviteiten vanuit Malta als invalshoek. Adjunct-commissaris Glormu Vitale wordt binnen een week tijd geconfronteerd met twee moorden.

Op den duur komen drie Nederlanders die deelnamen aan de schrijverscursus, in het vizier van de afdeling recherche, waaraan hij leiding geeft. Het vermoeden reist dat de moorden ook nog samenhangen met de politieke ontwikkelingen in Libië; op Malta beschouwd als 'buurland'. Met zijn gepensioneerde voorganger, Joseph Mario Rebgha, schat Vitale in dat – gezien de politieke verhoudingen in Malta zelf – die Libische connectie verdoezeld zou kunnen worden. Daarop reist Rebgha undercover naar Nederland, om contact te leggen met de docente van de schrijfcursus, Hannah Lorentz.
Het verhaal leest niet erg vlot met al die verschillende verhaallijnen. Dit komt ook omdat de gebeurtenissen ook niet in chronologische volgorde zijn maar volledig doorelkaar lopen. Het kan dus zijn dat je in de ene verhaallijn iets wet wat in een andere nog moet gaan gebeuren.
De karakters van de zes personages zijn bijna allemaal niet erg aansprekend, ze worden niet of nauwelijks uitgediept .Het interessantste en meest menselijke personage vind Glormu Vitale, de Maltese adjunct-commissaris en daarna Maya de Vries. Zij hebben iets waardoor ik verder wil lezen. Bij de anderen heb ik dat niet.
Het is een thrillerachtig verhaal volgens de achterflap, daar merk ik tijdens het lezen niet heel veel van. Er gebeuren wel spannende dingen maar die zijn op een hand te tellen. Het is een serieuze faction, een verhaal met feiten die op waarheid zijn gebaseerd. Vooral veel en voor mij lastige materie over het geloof. Er worden hele stukken uit de islam en het katholicisme gebruikt, er worden conflicten beschreven tussen de soennieten en de sjiieten en ga zo maar door.
Het is erg veel politiek en religie en maar sporadisch interessant voor mij.
Ook het eind van het boek is niet wat ik van te voren bedacht zou hebben.
Ik geef het 2.5 sterren.