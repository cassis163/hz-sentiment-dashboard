Het verhaal van Disclosure (waarom is de titel niet vertaald?) is op zich best goed. Het is weer eens wat anders om een man aangeklaagd te zien worden door een vrouw. En het is al helemaal verfrissend om te zien dat vrouwen ook behoorlijk gestoord kunnen zijn op een intelligente manier. Dat klinkt gek, maar als je het boek leest, zul je begrijpen wat ik bedoel.

Jammer alleen dat ik de vertaling aan alle kanten vond rammelen. Ik vond regelrechte vertaalfouten en dat mag toch niet. Verder kreeg ik de indruk dat Michael Crichton dit boek een beetje snel in elkaar had gezet, en dat hij toch een wat antieke mening heeft over 'de plaats van de vrouw in de maatschappij'. Voor een strandvakantie of een regenachtige middag is dit boek echter prima geschikt.