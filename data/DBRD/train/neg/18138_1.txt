maar dat zou zonde zijn van uw tijd en mijn energie. ,In mijn jonge jaren verslond ik nog wel eens een stripboek van Suske & Wiske terwijl ik mijn boterham met hagelslag onbewust naar binnen werkte. Mijn hersencellen waren nog niet volgroeid en ik vond het geweldig. Ik moest hier aan denken toen ik Politiestaat van Colin Forbes las. De avonturen van Suske & Wiske kunnen me vandaag de dag net zoveel boeien als de banale rechts-extremistische prietpaat van deze auteur, die toch wel een zeer eenzijdig tweedimensionaal beeld heeft van onze huidige westerse maatschappij.

Waar gaat het om in deze James Bond-achtige aktiethriller? Drie staatssecretarissen uit de Engelse regering zijn niet alleen drie broers, maar tevens voorstander van één grote politiemacht waar alle wetsdienaren en geheime diensten (MI-5, SIS, etc.) onder zouden moeten gaan vallen. Dit wordt al vrij snel in het begin van het verhaal uit de doeken gedaan op een wijze die elk gevoel ontbeert. Het taalgebruik is simplistisch Jeugdjournaal-jargon en van de dialogen krijg ik spontaan jeuk in de schaamstreek. Had ik het woord banaal al gebruikt? Natuurlijk is onze held Tweed niet zo gediend van de fascistische plannen van boevengenoemd trio. En samen met zijn medewerkers van de geheime dienst gaat ie daar een stokje voor steken. Het pief-paf-poef geweld kan beginnen.

Colin Forbes is een van s werelds meest gelezen misdaadauteurs, zo lees ik op de achterflap. Het zal best. Het versterkt alleen maar mijn ongefundeerde vooroordeel dat er veel domme mensen zijn met een gebrek aan goede smaak. Ik zou nog paginas lang kunnen doorzeveren over de erbarmelijke kwaliteit van dit boek, maar dat zou zonde zijn van uw tijd en mijn energie. Het is helaas niet mogelijk, anders had ik mijn waardering tot uiting willen brengen middels NUL sterren.