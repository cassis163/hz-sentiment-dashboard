Anna is een gevierd tv-host van het tv-programma Rondom Nieuws. Zij heeft één grote wens en dat is een kind krijgen. Maar omdat het niet vanzelf gaat heeft zij zich opgegeven voor een IVF behandeling. Daartoe meldt zij zich met haar vriend Sam bij een kliniek in Duitsland. Bij Anna worden eitjes weggezogen, dat erg pijnlijk is. Dan is Sam aan de beurt om zijn zaad te leveren. Maar dan bedenkt Sam zich. Terwijl Anna nog op de behandeltafel ligt, komt Sam bij haar en vertelt dat hij zijn zaad niet ter beschikking stelt. Dit tot groot verdriet van Anna. Op de vraag van Anna waarom hij er vanaf ziet, biecht Sam op dat hij verliefd is op een andere vrouw. In eerste instantie wil Sam de naam van die vrouw niet vertellen. Maar al gauw blijkt het Sammy te zijn. Zij is student en nog wel Anna haar stagiaire. Sam zegt spijt te hebben en dat hij van zichzelf walgt. Anna is beduusd. Toch blijft zij van Sam houden. Anna maakt van de gelegenheid gebruik om Sam te verleiden, gevolgd door een hevige vrijpartij. Anna ziet ook nog kans om Sam in zijn nek een enorme zuig zoen te produceren in de hoop dat Sammy dit zal zien.

Sam heeft Anna inmiddels verlaten en is bij Sammy gaan wonen. Dan als Sam aan Anna vertelt dat Sammy van hem in verwachting is, slaan bij Anna de stoppen door. Echter, het drama is nog niet compleet. Anna wordt ontslagen vanwege de lage kijkcijfers. In verschillende praatprogramma’s krijgt Anna de gelegenheid om het toe te lichten.

Onverwacht verdwijnt Sam van het toneel. Het laatst is hij geweest bij Sammy. Sammy heeft hem, bij het zien van de zuig zoen, de deur gewezen. Uiteindelijk wordt er door de politie een onderzoek naar de verdwijning van Sam ingezet. De verdwijning van Sam gaat Anna niet in haar koude kleren zitten. Gelukkig ondervindt Anna veel steun bij haar buurmeisje Jazz. Alle inspanning om Sam te vinden, leidt op korte termijn tot niets.

Op de achterkant van het boek staat vermeld: HUIDPIJN is het meest rauwe, pijnlijke en schurende boek van SASKIA NOORT tot nu toe, een boek dat je niet zomaar weglegt en dat nog dagen nadreunt. Dat deel ik niet en het is deze keer voor mij geen mustread.