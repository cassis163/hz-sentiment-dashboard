De boeken van Colin Forbes zijn net suikerspinnen: zoet (ondanks al het geweld) en vlot verteerbaar. Ik lees ze meestal wanneer ik in een leesdip zit of geen concentratie heb voor boeken waar je meer je aandacht bij moet houden.
Alle bekende ingrediÃ«nten komen voorbij: de felle Paula Grey, de onverstoorbare Tweed, de ex-journalis Bob Newman, de gedienstige Monica en alle anderen die we kennen uit de boeken rondom de Engelse geheime dienst SIS. En toch: het hapt zo lekker weg :-).
In dit boek wordt daarnaast nog de koppeling gelegd met de hoofdfiguur uit een andere serie van Forbes: de Belgische detective Jules Beaurain (alias de Telescoop). Samen zetten ze de schouders onder een zware opdracht: de geplande terroristenactie van Al Qaida in Londen voorkomen. Er is een groot scala aan mogelijke verdachten, waaronder de mooie Eva Brand en de minister van Veiligheid. Maar uit welke hoek schuilt het werkelijke gevaar? Tweed en de zijnen zijn de enigen die het land kunnen redden.