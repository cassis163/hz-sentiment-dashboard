Een vrouwelijke apotheker wordt vermoord gevonden in een plas, haar zoon en een vriendin gaan op onderzoek uit en komen al snel uit bij een verdachte: de vader van de zoon, de man van het slachtoffer dus.
Ze ontdekken dat de vader nogal vreemde gangen er op na hield, maar er is geen bewijs dat hij een moordenaar zou zijn, de zoektocht waarbij zijdelings de hulp van de politie wordt ingeschakeld voert langs een sexclub, een juwelier en een autosloper, terwijl op de achtergrond een liefdesrelatie opbloeit tussen de zoon en het meisje wat hem helpt, en een relatie tussen de vader van het meisje en een werkneemster van de juwelier.

Dit alles in 250 bladzijden uitgewerkt, kortom een beetje te veel van het goede, of liever gezegd van het slechte, de karakters worden zeer slecht uitgewerkt, het verhaal concentreert zich voornamelijk op de zeer jonge onderzoekers, waardoor je je voortdurend in een jeugdboek waant, het soort boeken waar Jan Terlouw zich hiervoor mee op hield, en wat mij betreft mag hij daar ook wel weer naar toe, als dit boek niet van de bieb was maar van mezelf ging het de prullenbak in.