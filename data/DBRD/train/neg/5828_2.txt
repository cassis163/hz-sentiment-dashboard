Vrees me is het eerste boek in de Touching Juliette- reeks, waarin we Juliette leren kennen. Ze heeft een bijzondere 'gave', want haar aanraking kan namelijk tot de dood leiden. Na een voorzichtige jeugd vindt er een ongeluk plaats waardoor Juliette afgezonderd en opgesloten wordt. Mafi schetst een dystopische wereld waarin het eind van de mensheid nabij is. Het Herstel is een groep die de overblijvende mensheid in het gareel houdt. Juist door deze groep is Juliette opgesloten en haar kijk naar deze leiders is dan nogal sceptisch. Eenzaam telt ze haar dagen, tot op een dag Adam bij haar in haar cel erbij komt...

Juliette is een persoontje waar je wel wat aan moet wennen. Haar gedachten *striketekst*floepen fladderen*eind striketekst* vliegen door de tekst heen en zijn, zeker op het begin, niet zo fijn om te lezen. Toch is het de moeite om even door te gaan, want zodra je dit een plekje hebt kunnen geven, zijn deze gedachtes soms best grappig.

Het is een typische Young Adult en alle bekende elementen komen dan ook in een treintje voorbij gedenderd. Hierdoor is het verhaal zelf niet echt bijzonder boeiend, maar de schrijfstijl van Mafi maakt dit het wel. Toch is de link naar de filmreeks 'X-men' niet heel ver gezocht. De dystopische wereld is nog niet geheel prijsgegeven en dit nodigt zeker uit tot het lezen van het volgende deel. De nieuwsgierigheid is met dit deel gewoon nog niet genoeg bevredigd.