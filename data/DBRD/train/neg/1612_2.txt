Kiki van Dijk (1968) is een pseudoniem.
Deze schrijfster heeft reeds vier eerdere thrillers op haar naam staan:
Zeevlam 2014
Ibiza, Ibiza erfenis en Lech 2017
Bali is de laatste nieuwe van 2018
Weer slaagt de schrijfster erin om een bijzonder vlot lezend verhaal neer te zetten. En gelijk ook een zeer duidelijk beeld mee te geven van de omgeving. Zelfs de geuren zijn zodanig neergepend dat je ze bijna kan ruiken.
Geregeld worden er woorden gebruikt die kenmerkend zijn voor deze tropische locatie zoals warung, kabaja...en moest ik hier toch even Google voor gebruiken om een beter beeld te krijgen daar ik helemaal niet bekend ben met deze oorden. En het viel me op in de eerste helft van het boek hoe dikwijls ik deze hulp heb moeten inroepen.

Het verhaal zelf gaat over Evi de dochter van Cita en Joris. Een Nederlands echtpaar dat een moeilijke periode doorgaat. Ook al is Joris 17 maanden nuchter, eenvoudig is het niet. Hun dochter Evi woont en werkt sinds enkele maanden op Bali en wordt momenteel vermist. Omdat Joris het land niet mag verlaten vertrekt Cita alleen naar Bali om mee uit te zoeken wat er is gebeurd. Op het mooie eiland staan haar echter onaangename verassingen te wachten.

Behalve Zeevlam (die ik zeker nog ga lezen) heb ik al de boeken van Kiki van Dijk gelezen, en hou van haar vlotte schrijfstijl voor tussendoor. Ook al vind ik ze niet echt onder het genre" thillers" vallen, maar ja waar ligt die lijn natuurlijk?

Toch was ik wat teleurgesteld met Bali. Duidelijk herken ik een patroon dat steeds terug komt : een vermissing op een tropische vakantieoord.

Neemt zeker niet weg wanneer er een nieuwe Kiki van Dijk uitkomt ik hem zeker terug ga lezen!