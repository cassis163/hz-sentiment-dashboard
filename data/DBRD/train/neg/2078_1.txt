De tekst op de achterflap was veelbelovend, maar ik heb zelden zo'n slecht boek gelezen! Het taalgebruik is truttig, bij tijd en wijle Boeketreeks-achtig en de hoofdpersonen worden op een zeer clich√©matige manier neergezet. En dan die tenenkrommende dialogen... Ik werd er op een bepaald moment zo melig van, dat ik vooral door bleef lezen om te lachen. En dat terwijl het boek bedoeld is als literaire thriller...
Volgens mij moet mevrouw Vermeer eens een goede schrijfcursus gaan volgen; anders kan ze haar 'pennevruchtjes' wellicht kwijt aan een blad als 'Mijn Geheim'.