Op zich zelf is dit een heel aardig boek, maar niet meer dan dat. Leuk geschreven vanuit én de slachtofferrol én vanuit de moordenaarsrol. Daarnaast is het boeiend om te zien wat de motieven en gedachtes over een weer zijn tussen politie, dader en mogelijk slachtoffer. Het idee van de moordenaar een patroon te laten ontstaan, dat er eigenlijk niet is, teneinde een erfenis op te strijken is uiterst doordacht neergezet.
Het verhaal an sich is dus behoorlijk origineel alleen ik vind de uitwerking een beetje teleurstellend. Het verhaal is regelmatig erg langdradig, vooral de eerste 100 pagina's, wat je niet echt aanzet verder te lezen. Het is een gemiddeld verhaal. Een van de velen en zeker geen topper. Niet goed maar ook niet slecht. Ik zou het in ieder geval niemand aanraden, helaas 2 sterren.