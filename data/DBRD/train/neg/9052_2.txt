Nadat ik echt moest stoppen in Fallen van Lauren Kate omdat ik er letterlijk van in slaap viel, was ik toch maar wel begonnen aan dit tweeluik. Het verhaal sprak me meer aan en ik kon maar niet begrijpen waarom iedereen Lauren Kate haar boeken zo geweldig vond. Het eerste deel van deze serie (Teardrop) was dan ook niet zo heel slecht. Ik gaf het drie sterren omdat er ondanks de aparte en relatief saaie schrijfstijl van Kate toch geweldige sc√®nes in het boek zitten. Ik kwam al met moeite door dat deel heen maar het einde vond ik toch goed genoeg om het volgende boek te pakken.

In dit deel gebeurd er hetzelfde als in het eerste boek. Dat wil zeggen echt helemaal niks. Alle spannende dingen die er gebeuren (tot waar ik gelezen heb dan want ik ben GESTOPT MET LEZEN na 150 bladzijdes), gebeuren heel langzaam waardoor het toch een beetje vlak blijft. De wereld volgens Lauren Kate is niet erg uitgebreid. Ineens is er allemaal rare magie en dit wordt niet echt uitgelegd. Nu snap ik wel dat de hoofdpersoon Eureka er eigenlijk ook helemaal niks van snapt maar ik vind dat sommige woorden zoals 'De vulling' te lang niet wordt beschreven. Het wordt een soort irritant en ik begon me er aan te ergeren.

Dus al met al heb ik dit boek helemaal niet uitgelezen. De schrijfstijl is gewoon echt saai en de personages zijn heel vlak en stereotiep. Ik merkte gewoon dat ik door aan het lezen was zodat ik in een ander boek zou kunnen beginnen.