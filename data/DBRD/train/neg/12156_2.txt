Carrierevrouw Maggie is dol op oude spullen, wat fijn is omdat ze als veilingmeester werkt bij een klein Veilinghuis. Ze is moeder en getrouwd met Tim. Op een dag vindt ze het geborduurde parelkraagje in een boedel en gaat ze op zoek naar de herkomst ervan. Tijdens het lezen van het boek leer je dat het kraagje door de jaren heen veel levens heeft beinvloed, en vaak ogenschijnlijk niet in positieve zin. Zo ook het leven van Maggie, die nog worstelt met haar jeugd, vriendschap en ouders, plus een stiefdochter die flink aan het puberen is en een relatie die door twe drukke carrieres onder druk staat.
Ik vond de start met Aimee die de parels borduurde een fijn begin, en ik was benieuwd naar haar leven en liefde. Ook de hoofdstukken over Maggie vond ik boeiend, en intrigerend. Ik vond het jammer dat er telkens (alsin korte verhalen) nieuwe mensen met nieuwe tragedies werden geinroduceerd. Dit maakte het boek oppervlakkig. Ik denk dat er voldoende verhaal in Aimee's eigen tragedie (uitgehuwelijkt, strenge vader, dode moeder) had gezeten. Gelukkig wordt in het laatste hoofdstuk Aimee's leven kort geschetst. Kortom: best leuk boek voor een regenachtige zaterdag maar door oppervlakkigheid slechts 2 sterren.