Soms zijn er boeken waar je ongelooflijk veel zin in hebt om te gaan lezen. Hex was er ook zo'n eentje die aan me bleef trekken. Ik had hooggespannen verwachtingen. Maar helaas zijn die verwachtingen niet uitgekomen. Wat een afknapper. Ik kon vanaf de eerste bladzijden niet in het verhaal komen, kon me niet verplaatsen in het verhaal.
In het dorpje Beek wordt er alles aan gedaan om een geheim voor de buitenwereld verborgen te houden. De Wylerheks loopt rond door de straten en verschijnt en verdwijnt wanneer ze wil. Een groep jongeren besluit viral met haar te gaan en dat zet gebeurtenissen in gang waarbij de heks de gemeenschap laat afglijden naar middeleeuwse praktijken. Leek mij intrigerend genoeg, maar het beschrijven van de horrorachtige gebeurtenissen vond ik vooral een slap Stephen King aftreksel. Totaal niet spannend. De laatste twintig pagina's dan ook maar vluchtig overheen gescrolled om het uit te krijgen.
Jammer....