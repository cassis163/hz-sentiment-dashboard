Scott Stambach doceert wiskunde en natuurkunde aan San Diego City College. Zijn werk is verschenen in diverse Amerikaanse literaire tijdschriften. Het onzichtbare leven van Ivan Isaenko is zijn debuutroman. Het boek is gepubliceerd in 2016 bij de Uitgeverij The House of Books. Het boek heeft 312 pagina's. Het boek is als paperback te koop voor €19,99 en als e-book voor €9,99.
Het boek gaat over Ivan Isaenko, 17 jaar oud, die al zijn hele leven in een ziekenhuis in Wit-Rusland woont, waar Tsjernobyl-slachtoffers worden behandeld. Hij is misvormd maar heeft een uitzonderlijk scherp verstand, een meedogenloos gevoel voor humor en een geweldige leeshonger. Voor Ivan lijkt elke dag op de vorige. Tot de 17-jarige leukemiepatiënte Polina in het ziekenhuis arriveert. Ze steelt zijn boeken, ze daagt hem uit. Natuurlijk wordt Ivan verliefd op Polina. Hun romance is even mooi en tragisch als het onvermijdelijke einde.
De kaft vind ik niet heel bijzonder, maar als ik de achterkant lees trekt het verhaal mij echt. Alleen wat jammer was ik vond het boek niet zo goed. Vanaf het moment dat Polina erbij komt gaat het beter. Ik zie allemaal positieve verhalen over dit boek, maar ik kan er gewoon niet meer van maken. Gelukkig heeft iedereen een eigen mening anders zou het maar saai zijn. Daarom geef ik het 2 sterren.