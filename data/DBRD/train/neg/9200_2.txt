In De logeerkamer krijgt de Melbournse Helen haar vriendin Nicola, die in Sydney woont en strijdt tegen kanker, op bezoek. In Melbourne zal ze behandeld worden in het Theodore Institute. Tijdens die behandeling logeert Nicola bij Helen. Maar Helen vertrouwt het zaakje niet helemaal en stelt zich sceptisch op tegen het instituut. Nicola daarentegen heeft alle vertrouwen in het instituut. Dit zorgt voor wat onenigheid tussen de 2 vriendinnen, maar ondanks dat blijft Helen Nicola steunen. Tot het Helen ook te veel wordt en ze ingrijpt...

Het boek heeft geen hoofdstuknummers. Toch is het wel duidelijk wanneer er een ander hoofdstuk begint. In de hoofdstukken zelf zijn er ook onderverdelingen die aangeduid worden met een sierlijk teken.

Het verhaal vond ik maar zo-en-zo. Ik ergerde me rot aan het gedrag van Nicola en had af en toe zin om ze zelf eens door elkaar te schudden.

Ik vond het dus niet zo'n goed boek. Gelukkig kwam het gewoon uit de bib, dus kan ik het gewoon terug binnenbrengen. Waarschijnlijk zal een andere lezer er wel van genieten, maar ik niet.