Het verhaal gaat over wetenschapper Joe, die met zijn ex-vrouw Alina zoon Samuel heeft. Zij woont in Finland, hij is terug naar Amerika en beide hebben een nieuw leven met nieuwe partner en kinderen.
Het verhaal zit op zich goed in elkaar, het geeft een idee van wat er zou kunnen gebeuren als we alles blijven delen op sociale media en het misbruik dat bedrijven daarvan kunnen maken. Daarnaast worden thema's als dierproeven, bedreigingen, en het gebruik van psychoactieve medicatie door jongeren beschreven, wat het een actueel boek maakt. Genoeg ingrediÃ«nten om een spannend boek te vormen, maar helaas moet ik mijzelf bijna dwingen het uit te lezen.
De schrijfstijl vind ik niet prettig, er worden uitgebreide terugblikken en beschrijvingen gegeven die de vaart uit het verhaal halen. Ik ben van mening dat er best wat stukken geschrapt zouden kunnen worden. Het boek heeft nu zo'n 600 blz, maar als dit teruggebracht zou worden naar 400 blz zou het een stuk prettiger lezen zijn.
Ik geef dit boek slechts 2 sterren, omdat ik het nooit echt goed spannend vond en het echt te langdradig geschreven is naar mijn smaak.