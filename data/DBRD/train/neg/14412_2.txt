Dit is er eentje die ik onlangs meebracht uit een boekenruilkast in de buurt. "Winnaar van de Hercules Poirot-prijs" stond er op de cover... Dit deed meteen mijn verwachtingen de hoogte in schieten en mij besluiten dit boek met toch ietwat vreemde cover mee te nemen.

Helaas kon het boek voor mij de verwachtingen niet inlossen. Hoewel het zeer vlot las en best wel spannend was vond ik het geen echte hoogvlieger. Het 'jonge, hippe' taaltje van de hoofdpersonages stoorde mij. De personages waren bovendien nogal vlak, dimensie-loos, het einde voorspelbaar en bovendien niet geloofwaardig.

Neen, mij heeft dit boek niet kunnen overtuigen.