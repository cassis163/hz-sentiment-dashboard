de Zuid Afrikaan Samuel Wilson moet gedacht hebben om kans van slagen te hebben in de overvloedige thriller wereld moet ik me onderscheiden.
Hiervoor schept hij een geheel nieuwe maatschappij, een wereld waar alles draait om je.......Sterrenbeeld. Waar je sociale klasse wordt bepaald door dit sterrenbeeld, waar ouders plannen dat hun kind geboren wordt met het juiste sterrenbeeld en waar er opvoedkundige scholen zijn om de waarden die bij je sterrenbeeld zouden horen extra ontwikkeld worden. Een maatschappij waar grote segregatie heerst. De gewelddadige Rammen. De linkse boogschutters en de gematigde en geliefde weegschalen, hoeveel onzin kan je verzinnen. Onderscheidend is het maar het wekt voornamelijk irritatie op. Het verhaal waarin inspecteur Jerome Burton en de (uiteraard sterrenkundige) profiler Lindi Child een aantal moorden moeten oplossen wordt volledig opgeslokt door de onzin.

Dat is best jammer want Wilson behelpt zich van een prettige schrijfstijl, korte hoofdstukken, twee verhaallijnen die vakkundig bij elkaar worden gebracht en wisseling van vertel perspectief bieden nog enigszins tegenwicht. Het van de onzin ontdane verhaal is niet opzienbarend maar wel degelijk.

Het boek gaat ten onder aan de insteek. Een originele invalshoek is niet altijd een betere.