Als lid van de Kernjury voor de NS Publieksprijs heb ik eind vorige maand o.a. dit boek ontvangen om te lezen. Ik zag er een beetje tegenop om het te lezen, omdat ik voetbal totaal niet volg, en Ren√© v.d. Gijp alleen kende van fragmentjes die weleens in andere tv-programma's, zoals De wereld draait door, te zien waren geweest...

Gelukkig zag ik vrij snel dat het boek redelijk grote letters en veel wit had en met nog geen 300 pagina's is het sowieso geen dikke pil, dus dat was voor mij in dit geval zeker wel een meevaller. Toen ik eenmaal in het boek begonnen was en een beeld van "Gijp" kreeg, werd het boek wel interessanter en zeker op het moment dat Daan overlijdt (ik neem aan dat dit geen spoiler is, aangezien dit kennelijk ook in het nieuws is geweest) kreeg het boek een andere wending en gaat het meer over dat verlies dan over de BN'er en raakt het verhaal je wel. Toch bleef dit boek voor mij vooral een "sportboek", en als je, zoals ik, namen als "Van Hanegem" moet googelen om op te zoeken wie dat ook alweer is, leest het natuurlijk een stuk minder prettig, dan wanneer je de mensen uit "dat wereldje" wel kent. Dit boek is dus vooral voor de liefhebber van VI/voetbal/Gijp.

Dit wordt niet het boek waarop ik ga stemmen voor de NS Publieksprijs, maar mocht jij wel op dit boek (of een ander boek) willen stemmen: tot en met 22 november 2017 kun je stemmen op jouw favoriete boek. Als je stemt, maak je ook nog eens kans op een jaar lang gratis boeken en een jaar vrij reizen met de trein!