Feniks is een van de eerste boeken van Deon Meyer en mijn eerste boek van hem en dat is geen goede kennismaking geweest. Feniks vertelt het verhaal van Mat Joubert die een reeks moorden op moet lossen gepleegd door een mysterieuze moordenaar met een groot en oud wapen uit de boerenoorlog. We leren Mat kennen als een depressieve man, te dik, niet fit en gekrenkt door het leven door het overlijden van zijn vrouw Lara. Gelukkig krijgt hij zijn leven weer een beetje onder controle samen met zijn therapeut onder leiding van de nieuwe politiecommissaris en in het proces lossen ze ook de reeks moorden op.

Het boek heeft een overload aan seks, wat echt niet nodig is. Het mist spanning en vaart en is daardoor niet heel lekker door te lezen. Het plot is wel weer goed en als je eindelijk bij de laatste 80 bladzijden aankomt blijkt er achter al het gedoe toch een goed verhaal te zitten. Maar niet meer dan twee sterren.