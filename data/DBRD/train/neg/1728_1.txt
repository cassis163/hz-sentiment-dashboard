Sophie is een bekende journaliste die altijd voor iedereen haar achtergrond heeft verzwegen, alleen 1 studievriendin weet het. Sophie maakt een reportage over een vrouw die een rechtzaak gewonnen heeft inzake het bekend maken van haar biologische vader door een kloosterorde. Alles wat deze vrouw zegt grijpt Sophie enorm aan en na de reportage stort ze dan ook in. De moeder van Sophie, Thé, heeft haar bij de geboorte afgestaan om zelf in het klooster te kunnen treden. Sophie is opgegroeid bij haar oom en tante en hoort het hele verhaal pas op haar 18e. Niemand heeft ooit begrepen waarom Thé haar kind heeft afgestaan en niemand weet ook wie de vader is. Het is iets wat Sophie altiijd blijft achtervolgen.
Nu ze is ingestort en meerdere mensen ook weten van haar moeder besluit ze haar te gaan opzoeken in het klooster waar Thé in volledige stilte leeft. Ze hoopt haar te zien en antwoorden te vinden maar het zal lastig worden want Thé zal niet met haar kunnen praten.
Het boek geeft in een inkijk in het leven van Sophie toen ze klein was, afgewisseld door een briefwisseling tussen Thé en haar oudere zus toen zij beide jong waren. Verder volgt het boek Sophie in haar huidige zoektocht naar antwoorden.
Het is een wat langdradig verhaal, vooral in het kloosterdeel ook veel over godsdienst, maar uiteindelijk wil je toch graag weten hoe het afloopt; krijgt Sophie antwoord op alle vragen die haar leven zo beheersen?