Vol enthousiasme begon ik aan dit debuut van Per Anton Olsson (pseudonyme van Ton Bakker). Deze eerste thriller van hem is me tegengevallen. Wat mij betreft staan er te veel verwijzingen in naar songteksten (waarvan ik verreweg de meeste wel ken dus daar zit het probleem niet). Maar overdaad schaadt, ik heb ze niet geteld maar er zijn tientallen verwijzingen.
Dan de plot, die zich héél langzaam. Het begint met Stendert Sadowski, die voor een korte vakantie bij een Bed & Breakfast in de buurt van Bunnik aankomt. Na een poosje verdwijnt dan een medewerkster, Dette, van het Bed & Breakfast. Ze laat een briefje achter waarin ze zegt dat ze uit onvrede plotseling vertrekt. Sommige bewoners, waaronder Stendert en Kat geloven niet dat ze vrijwillig vertrokken is, waarna ze samen op onderzoek gaan.
Via allerlei omzwervingen komen ze achter een gebeurtenis uit de jaren ’60 (!), meer precies 1967 – de flower power periode – die te maken lijkt te hebben met de verdwijning van Dette. Na wat speurwerk besluiten Stgendert en Kat in ik zou haast zeggen in een dolle bui om even op en neer te gaan naar zuid Frankrijk waar Dette enkele jaren gewerkt heeft op een camping. Het komt er op neer dat ze met zijn tweetjes zo’n 3000 km hebben gereden in 2,5 dag!
Daarna wordt het pas echt spannend in het verhaal, maar dan zijn we al aan het deel (ik schat de laatste 50 pagina’s van het boek. Dat is wat mij betreft te laat. Dit laatste stuk is dan weer wel echt spannend. Er is ook nog een nazorg, waarmee ik bedoel dat er na de ontknoping nog wat uitleg komt over hoe het nu precies zat. Hierbij is letterlijk de laatste pagina cruciaal. Die heb ik dan ook 2 keer moeten lezen (wat voor mij een uitzondering is).
Al met al een tegenvaller en ik zal dan ook zeer waarschijnlijk geen boek meer van Per Anton Olsson meer oppakken! Ik heb er 2 sterren voor gegeven, en daar moet hij het mee doen om met rechter Frank Visser te spreken.