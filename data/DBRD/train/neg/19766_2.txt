Het is weliswaar raar om een recensie van een boek te maken dat je niet uit hebt gelezen, maar ik wil toch het één en het ander erover kwijt.

Als eerste maakte ik kennis met Zoë. Deze kleuterjuffrouw is sinds kort beroemd in haar omgeving omdat ze een tasjesdief had uitgeschakeld met behulp van een enorme watermeloen. Tussen al haar fanmail zit ook een dreigbrief. In die brief word vermeld dat ze binnenkort doodgaat. Een aantal hoofdstukken later gebeurd dat dus ook.

Met de rijke Jennifer gaat het verhaal verder. De spanning van het verhaal van Zoë is abrupt weg, de schrijfstijl is compleet omgeslagen en het is ineens heel moeilijk om er doorheen te komen. Ik heb hem helaas weggelegd. Simpelweg omdat het verhaal van Jennifer te saai voor woorden was. Aan de ene kant wel knap dat je toch twee ik-perspectieven in een hele andere stijl neer kan zetten, maar helaas, ik kwam er niet doorheen. Misschien jammer, want het schijnt dat het plot erg goed was (eerst het zuur, dan het zoet), maar helaas, het lukte me niet.

2 sterren, dankzij Zoë!