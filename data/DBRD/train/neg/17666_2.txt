De kaft laat een meisje zien met donkere wallen onder de ogen en de mond afgeplakt, maar de ogen hebben wel een uitstraling die op mij overkomt alsof het wil zeggen, daar wil je geen ruzie mee krijgen.

Als ik de informatie op de achterflap lees, ben ik gelijk enthousiast over het boek. Een boek waarbij het slachtoffer niet zomaar in de slachtofferrol zit, maar terug vecht. Ik wilde dus snel gaan lezen in het boek.

Het boek wordt verteld door het ontvoerde meisje Lisa, 16 jaar en zeven maanden zwanger, en door de FBI-agent Roger Liu. Ze vertellen beiden in de ik-vorm. Naar Lisa zijn ze eigenlijk niet op zoek, omdat ze er vanuit gegaan zijn dat Lisa weggelopen is, omdat ze een hoop eten en kleding meegenomen heeft toen ze naar school ging en ze ontvoerd werd. Echter waren ze wel op zoek naar Dorothy M. Salucci. Echter het verhaal gaat over het meisje Lisa, wat de mogelijkheid heeft om gevoel helemaal uit te schakelen, dus haar ontvoering ziet ze als iets wat ze analytisch moet aanpakken. Ze beraamt een plan waarbij ze uitgaat van een hoop voordelen. Deze voordelen krijgen allemaal een nummer. Met deze voordelen plant ze een ontsnapping waarbij de cijfers van de titel een belangrijke rol spelen.

Deze thriller is zeker geen alledaagse thriller. Lisa en Roger Liu richten zich regelmatig tot je persoonlijk, alsof ze je iets duidelijk willen maken, echter merkte ik dat ik dit geen prettige schrijfstijl vind. Het verhaal wist me op deze manier niet echt te raken en ik kon mijn aandacht niet goed bij het verhaal houden. Ik merkte wel dat ik toen ik iets over de helft was het verhaal interessanter werd en ik toch iets minder snel afgeleid was en had ook het idee dat het verhaal spannender en beter opgebouwd was.

Al met al geen alledaagse thriller, die me iets over de helft toch in zijn greep kreeg. Ik zal Shannon Kirk zeker nog een kans geven als er een nieuw boek van haar uitkomt. Maar nu kan ik niet meer dan 2,5 ster van de 5 geven.