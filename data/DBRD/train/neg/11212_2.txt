Geen tijd om te sterven is het debuut van de auteur Stece Cavanagh en hij verdiende hiermee een nominatie voor de Britse Ian Fleming Steel Dagger Award.

Het boek doet denken aan een combinatie tussen een "legal" thriller met Grisham achtige spitsvondigheden en een James Bond achtig verhaal.En daardoor een boek met veel tempo en vol actie.

Dankzij zijn jarenlange ervaring als rechtbankadvocaat weet Eddie Flynn door het gebruik van juridische slimmigheden en scherpe opmerkingen veel naar zijn hand te zetten. Ook zijn criminele ervaringen uit het verleden komen van pas op de adrenalinemomenten.

De vele plotwendingen in het verhaal zorgen ervoor dat het boek tot het einde redelijk spannend blijft.. Flynn weet op het scala aan tegenslagen dat hij tegen komt een oplossing te bedenken. Dat de held van het boek voor alles een oplossing heeft is verbazingwekkend en veel te veel van het goede. De show die Eddie creÃ«ert in de rechtszaal is best aardig om te lezen en de cliffhangers aan het eind van elk hoofdstuk zorgen dat je toch wel benieuwd bent naar hoe het volgende hoofdstuk verder gaat. Toch sneeuwen deze op zich sterke eigenschappen onder bij de zeer onwaarschijnlijke en Houdini achtige oplossingen en ontsnappingen uit de koker van Flynn. Deze onwaarschijnlijke hoofd persoon die veel te ver over de top gaat staat een hoge waardering in de weg