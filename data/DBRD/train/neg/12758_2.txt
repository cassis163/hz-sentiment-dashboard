Fallon is het debuutboek van Soraya Naomi. In 2014 werd Fallon voor het eerst uitgebracht onder de titel For Fallon. Na Fallon zijn er nog acht boeken in de Chicago Syndicate serie geschreven.

Fallon ontmoet op een uitgaansavond de Italiaans-Amerikaanse Luca. De aantrekkingskracht is wederzijds en al snel zijn ze een stel. De vonken spatten er continu vanaf. Maar Luca draagt een geheim mee wat het zorgeloze leven van Fallon zomaar op zijn kop zou kunnen zetten. Luca is een maffioso en een goede ook. Hij houdt dat leven koste wat kost geheim maar kan hij het volhouden?

Fallon is met name een romantisch en sensueel boek. De seksscenes spatten van het papier en zijn, zeker in het Nederlands, vrij plastisch omschreven.

Naast de seks heeft Fallon ook nog een redelijke verhaallijn waarbij we afzonderlijk lezen vanuit de ogen van Fallon en Luca. Deze verhaallijnen geven de nodige achtergrond informatie maar gaan weinig de diepte in. Ze voelen als een draad die de passie aan elkaar weeft. Desondanks is het zeker een boeiend verhaal en is het jammer dat Soraya Naomi niet verder de diepte in duikt.

Voor een vermakelijk, pikant verhaal is Fallon een echte aanrader. Zeker voor de NA/Contemporary doelgroep.