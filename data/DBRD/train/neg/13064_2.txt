Het wordt meer gewoonte dan uitzondering dat schrijvers voor hun auteurschap in de filmindustrie werkzaam zijn geweest. Zo ook de Amerikaan Patrick Flanery die, na zijn carrière in de filmindustrie naar Engeland is verhuist. Na zijn debuut Absolutie, verscheen in 2013 Gevallen land.

In gevallen land zijn in eerste instantie de gebeurtenissen rond het landgoed Poplar Farm de rode draad in het verhaal. Tot de invloedrijke familie Van Washington behoorlijk is uitgedund en de erfgename Louise, uit geldgebrek de hoeve moet verkopen. Paul Krovik gaat als projectontwikkelaar aan de slag en moet ook lijdzaam toezien dat het verkocht wordt aan het gezin Nathaniel Noailles met zijn vrouw Julia en zoon Copley. De zoon heeft een ontwikkelingsachterstand en ontdekt dingen in het nieuwe huis die zijn ouders echter niet geloven.
Het wordt van kwaad tot erger en Louise, die zelf geen vlees meer op haar botten heeft, trekt bij het gezin in.
De werkgever van Nathaniel blijkt veel meer over zijn gezin te weten dan hij veronderstelt en probeert invloed over hem te krijgen. Het eens zo gelukkige leven in Poplar Farm verandert langzaam naar een hel en is voor niemand meer echt een thuis.

Gevallen land is niet een echte thriller maar een psychologisch drama. De spanning die wordt gecreëerd vloeit meer voort uit de onderlinge reacties op de gebeurtenissen tussen de bewoners dan uit gevaarlijke situaties. Als er een zelfreflectie van achtereenvolgens Nathaniel en Julia wordt beschreven, blijkt dt beider jeugd een groet invloed heeft op alles wat er in Poplar Farm gebeurt. Het een wordt met het ander geassocieerd en uiteindelijk volgt er dan een dramatische ontknoping die feitelijk geen oplossing genoemd kan worden maar een einde betekent aan heel de situatie. Het verhaal is tamelijk langzaam en het einde fleurt je niet echt op. Met andere woorden, Gevallen land is geen verhaal voor een regenachtige, sombere periode.

Eindoordeel: 2 sterren

Spanning: 1 sterren
Plot: 3 sterren
Leesplezier: 2 sterren
Schrijfstijl: 3 sterren
Originaliteit: 2 sterren
Psychologie: 3 sterren