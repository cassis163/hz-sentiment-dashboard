Hoofdpersoon van 'Nachtverlichting' is Margot die twee bijzondere gebeurtenissen meemaakt. Deja-vu's worden het genoemd, persoonlijk vind ik het eerder een voorspellend visioen ... en dan ontmoet ze een jongeman die haar een bijzonder verhaal vertelt. Over tijd en verschillende levens, die zich allemaal tegelijk afspelen. Over re√Øncarnatie en zaken uit het verleden die rechtgezet moeten worden. Het zwaartepunt van het boek ligt echter in een verhaal dat zich afspeelt in een koninkrijk in een ver verleden. Waar het verhaal van Margot wat zweverig en spiritueel is, heeft het verhaal over het koninkrijk meer het karakter van fantasyboek.

'Nachtverlichting' leest vlot en makkelijk. De schrijfstijl is eenvoudig en geregeld nog wat ongepolijst. De verschillende lijnen in het verhaal kloppen, maar zijn soms nog wat te opvallend aan elkaar geknoopt. Het had wat subtieler gemogen. De combinatie van spiritueel en fantasy is soms wat veel van het goede en voelt niet altijd natuurlijk aan.

De auteur heeft heel veel willen vertellen en veel elementen in haar verhaal willen verwerken. Het verhaal over Margot is soms erg. Maar bepaalde concepten zijn heel interessant en de moeite waard om over na te denken.

'Nachtverlichting' is geschreven voor een heel specifieke doelgroep: je moet houden van fantasy en je moet open staan voor spiritualiteit. In dat geval is 'Nachtverlichting' leuk om een keer te lezen.