Flip Fiasco is een detective en heeft er schoon genoeg van dat slechteriken worden beloond en goeierds worden gestraft. In deel 4, dat los gelezen kan worden van de voorgaande, gaat hij op zoek naar de dief van het geld voor een goed doel. Hij moet op vakantie met zijn moeder en met een nieuwe vriendin en haar gezin. Die vriendin blijkt ook nog eens een dochter te hebben met wie hij niet om wil gaan.

De lay-out is relatief rustiger dan de gemiddelde graphic novel, waardoor de korte hoofdstukken prettig lezen. Het verhaal is leuk bedacht en er is een doorlopende verhaallijn die niet diep gaat en onlogische elementen heeft. Af en toe overdrijft Flip met zijn detectivebureau en het blijft in het midden hoe oud Flip is.

Aan het taalgebruik valt op dat er moeilijke woorden worden gebruikt die waarschijnlijk letterlijk zijn vertaald, waardoor kinderen van 7-9 jaar verschillende woorden en zinsconstructies niet zullen begrijpen. Een leeftijdsaanduiding vanaf 9 of 10 jaar zou al passender zijn. Daarnaast zou het kunnen zijn dat volwassen bepaald woordgebruik door een letterlijke vertaling uit het Amerikaansengels niet wenselijk zullen ervaren.

Voor het lezen was ik wel bekend met dit genre, maar niet met deze serie.
Na het lezen vind ik deze leuker en beter in elkaar zitten dan Het leven van een Loser en Max Kruimel, die voor oudere kinderen bedoeld zijn.
Voor veel kinderen is het weer een aantrekkelijk deel in de Flip Fiasco-serie, het bevat humor en is voor de juiste doelgroep makkelijk te lezen.

Met dank aan uitgeverij De Fontein voor het recensie-exemplaar