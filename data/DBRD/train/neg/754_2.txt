Wat had ik me verheugd op deze eerste kennismaking met de boeken van Sophie Hannah. Ze behoort tot de top van de thrillerschrijvers. Helaas, dit boek maakte mijn verwachtingen niet waar. Op zich zit het verhaal goed in elkaar, maar het is meer een verhaal over een aantal moorden en de geschiedenis waarom dit gebeurde met boordevol informatie, dan een spannende thriller. Er komen veel personen in het boek voor, vooral in het begin moet je echt blijven opletten over wie het allemaal gaat. De karakters van de hoofdpersonen worden niet echt uitgediept. Ik heb geen moment spanning ervaren en het was al vrij snel duidelijk wie de dader was. Geen boek wat lekker wegleest, maar waar je echt bij moet blijven wil je de draad van het verhaal niet kwijtraken. Jammer dat dit boek, met lekker veel paginaÂ’s, niet een echte page-turner bleek, hopelijk is haar volgende boek dat wel.