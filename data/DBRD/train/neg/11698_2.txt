TifAni FaNelli, het gelukkigste meisje ter wereld? Dat is wat de hoofdpersoon aan de wereld wil laten geloven, maar dat blijkt één grote maskerade te zijn om vreselijke jeugdtrauma's te verbergen.

Het thema leek me erg boeiend toen ik de omschrijving las maar het boek heeft me niet echt kunnen boeien, integendeel. Het heeft me teleurgesteld door de manier waarop alles op een zeer klinische manier beschreven is. Het hele boek lijkt meer op een krantenartikel, geschreven zonder betrokkenheid bij de gebeurtenissen.

Ik mis iets waar ik niet meteen de vinger op kan leggen. Ik mis diepgang en emotie in het verhaal. Het gelukkigste meisje begint als een chicklit en eindigt als een drama, maar het voelt alsof alles met haken en ogen aan elkaar is geweven. Daardoor is het noch het één [chicklit] noch het ander [thriller]
Jammer, maar ik heb niet meer dan 2 ** over voor Het gelukkigste meisje.