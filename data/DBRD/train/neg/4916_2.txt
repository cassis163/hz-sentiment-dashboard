Dit boek was helemaal niet wat ik ervan verwachtte. Door de cover verwachtte ik een thriller of iets dergelijks, aangezien er werd gesproken over doden. Dit was niet helemaal het geval.

Het boek ging voornamelijk over jonge mensen allemaal op zoek naar liefde en affectie op hun eigen manier. Dan heb ik het voornamelijk over seks en jaloezie. De doden werden voor mijn gevoel een beetje op de achtergrond gedrukt.

Ook bevatte het verhaal een aantal rare elementen die ik niet echt meerwaarde vond geven.. Soms had ik even een ''Wat is dit nou?!'' momentje, en dan niet in positieve zin. Het verhaal is bij mij niet erg blijven hangen, op die gekke momentjes na.

Wat ik wel erg leuk vond was dat er gebruik werd gemaakt van de Groningse taal. Dit was voor mij persoonlijk wel een klein beetje puzzelen omdat ik daar zelf niet vandaan kom maar het had zo zijn charme.

Ook was het prettig dat er gebruik werd gemaakt van verschillende perspectieven, en dat dezelfde gebeurtenissen terug kwamen door andere mensen hun ogen. Je verwacht bepaalde dingen, en die worden dan toch over een andere boeg gegooid op het moment dat je leest vanuit een ander perspectief. Het enige nadeel hier aan is dat het verhaal wat in herhaling valt en dat er eigenlijk niet veel vooruitgang in zit, aangezien het boekje al niet erg lang is.

Voor mij 2 sterren, omdat er toch meer op aan te merken was dan dat het is blijven hangen.