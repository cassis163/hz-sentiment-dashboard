Na de Stockholm triologie is Jens Lapidus een nieuwe serie gestart met VIProom. Een boek dat onafhankelijk te lezen moet zijn en deel een is van wat een reeks moet worden rondom Teddy. Teddy is na 8 jaar vrijgekomen uit de gevangenis en keert terug in het Stockholmse leven. Maar hij wil het anders doen dan voordat hij de gevangenis in ging. Dus hij gaat bij het Zweedse UWV langs en probeert aan een baan te komen. Dat zijn verleden hem niet vergeten is blijk al snel en hij wordt op de proef gesteld als hem wordt opgedragen een oude geldschuld terug te betalen.
Daarnaast wordt hij door Magnus, partner in een advocaten maatschap, gevraagd mee te helpen bij het opsporen van de verdwenen Philip. Teddy besluit uiteindelijk te helpen en vormt een duo met Emilie, een assistent in de maatschap. De werelden van Teddy en Emilie verschillen enorm en dit leidt tot spanningen in hun zoektocht.
Ondertussen krijgen we ook een kijkje in het leven van Mats en Cecilia waar brand uitbreekt. Ook zitten er gedurende het verhaal flashbacks in naar de tijd dat Teddy in de gevangenis zat en de belevenissen die hij daar had. Uiteindelijk komen de verhalen samen, maar de vele karakters in de vele verhaallijnen zorgen voor een grote puzzel en vragen veel oplettendheid van de lezen om de kluwe te ontwarren. Dit zorgt ervoor dat het boek veel minder leesplezier oplevert. Hopelijk komen de karakters terug in deel 2, want anders is het zonde om in deel 1 zoveel karakters en verhaallijnen te introduceren en de lezer het onnodig ingewikkeld te maken.