Een debuut. B.A. Paris groeide op in Engeland, woonde in Nederland en nu in Frankrijk waar ze met haar man een talenschool heeft opgezet. Ze heeft ook in de financiÃ«le wereld gewerkt. Deze thriller speelt in Engeland. Binnenkort verschijnt haar tweede boek Gebroken in Nederlandse vertaling.

Het boek leest vlot. De plot is simpel en vertelt het verhaal van Jack en Grace afwisselend in het verleden en heden. Je voelt al onmiddellijk waar dit ongeveer naartoe gaat. En toch zijn er enige verrassende elementen. En dan hebben we het over het waarom. De reden van de huiselijke problemen als je dit al zo kan zeggen is onverwacht.

Grace komt in een nachtmerrie terecht eenmaal ze getrouwd is met Jack. Het is misselijkmakend wat ze meemaakt en het wordt steeds maar gruwelijker naarmate je verder komt in het boek. Buiten het feit dat je wel wil weten hoe dit eindigt, is het hele verhaal verder niet spannend. De auteur bouwt het verhaal wel zo op dat je steeds meer inzicht krijgt in de zwaarte van de problemen van Grace en toch pakt het niet, hoe gruwelijk het ook is, horror zelfs in feite. Uiteindelijk is dit het enige waar dit boek het van moet hebben en dat is te weinig. Er is goed als geen diepgang in het verhaal. Ik heb al betere verhalen gelezen over huiselijke terreur, Waarheen je ook vlucht bijvoorbeeld van Elizabeth Haynes.

Als je geen hoge verwachtingen hebt en een vlot lezend boek wil, dat kan al eens gebeuren, dan is dit een boek dat zeker kan bekoren. Als je rekent op een spannend boek met een ingenieuze plot, kom je hier echter niet aan je trekken.