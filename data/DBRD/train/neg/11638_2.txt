Daniel Blake is dus een pseudoniem van Boris Starling. En onder de naam van Blake komt hij met "Vermoorde ziel" wat het eerste deel uit een serie moet zijn.

De ingrediÃ«nten voor dit boek: Wat hebben de moord op een chirurg, een bisschop en een rechter met elkaar te maken? FBI rechercheurs Franco Patrese en Mark Beradino krijgen te maken met deze slachtoffers die allen levend verbrand zijn. Dan wordt de ter dood veroordeelde actrice Marla Slinger uit de gevangenis vrijgelaten en verdwijnt de vriendin van Beradino, Jesslyn.

Ik vindt de schrijfstijl van Daniel Blake niet echt geweldig. Gedurende het verhaal overkwam het me diverse malen dat ik zinnen meerdere malen moest lezen om te kunnen volgen wat er stond.

Verder zijn de diverse voor mij weinig geloofwaardige gebeurtenissen, het gebrek aan spanning en het gemak waarmee Daniel Blake een open einde aan het verhaal geeft, reden om een eventueel vervolg, wat er vast gaat komen, niet te gaan lezen.

Al met al een matig boek en ik vraag me af waarom je, als redelijk bekend thriller schrijver, verhalen onder een pseudoniem uit gaat brengen.