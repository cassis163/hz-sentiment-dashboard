Al in diverse andere oorlogsboeken is het naar voren gekomen dat logistieke/inlichtingen
/verbindingseenheden van grootmachten als Amerika en Engeland niet altijd op orde zijn
en dus voor en tijdens missies niet naar behoren functioneren. Zullen we het maar op 'in
het heetst van de strijd' houden? Door op deze drie onderdelen te falen zijn er zoveel
soldaten zinloos zwaargewond geraakt en of gesneuveld. Helaas is het in dit verhaal
niet anders. Te belachelijk voor woorden natuurlijk.

Graag wil ik dan ook even twee grove fouten van de verbindingseenheden in dit boek
naar voren brengen. Verkeerde radiofrequenties opgeven aan Bravo Two Zero wanneer
ze op missie gaan (300 km achter vijandelijke linies). Hierdoor is inkomend/uitkomend
radioverkeer niet mogelijk. Lekker handig voor als je in de problemen komt. Bravo Two
Zero verkeerd inlichten over het bereik van de TACBE-zender. Deze zender zendt een
noodsignaal uit naar piloten op afstand. Triest zooitje, nietwaar? De nalatigheid van de
andere twee eenheden zal ik maar achterwege laten.

Desalniettemin is 'De Achtste Man' een adembenemende/razend spannende achtbaanrit
die je van begin tot eind helemaal in de ban houdt. Het is verbazingwekkend om te lezen
hoeveel het menselijk lichaam aankan wanneer de wil om te overleven zich aandient.

Bereid je eigen voor op een zeer intens waargebeurd verhaal die over alle ingrediÃ«nten
beschikt: Honger, dorst, uitdroging, onzekerheid, angst, boosheid, frustraties, humor
(ondanks de verschrikkelijke situatie probeert Chris de lol er in te houden door hier en
daar een leuke opmerking te plaatsen), fysieke/mentale uitputting, pijn/doorzettings-
vermogen (in gevecht zijn tegen de elementen en de omgeving waar je je eigen opdat
moment in bevindt. Bv: Je eigen tig uren schuilhouden in een tankgreppel gevuld met
ijswater), onderlinge broederschap, vijandelijk contact, ontsnapping(en), verwondingen,
de dood/de dood in de ogen kijken en verwerking. Wat een verhaal, niet normaal zeg!

Het is dan ook jammer om te moeten melden dat dit boek ook over een hele grote nadeel
beschikt. Chris maakt zich schuldig aan dierenmishandeling. Zware dierenmishandeling
wel te verstaan, met de dood tot gevolg. Ik ga er niet verder over uitweiden want als ik er
aan terugdenk wordt ik er weer misselijk van. Het wordt vanzelf duidelijk wanneer je dit
boek gaat lezen. Waarom vertel je dit Chris? Het doet zo een afbreuk aan jouw verhaal,
aan jouw ongelooflijke overlevingstocht. Van stoere kerel (in mijn ogen 'The Terminator')
ben je voor mij, zelfs na jouw onmenselijke prestatie, in een keer naar een stuk stront
gegaan.

Niet zeiken en gewoon een goed eindcijfer geven. Dit soort boeken/verhalen zijn immers
aan jou besteed. Dat klopt. Maar nope. Hoe goed het boek ook is, na het lezen van dit
soort praktijken kan ik niet anders dan kordaat optreden. Een onvoldoende en tweemaal
geen notering in mijn top 10 (boeken/auteurs). Dierenmishandeling in films, tv-series,
boeken en of het echte leven, ik keur het niet goed en straf het dan ook genadeloos hard
af. Ja Chris, dierenliefhebbers lezen jouw boek ook. Geen slimme zet van jouw kant om dit
te melden dus.

**