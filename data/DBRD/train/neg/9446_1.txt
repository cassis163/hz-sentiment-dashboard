Dat Nesbo kan schrijven, daar hoeft 'ie mij niet van te overtuigen. Ik ben fan van het eerste uur maar nu voel ik me bekocht. Een boekje, amper een novelle waardig, met een naar mijn gevoel zeer mager verhaaltje.
Was het nu nog een gratis geschenk geweest bij één of andere boekenweekactie dan zou ik het kunnen begrijpen. Maar nee, je betaalt de volle pot. Gezwicht voor het gemakkelijke geld?
Een goede raad: wacht tot het in de bib is en leen het daar. En koop van je geld een volwaardig boek!