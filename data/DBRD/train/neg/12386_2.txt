Wat ben ik blij dat ik naar dit boek heb kunnen luisteren (en ondertussen van alles en nog wat aan nuttige klussen heb kunnen uitvoeren) en daar niet uren en uren in heb 'moeten' lezen. Het boek staat vol schier eindeloze gesprekken tussen de personages die worden gebruikt om achtergrond aan te brengen, over gebeurtenissen in het verleden te vertellen en over onderwerpen als hacken alles uit de doeken te doen. Het is zelfs zo erg dat Lagercrantz een ooggetuige laat vertellen hoe Salander en haar jonge moordgetuige aan twee boeven ontsnappen. Het gebeurt niet, het wordt verteld.

Helaas heeft de verteller van dit luisterboek de ongelooflijk vervelende neiging om 'stemmetjes' te gebruiken, die veelal niet bij de personages horen en vervelend kinderachtig aandoen. Maar, eerlijk is eerlijk, de uitsmijter is de uitsmijter van het boek: A star fell outside in the night sky.

Een beter cliché om dit boek vol clichés mee af te sluiten is letterlijk ondenkbaar, toch?

Gegevens luisterboek:
The Girl in the Spider's Web:van David Lagercrantz , vertaald door George Goulding
Verteld door Saul Reichlin
Uitgever: Quercus