Ik had gehoopt meer over het dagelijkse leven in een dictatuur te weten te komen, maar de auteur heeft het daar slechts incidenteel over. Hij meldt wel dat hij snel leert zijn mond te houden, maar de reden waarom is niet echt verhelderend. Aan het einde van het boek vertelt hij dat de mensen tegen de tijd van zijn vertrek meer durven te zeggen waardoor hij veel te weten komt over leven in een socialistische staat. Helaas deelt hij die kennis niet.

Meer nadruk ligt op zijn religie en de mensen die hij daardoor ontmoet, iets wat mij minder kan boeien.

Het lijkt in eigen beheer uitgegeven en voor zo'n boek is de opbouw niet slecht. De spelling had wel beter gekund. Er staan veel foutieve spaties in, bijvoorbeeld als hij naar het westen gaat en hij 'in een kermis wereld terecht kwam'.