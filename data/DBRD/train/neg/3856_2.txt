Spijtig genoeg raak ik echt niet door het boek. Na 2 weken ben ik nog maar over de helft... pas op, het is wel degelijk een vlotte schrijfstijl maar ik moest mezelf steeds dwingen om een paar pagina’s te lezen.

Dit boek is een vervolg op ‘Thuis in Portugal’ wat overigens wel een leuk boek was omdat er daar nog iets in gebeurde.

Met mijn Portugese roots, ergens in de Alentejo sprak het mij nochtans erg aan om te gaan lezen. Maar in welke maand, welke kruiden je beste plukt en dat de olijfoogst mislukt en zo... tja ik heb sowieso al geen groene vingers dus om er dan over te gaan lezen ;-).

Dit boek is precies gewoon een informatief boek over het plattelandsleven in Portugal. Misschien wel tof als je zelf van plan bent om daar te wonen. Het is waarschijnlijk wel waarheidsgetrouw.