Niet Jonathan Kellermans beste boek, maar we moeten het ermee doen. De plot zit aardig in elkaar, maar weet niet te boeien. Het is dan ook geen boek dat je als lezer lekker meesleurt in het verhaal. Je blijft een buitenstaander die het verhaal leest. Ik mis dan ook de spanning en een beetje vaart in het verhaal.

De personages zijn goed uitgewerkt, maar iedereen lijkt er maar een beetje bij te hangen. Ook Alex en Milo komen niet tot hun recht. Je gaat je dan ook gaandeweg het verhaal afvragen wat Alex in het verhaal doet. Ze rijden wat in de rondte en ondervragen wat mensen. Het onderzoek naar de moord loopt dan ook erg moeizaam en traag, zo moeizaam dat het je als lezer bijna niet meer kan boeien. Ik had wat meer van dit boek verwacht.