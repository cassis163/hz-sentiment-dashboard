Ik heb nog nooit meegemaakt dat ik mij aan een boek van Baantjer zo heb lopen ergeren en ik heb zeker meer dan de helft van zijn boeken gelezen. Tot dit boek dan. Misschien komt het dat ik veel meer nieuwe en andere schrij(f)v(st)ers lees of omdat ik de laatste twee jaar geen Baantjer meer gelezen heb, maar deze 'De Cock' is wel heel erg oppervlakkig. Alles wat er in het boek gebeurt zie je samen met De Cock, wat er daarnaast nog gebeurt daar heb je geen weet van. Als Vledder naar het mortuarium gaat, krijg je alleen maar een summiere omschrijving, meer niet. Tevens viel het me op dat Dick Vledder wel heel dom wordt afgebeeld, op een gegeven moment begint het je te vervelen (en ik ergerde me er zelfs aan).

Even over het verhaal, een man, Jaap van Houwelingen, komt een beetje overstuur bij De Cock. Zijn ex heeft iets heel raars meegemaakt en een dode man gevonden in een huis aan de Heerengracht. De man is vermoord en heeft een brandmerk, in de vorm van twee ruiten aan elkaar vast (◊◊) op zijn voorhoofd staan. Uit het huis is niets meegenomen en er zijn geen sporen van braak. Voor De Cock en Vledder de taak om deze moord op te lossen.

Al lezend had ik het gevoel dat ik steeds iets op De Cock voorliep, alles was op en gegeven moment wel erg voorspelbaar. Ik vond zelfs dat De Cock fouten ging maken, en Vledder tja....(laat maar). Ik wil niet te veel verklappen en laat het hier maar bij, er was zeker meer uit het (toch wel goed bedachte) verhaal te halen. Lees het boek zelf en oordeel zelf. Ik zal zeker niet stoppen met het lezen van De Cock, maar dit deel is veruit de slechtste die ik ooit van Baantjer gelezen heb. Hopelijk is de volgende (die ik lees) beter.