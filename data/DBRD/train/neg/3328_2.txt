Het boekenweekgeschenk 2018 van Griet op de Beeck gaat over de 71-jarige Olivia net weduwe is geworden. Tijdens de afscheidsdienst beseft ze dat ze eigenlijk opgelucht is en dat dit einde ook een nieuw begin is.

Volgens de achterflap is 'Gezien de feiten' "een verhaal over de kracht van spijt hebben, de gretige wil om goed te leven, de warme wurggreep van families, de angst om ruimte in te nemen, de kilte van de wereld zoals we haar kennen en het wapen dat liefde kan zijn, als ze echt is tenminste".

Het dunne boekje is een goede eerste aanzet, maar te kort om bovenstaande thema's echt uit te werken. Het verhaal leest zeer vlot, maar blijft te oppervlakkig om lang te blijven hangen. Jammer, want aanzet en thema's smaken wel naar meer.