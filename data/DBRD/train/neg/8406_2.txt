Vol verwachting begon ik aan deze "thrillersensatie". Het begin is inderdaad veelbelovend: spannend en qua schrijfstijl leest het lekker vlot.
Maar het verhaal wordt gaandeweg steeds saaier en trager en er wordt taalkundig nog wel eens onnodig moeilijk gedaan.
In het verhaal komen nogal wat personages voor waardoor je de draad soms een beetje kwijtraakt wie nu ook alweer bij de "goede" en wie bij de "slechte" hoort. Wellicht komt dit ook doordat de personages nogal oppervlakkig zijn beschreven.
Het thema van het boek misbruik/pedofilie is een gewaagde keuze en zeker eens wat anders dan de ene volwassene die de ander zomaar vermoord.
Er mag zeker meer aandacht aan dit onderwerp besteed worden maar dan liever niet op deze ongeloofwaardige manier dat een paar moorden per direct een nieuwe politieke aanpak kunnen veroorzaken.
Ongeloofwaardig is ook de aanpak van de politie om de dader te ontmaskeren, er wordt een nogal ingewikkeld en onwettig plan bedacht om de dader in de val te laten lopen. En dat verloopt dan ineens heel soepel en precies zoals van te voren ingeschat. En dan is het verhaal ineens klaar.
Een beetje zoals mijn oma vroeger zei: ""Toen kwam er een olifant met een lange snuit, en die blies het verhaaltje uit ..."