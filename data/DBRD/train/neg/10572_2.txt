Met ‘De man die zijn baas liet verdwijnen’ heeft de auteur een voortkabbelend verhaal geschreven met wat ‘thrillerachtige’ elementen die hier en daar wat spanning meegeven. Hoewel de schrijfstijl niet echt moeilijk is, nodigt het verhaal niet echt uit om verder te lezen. Veel informatie die er niet toe doet (bijvoorbeeld de sekspassages) maken het verhaal niet overzichtelijker om te lezen.

Voor de jonge ambitieuze en wat narcistische Jack Kempinski begint het met een absurd sollicitatie gesprek waarmee hij zijn carrière een flinke boost kan geven. Vol enthousiasme stapt hij in deze baan , maar al gauw komt hij erachter dat zijn baas hem wil laten opdraaien voor een economisch misstand. Jack laat het er niet bij zitten en begint een wraakactie waarbij hij o.a. een relatie begint met de dochter van zijn baas. Jack belandt in een wereld waarin geweld, abnormale kantoorperikelen en seks de boventoon hebben. Ook zijn wat vreemde broer Tom speelt in deze wereld een opzienbarende rol.

‘De man die zijn baas liet verdwijnen’ is een matig debuut van Troosnier, waarin spanning en inhoud soms wat ver te zoeken is zijn. Verwacht je als lezer echt een wat realistische kijk in het zakenleven, dan kom je als lezer wat bedrogen uit. De setting van het verhaal is wat oppervlakkig. Wellicht dat als je als lezer je fantasie zijn werk laat doen, dat er dan meer te genieten valt, maar buiten dat voegt dit verhaal weinig diepgang toe.