Svealena Kutschke, Duitsland, is een geboren Lübeckenaar uit het jaar des heren 1977. Ze heeft Cultuurwetenschappen gestudeerd aan de universiteit van Hildesheim en levert met het meisje, de stad en de duivel (origineel Stadt aus Rauch) haar derde roman af.

Het verhaal beloofd een familie saga te zijn betreffende vier generaties vrouwen die lijden onder een vloek. Het verhaal begint met Magdalena die tijdens een storm al schuilend een kind moet baren. Zij stort zich in de rivier, de Trave, haar kind wordt echter geborenen en overleeft op haar buik. Vanaf dat punt begint het verhaal van de vrouwen, we leren hoe ze hun jeugd hebben beleefd, in welke omstandigheden ze zijn opgegroeid en hoe ze hun mannen hebben leren kennen. Er zijn vele tijdsprongen in het boek en er wordt een enorme hoeveelheid beeldspraak gebruikt.

Mijn mening is dat het boek nauwelijks te categoriseren valt. Het boek laveert ergens tussen een sage, familiekroniek, thriller en een kunstzinnig stuk proza.

Het verhaal bestrijkt een lange periode, het tijdsbeeld wordt redelijk goed weergegeven en de karakters zijn interessant. De vele tijdsprongen vind ik persoonlijk niet storend. Wat ik wel heel storend vind is de beeldspraak, het komt in een dermate grote hoeveelheid dat de onderliggende boodschap vaak niet overkomt. De schrijfster maakt de dingen graag nog wat vager door magische elementen in te bouwen die nogal onderbelicht blijven. Ze zijn er gewoon alsof het de normaalste zaak van de wereld is. Dit zou werken in à land, far far away maar hier hebben we het over Hanzestad Lübeck gedurende beide wereldoorlogen en daarna... Verhaallijnen worden niet afgerond en soms zijn beschrevenzaken flinterdun. Gedurende het verhaal komt er een hoofdstuk waar de lezer direct wordt aangesproken, dit House of cards- achtige ritueel komt enorm aanmatigend over. Combineer dit met een aantal overdadig beschreven LSD- en Morfine trips, leviterende dames bij een eeuwenoude arts die nog aan aderlating doet en je hebt het geheel bij elkaar.

Een onduidelijk en onsamenhangend verhaal dat sterft in zijn bedoelde schoonheid.