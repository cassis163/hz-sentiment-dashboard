Zonde van mijn tijd! Ik ben (geërgerd) door blijven lezen omdat ik de schrijver het voorrecht van de twijfel wilde geven. Misschien viel alles op het eind toch nog zinnig op zijn plaats.
Maar nee: in plaats daarvan las ik in de epiloog de volgende zin: …..'zodat de welgestelde gasten niet met het gepeupel uit de executivesuites in hetzelfde bad hoeven te duiken.'
En was dit nu maar ironisch bedoeld, maar op meerdere plaatsen in het boek wordt het rijke, elitaire, exclusieve bejubeld.

Voor een verhaal waarin een psychiater de hoofdrol speelt, is er wel erg weinig psychologische diepgang te bespeuren. Ook zijn er heel veel onwaarschijnlijkheden. Hoe kan een man die psychisch zo ziek is jarenlang als befaamd psychiater werken bijvoorbeeld?

Nee, een volgend boek van Sebastian Fitzek is aan mij niet besteed.