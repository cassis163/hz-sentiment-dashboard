Een verhaal dat brandt als nat hout!

Scrabble Man is een heel ander boek geworden als ik van Bavo Dhooge gewend ben. De meeste verhalen van Dhooge brengen me wel leesplezier maar dat kan ik van Scrabble man helaas niet zeggen.
Het verhaal loopt langs de levenslijn van de filmster Benny Benito, die veel succes heeft gehad met zijn rol als de seriemoordenaar Scrabble man. Alleen als persoon is Benny een grote nul die amper weet dat hij leeft laat staan dat hij daar invloed op heeft.

Dat stuk van het verhaal is eigenlijk nog niet eens een ster waard want het gaat echt helemaal nergens over.
Dan komt Clint Wilson op het podium die zelf denkt dat hij een lookalike is van Benny Benito. Dat deel van het verhaal is wel iets leuker maar vermaakt ook niet echt. Humor zit er wel iets in maar dat werkt pas echt goed als de rest ook naar een acceptabel niveau is gestegen. Dat wordt helaas geen werkelijkheid.

Scrabble man blijft steken op een twijfelachtig verhaal dat met een paar amateur-spelers in een achteraf zaaltje een leuk buurtoptreden hebben. Applaus is er dan omdat de toeschouwers de auteurs kennen omdat ze bij hen in de buurt wonen.
De rest van het land zal echter nooit applaudisseren, eerder buitengewoon verveeld gaan zitten geeuwen en bij de pauze hun geld terug vragen.