Een poos geleden heb ik De amberzaal van Steve Berry gelezen en alhoewel ik me kan herinneren dat ik het wel een aardig boek vond, kan ik me niet echt specifiek herinneren waar het over ging. Met dit boek zal het over een poosje net zo gaan. Prima om te lezen als tussendoortje, maar absoluut geen topper.

In dit boek is Rusland weer rijp voor een tsaar en wordt er driftig gezocht naar familielid die qua bloedlijn het zo dicht mogelijk bij de destijds grotendeels uitgeroeide familie Romanov staat. In een archief wordt bewijs gevonden voor het vermoeden dat destijds niet alle kinderen van de toenmalige tsaar werden vermoord. Vervolgens wordt op een van-dik-hout-zaagt-men-planken-manier beschreven hoe er gezocht wordt naar deze afstammelingen en hoe andere partijen proberen te voorkomen dat deze afstammelingen gevonden worden. Nogmaals, aardig om te lezen, maar zeker geen hoogstandje.