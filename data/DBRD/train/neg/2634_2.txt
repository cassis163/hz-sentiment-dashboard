Het boek mogen lezen via Hebban in ruil voor een recensie; leuke deal!

Ben eerlijk gezegd niet heel erg enthousiast. Het Brexit-thema is natuurlijk zeer actueel en zeker interessant maar de invulling ervan had wat mij betreft spannender en diepgaander gemogen. De schrijfstijl doet soms wat 'knullig' aan.

Hef verhaal wordt verteld vanuit diverse hoofdpersonen en dus ook vanuit verschillende perspectieven. Dit maakt het verhaal soms wat warrig en onsamenhangend.

Sommige passages en details zijn totaal niet relevant voor de verhaallijn en werken eerder verwarrend dan versterkend voor het verhaal. Ook de geloofwaardigheid is soms ver te zoeken. Verder maken de vele clichés het er niet veel beter op.

Het duurde even voor ik echt 'in het verhaal zat' en ik vond het geen echte pageturner. De spanning had veel beter kunnen worden opgebouwd en opgevoerd en ook het einde van het boek vond ik wat teleurstellend. Wat mij betreft in ieder geval geen boek waardoor je zó wordt geraakt dat je het het liefst in één ruk zou willen uitlezen.

Wel heel leuk dat ik deel mocht uitmaken van het 'leesteam'.