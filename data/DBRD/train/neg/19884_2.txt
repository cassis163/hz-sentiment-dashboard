Lovende recensies. Al 2,2 miljoen exemplaren verkocht. Thriller van het jaar! Kortom echt weer eens zo'n boek dat je wel moet lezen.

Het is erg lastig om in dit boek te komen. Afwisselend komen Rachel, Megan en Anna aan het woord. Het duurt erg lang voordat je weet waar het naar toe gaat. Wat dat betreft weet de schrijfster de spanning er in te houden. Je wilt wel weten wat er precies met Megan gebeurd is. Voor mij was de clue een anti climax. Tot de laatste bladzijde hoopte ik nog op een wending, maar helaas. Ik vond de schrijfstijl niet prettig, vlot maar voorspelbaar. De personages blijven oppervlakkig, nauwelijks uitgediept. Ze roepen nauwelijks emotie op. Met name het verloop van het politie onderzoek blijft onderbelicht en maakt het verhaal ongeloofwaardig.