Van dit boek had ik erg veel verwacht. Het werd me nl. aangeraden door de beroemde (in Vlaanderen toch) Kurt Van Eeghem, een erudiet man met een geweldige culturele bagage.
Maar, ik kan kort zijn.
Het boek was voor mij veel te rommelig. Springt van de hak op de tak, van de ene eeuw naar de andere in één zin, van ik-persoon naar derde persoon, eveneens in één zin. Eén personage is inquisiteur en nazi tegelijk!
De schrijver heeft dit boek veel te volgepropt.
Ik heb het volgehouden tot bijna in de helft en toen heb ik het opgegeven: ik kreeg er hoofdpijn van.
Nee, dit was voor mij geen aangename leeservaring.