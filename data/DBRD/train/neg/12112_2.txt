Dit was het eerste boek dat ik las van deze schrijfster.
Het startte veelbelovend.

Een baby sterft in de overhitte auto omdat de papa vergat om hem bij de oppas af te zetten 's morgens.
Een leidensweg begint voor het koppel.

De vader, Wim, geeft zichzelf de schuld. Het koppel groeit uit elkaar en Wim zoekt hulp bij een therapeute. Doorheen het boek leren we de echte reden kennen voor de dood van de baby, niets is wat het lijkt.

Het boek bestaat uit verschillende delen. In het tweede deel merken we dat de vrouw helemaal niet is wie we denken dat ze is. Ze draagt vele geheimen met zich mee.
Hoofdstuk na hoofdstuk komt de waarheid dichterbij. Het einde is schokkend.

Ik vond het een aangenaam en spannend boek om te lezen. Echter het plot vond ik ongeloofwaardig. Het boek leest vlot, vooral de eerste delen. Tegen het einde wordt het een beetje een rommeltje, dan wordt alles op korte tijd afgeraffeld. Een beetje een afknapper.

In het algemeen een leuk boek om te lezen.