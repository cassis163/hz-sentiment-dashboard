Jo Nesbø heeft de excentrieke rechercheur Harry Hole het licht in de ogen gegeven. Dat heeft de Noorse schrijver beslist geen windeieren gelegd. Niet alleen in Nederland is deze serie een doorslaand succes maar wereldwijd zijn er vele miljoenen boeken over de toonbank gegaan.
Tijd voor iets nieuws dus.....

‘Bloed op sneeuw’ is een, voor de Nesbø-fans, ongekend dun boekje. Het zou als boekengeschenk voor de Maand (of 2 weken) van het Spannende Boek kunnen dienen.
De inhoud vertelt het verhaal van een huurmoordenaar die, na een geheime observatie, besluit dat er iemand anders moet sterven dan waar hij opdracht voor heeft gekregen. Die daad verandert het leven van Olav volkomen. In plaats dat hij de jager is, verandert zijn rol nu in de prooi. Maar slimheid is vaak een betere eigenschap dan lompe kracht en het lijkt erop dat hij ook in de rol van prooi, nog wel kansen heeft.

In ‘Bloed op sneeuw’ is de fabelachtige schrijfstijl en onuitputtelijke fantasie van Nesbø echt wel herkenbaar. Alleen heeft het boekje te weinig ruimte om veel aandacht te besteden aan verdieping van karakters en uitgebreide beschrijvingen van de omgeving. Maar de boerenslimheid zit er wel in en daar kun je dan, zij het maar voor korte duur, wel weer van genieten.
Gezien de prijs van het boekje (€ 17,90) geloof ik niet dat het hem lukt om dat hardop uit te spreken zonder een blos op zijn wangen te krijgen. En dat is wat aan de hoge kant voor een boekje van nog geen 190 pagina’s.
Foei heer Nesbø, nooit meer doen!

Eindoordeel: 2 sterren

Spanning: 2 sterren
Plot: 3 sterren
Leesplezier: 2 sterren
Schrijfstijl: 3 sterren
Originaliteit: 2 sterren
Psychologie: 2 sterren