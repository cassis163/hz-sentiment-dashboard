Het boek Onderspit door Per-Anton Olssen, vertelt het verhaal van Stendert, die op zoek naar zichzelf, belandt in een zoektocht naar het verhaal achter de mensen die met hem verblijven in ‘de blauwe luiken’. De ontrafeling zit in het ontdekken van de verhouding tussen de verschillende personages, waarin lang onduidelijk is wie te geloven of te vertrouwen is.
Het is makkelijk leesbaar, maar tegelijk gedetailleerd over onbelangrijke zaken. De schrijver lijkt hiermee een tijdsbeeld neer te willen zetten dat niet relevant is en vertragend voor het verhaal. Hier horen ook de songtesten die gequote worden bij. Leuke bijkomstigheid is de QR-code voor bijbehorende afspeellijst waarmee een dimensie aan het verhaal wordt toegevoegd.
Teleurstellend zijn de enigszins gemakkelijke psychologische verklaringen en het gebrek aan diepgang in de uitwerking van verschillende verhaallijnen. Een spannend verhaal, dat in schrijfstijl geen literaire thriller mag heten.