Via instagram heb ik veel positieve verhalen gehoord over dit boek. Mijn verwachtingen zijn dan ook hoog als ik begin met lezen. Helaas begint het boek voor mijn gevoel wat stroef. Het loopt niet soepel en het leest niet lekker weg. Ik krijg niet het gevoel dat ik met de personages mee ga leven en dat ik hen echt leer kennen.
Neemt niet weg dat ik Charlie vanaf het begin al erg grappig vind. Zij is onhandig en er gaat van alles mis. Wel is de ondertoon aan het begin van het boek voor mijn gevoel erg negatief.

Naar mate het verhaal verder gaat, wordt het boek steeds leuker. Charlie beleeft van alles in het hondenhotel van Jez. Het feelgood gedeelte komt wat mij betreft pas wanneer Hugo en Cal in het leven van Charlie komen. Vanaf dat moment lees ik het boek vlot door en wil ik graag weten wat er verder gebeurd.

Ik vond het een prima boek voor tijdens de kerstdagen, maar ben helaas minder enthousiast als ik had gehoopt.