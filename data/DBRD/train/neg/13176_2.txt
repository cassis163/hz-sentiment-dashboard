'De Charmeur' is het eerste deel uit de detective serie 'Reders en Reders' van Jan en Sanne Terlouw.
Helaas viel dit boek tegen. Het verhaal op zich is niet eens onaardig, maar het boek wilde maar niet spannend worden en onverwachte plotwendingen bleven uit. Wat het meest stoorde waren de ongeloofwaardige situaties en personages in dit boek. Vooral de manier waarop een vriendin van deze privé detectives op het eind van het boek het duo te hulp schiet doet de wenkbrauwen fronsen.
Het boek komt regelmatig wat naïef en kinderlijk over. Een spannend boek schrijven voor volwassenen is blijkbaar toch een vak apart. Jammer, zeker van Jan Terlouw mag je toch meer verwachten.