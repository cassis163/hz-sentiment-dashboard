Bij films is het een bekend verschijnsel : voortborduren op eerste succes, bijvoorbeeld Home alone 1, 2, 3 of Sister act 1 enz. Bij dit boek doet dit zich ook voor, De kathedraal van de zee was goed, de hand van Fatima minder, De erfgenamen, nu, dat lijkt me duidelijk.

De schrijver onderricht de lezer meer in zijn kennis van "Google Maps " Barcelona anno vijftiende eeuw, zijn vinologische expertise en geeft een uitgebreide geschiedenis les over Noordelijk Spanje. Daar tussendoor bewegen dan de belevenissen van de hoofd en bij personen.

Op deze wijze krijgt een boek snel de omvang van een "dikke pil", maar tijdens het lezen dringt zich steeds de vraag op: "Wat lees ik nu, geschiedenis, stratenboek, wijngids?"

De verhaallijn is zwak, hier en daar wat simpel, vooral de gang van zaken rond de diverse bevrijdingspogingen. Het slot, en dat laat zich al snel raden, typisch "eind goed, al goed ". Niets mis mee voor een roman maar in dit boek te vroeg voorspelbaar.

De beschrijving van de gang van zaken rond kerk en maatschappij zijn eenzijdig negatief beschreven. Verder dragen de literair omschreven sexuele belevenissen niet bij aan het geheel, doen zelfs goedkoop aan.

Conclusie : kan geschikt leesvoer zijn, mits de verwachting niet aan eerdere titels van schrijver worden gekoppeld.