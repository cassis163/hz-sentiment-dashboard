Ik weet niet of dat het aan mij ligt, maar ik heb echt zeer veel moeite gehad om dit boek uit te lezen. Ik heb mezelf echt moeten te dwingen om te gaan zitten en te lezen, wat ik normaal gezien nooit aan de hand heb. Het verhaal werd vrij ingewikkeld opgebouwd, dus ik was al vrij snel de draad kwijt over wat er nu allemaal gaande was. Tegen het einde van het boek snapte ik er eerlijk nog niet zo veel van. Persoonlijk vond ik het ook vrij vervelend dat elk personage als een "ze of zij" werd voorgesteld. Dit maakte het voor mij erg moeilijk om mij een beeld te kunnen vormen van de personages. Ik vond ook dat er vrij veel uitleg, waar ik dus niet veel van snapte, en vrij weinig actie in voorkwam. Dit maakte het boek voor mij vrij saai en ingewikkeld en ik zal het hoogstwaarschijnlijk niet nog eens lezen.

Toch wil ik Hebban bedanken om mij dit boek op te sturen om mee te doen met de leesclub.