Dit boek van Suzanne Vermeer wist mij niet echt te boeien. Het gaat over Laura, Tim en Sander. Laura heeft een relatie met Tim. Zij gaan met z'n drietjes op wintersport. Er gebeuren vervolgens enkele onverklaarbare, toch wel angstaanjagende dingen. Laura is nieuwsgierig van aard en tracht te achterhalen wat hier de reden van is. Dat dit niet zonder gevaar is, blijkt al snel.

Het verhaal is echter nergens echt spannend te noemen. Het roept bij mij vooral een gevoel van herhaling op, in die zin dat deze Vermeer erg lijkt op een van haar andere boeken. Welke weet ik niet meer.
Ook het eind is niet verrassend en zie je van mijlenver aankomen...