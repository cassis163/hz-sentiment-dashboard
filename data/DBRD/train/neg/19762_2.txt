Wat een vreselijk, ongeloofwaardig, raar boek. Let op: Dit is enigzins spoilerig.

Ik ben van de andere boeken uit deze serie wel iets gewend, maar deze ging gewoon echt te ver.

Van de 'gave' die de vrouw in dit boek heeft (Die van de eerdere vrouwen waren sommige al op het randje maar deze helemaal) tot de manier waarop het verhaal van kwaad tot erger gaat.

Van het feit dat iemand in eerste instantie niet weet wat een tv is, maar het volgende moment zonder met de ogen te knipperen precies weet hoe het ding werkt. Dat iemand die getraumatiseerd en op meerdere manieren mishandeld is, binnen nog geen week een (vreemde...) man zoent, bij hem in bed kruipt en zich laat ontmaagden door hem. Dat die man dat uberhaupt wil. Dat kan ook bijna niet anders, aangezien hij al na een dag 'zijn leven met haar wil delen' en 'kinderen met haar wil krijgen', en dat allemaal in poÃ«tische volzinnen die thuishoren in een bouquetromannetje.

Om een lang verhaal heel kort te maken, ik heb meerdere keren gewoon stukken overgeslagen omdat ze zo gortdroog waren dat er niet doorheen te komen was, en omdat de ongeloofwaardigheid me gewoon irriteerde. Geen aanrader dit.