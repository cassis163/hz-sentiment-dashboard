Het langlopende 'Game of thrones' en de nieuwe serie 'Nightflyers' heb ik niet gezien, en dat gaat waarschijnlijk ook niet gebeuren. Zonde van al die uren, waarin je ook een mooi boek kunt lezen ... en je eigen fantasie kunt gebruiken.

Deze bundel met sf verhalen uit het begin van zijn carri√®re vallen me een beetje tegen. Als geen ander kan Martin binnen enkele pagina's een hele wereld neerzetten en dat lukt hem hier ook, of het nou in de benauwde sfeer van een ruimteschip is, of op een onherbergzame verre planeet. Je zit er direct middenin. Dan is het extra jammer als de karakters zo vlak blijven. Goed: het zijn korte verhalen, maar kies dan voor wat minder karakters en wat meer verdieping.
Belangrijkste minpunt: bijna alle verhalen voelen naar het eind toe aan als 'hoe draai ik er een punt aan'.

Positief eindigend: het laatste verhaal 'Een lied voor Lya' steekt boven dit wat dorre maaiveld uit. Dus dan blijft er in ieder geval een goed gevoel hangen na de laatste pagina.