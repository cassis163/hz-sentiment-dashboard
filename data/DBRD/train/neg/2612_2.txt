Ik geef eerlijk toe dat ik heel lang getwijfeld heb of ik een recensie zou schrijven omdat het nooit leuk is een auteur te kwetsen en dat is z√©ker mijn bedoeling niet, integendeel.
Ik doe dit toch, na lang twijfelen, om wat meer duiding aan mijn score te geven. Misschien helpt het de auteur ook om bij te leren voor zijn volgende boek.
Ik had mezelf voorgenomen om dit boek zeker een kans te geven, ondanks dat ik het vorige ook een slechte review had gegeven, dus daar ligt het zeker niet aan. Ik ben met een open geest in dit verhaal gestapt.
Het is zeker niet dat de auteur slecht schrijft, zeker niet, maar er is iets fundamenteels mis met dit boek, waardoor het allemaal raar in elkaar steekt. Helaas zijn mijn bemerkingen net hetzelfde gebleven bij dit boek als het voorgaande in de reeks.
Ik worstelde me met moeite door het verhaal heen en kon me ook totaal niet vinden in de personages en wat zij meemaakten. Het politie-technische was nog steeds (zo niet zelfs nog meer) aanwezig, waardoor er zoveel gebeurde dat ik sommige stukken driemaal moest herlezen.
Er zaten daarnaast ontzettend veel constructiefouten en logicafouten in het boek, zaken die niet klopten, anderen die me compleet afleidden. Bovendien stond er een gigantische redactiefout in het begin die me enorm afleidde. Hopelijk wordt dat snel opgelost, want het maakte het verhaal komisch, wat me ook niet de bedoeling lijkt.
Die ene fout is nog verwaarloosbaar, maar ook andere fouten waren echt massaal aanwezig, waardoor ik me ernstig vragen stel over de redactie en de logica. Het verhaal voelde te technisch aan, met teveel politiedetails en veel te weinig voeling met de personages, wat me niet vaak overkomt.
Dit boek is niets voor mij dus, maar laat dat anderen zeker niet afleiden. Voor mij blijft het allemaal gewoonweg te oppervlakkig.
Ik hoop dat de schrijver daar, als er nog een volgend boek komt, toch wel ernstig aan werkt en dat dit boek ook een nieuwe redactieronde krijgt waarin al die fouten eruit gehaald worden, want dat verdient het echt wel.