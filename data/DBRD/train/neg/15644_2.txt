Op verschillende momenten in de afgelopen eeuwen werden door de meest uiteenlopende individuen of groepen gezocht naar de resten van een vergeten cultuur Misschien wel de belangrijkste en meest hardnekkige verhalen zijn die van de verdwenen stad “la Ciudad Blanca“ ook bekend als de stad van de aapgod.

Gevierd schrijver en publicist Douglas Preston (Fictie schrijver en als duoschrijver met Lincoln Child wereldberoemd door hun Pendergast serie) zag zijn droom uitkomen toen hij mee kon als verslaglegger van de meest recente en professioneel opgezette zoektocht sinds lange tijd naar deze vergeten stad

In de bijna ondoordringbare jungle van Honduras in het gebied 'La Mosquito', waar de vergeten stad zich zou bevinden wordt met de meest moderne techniek (Lidar) een aantal sites waar duidelijk menselijk invloed is geweest gedetecteerd. In dit bijzonder dichte regenwoud zijn machetes het enige hulpmiddel om te proberen je een weg te banen. Je moet dan wel rekening houden met de aanwezigheid van giftige slangen, ronddwalende jaguars, grote spinnen, kabaal makende apen, een ontzettend hoge vochtigheid en felle hitte die afgewisseld wordt met neerplenzende regenbuien.

Preston geeft op een vrij droge manier een soort van ooggetuige relaas van de expeditie, In de eerste fase geeft hij informatie over eerdere zoektochten van avonturiers van allerlei pluimage, en blijken er in het verleden vooral charlatans de zoektocht te hebben gewaagd. Het middenstuk van het boek behelst de voorbereiding en de eerste expeditie naar site T1, waar uiteindelijk inderdaad een historisch belangrijke ontdekking wordt gedaan. Het laatste deel wordt besteed aan een theorie waarom deze beschaving, gelijk die van de Maya's zo plotseling verdween en aan de ziektes die de meeste leden van de expeditie hebben opgelopen en hun strijd daartegen.

Al met al een teleurstellende weergave waarin Preston nergens het ongetwijfeld heersende opwindende gevoel van de expeditieleden weet over te brengen op de lezer.