Ook dit is een rasechte Scandinavische thriller. Dit boek speelt zich ook af in een kleine, hechte gemeenschap waar iedereen elkaar kent en waar ook familiebanden hoog in het vaandel staan. Toch mist het boek wel de echte spanning die een thriller normaal gesproken hoort te hebben, persoonlijk vind ik dit boek dan ook meer een misdaadroman. Ook mist het spanning doordat je eigenlijk al heel snel weet welke aanleiding tot de dood heeft geleid, in welke sfeer je dat moet zoeken. Ik had liever gezien dat hier nog een spannende draai aan gegeven werd, maar helaas was dit al zo klaar als een klontje. Mijn aandacht verslapte dan ook zeer regelmatig in het verhaal en ook was het verhaal na enige rust ook weer moeilijk op te pakken.

Ook blijven de meeste personages op de achtergrond en kom je niet veel over ze te weten, daardoor blijft het verhaal afstandelijke en is het moeilijk om je in te kunnen leven in het verhaal. Ik denk dat de schrijver echt veel meer van het verhaal had kunnen maken dan dat die nu heeft gedaan