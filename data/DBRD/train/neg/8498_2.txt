Leugens en bedrog zijn mooie elementen

De cover maakt zeer nieuwsgierig en is een ware eye-catcher. De titel is kort en bondig..en de rode draad van het boek. In London woont Joe. Hij is al 12 jaar samen met Mel en 8 jaar met haar getrouwd. Samen hebben ze een zoontje William. Je zou zeggen dat ze na zolang al wel "ingespeeld" zijn op elkaar. Maar schijn bedriegt. En er bedriegt zoveel meer in dit boek. In de vertelperspectief van de ik, volgen we Joe. Joe werkt part-time. Hij brengt veel tijd door met zijn zoontje terwijl zijn vrouw full-time werkt. Dit was al snel duidelijk toen Wil geboren werd. En Joe vindt tijd doorbrengen zijn zoontje erg leuk. Will kent veel soorten auto's. Met name de mama-auto haalt hij zo uit al die auto's die voorbij komen. Zo ook vandaag. "Daar gaat mama-auto" zegt Will. En Joe heeft dan 2 keuzes en besluit er achter aan te gaan. De spanning stijgt, want waar gaat die mama-auto eigenlijk naar toe? Het begin leest erg vlot weg en je zit gelijk in het verhaal. Vanaf dat moment dat Joe de auto keert is niets meer hetzelfde. Het verhaal kantelt van vredelievend naar wat meer bedreigende sferen.

Het thema "leugens" is niet nieuw en zeker niet uniek. Dus de boog was hooggespannen. Met plezier las ik eerder boeken van BA Paris en Shari Lapena. Zeker de 1e van Paris zat ook boordevol leugens. En was tevens vlijmscherp geschreven. "Leugens" vindt ik ook behoren in dit genre dat "Domestic Crime" heet. Maar haalt het dit niveau?


Een goed begin is het halve werk

Vanaf het begin zit je in het verhaal en voel je mee met kleine Will. Hij ziet zij moeder's auto en wil maar 1 ding, zijn diploma aan mama laten zien. En dus gaat Joe naar mama. Achteraf moet hij gedacht hebben "Had ik dat maar niet gedaan" want hij ziet zijn vrouw met een andere man, flink diep in een discussie. Om zoontje Will niet te teleurstellen, wacht hij later elders mama op. Zoontje Will komt in een benarde positie en als lezer krijg je het al snel benauwd. Joe krijgt dit gevoel ook als Mel de zaken ontkent. Vanaf dat moment wil je als lezer maar 1 ding...en dat is doorlezen, want wat gebeurt er toch allemaal? En wat is waarheid?

Maar het komt net in de buurt van BA Paris haar boeken

Naarmate ik mijn nieuwsgierigheid wilde stillen, hoe minder enthousiast ik werd. Hoe kan iemand zoveel "niet zien"? En hoe kan de andere partij zoveel doen en zover gaan? En nog meer vragen dreven bij mij boven. Naast mijn vragen dreven er ook best wat toevalligheden boven. Het verhaal irriteerde mij op sommige punten. En de spanningsboog & geloofwaardigheid zakte voor mij langzaam in elkaar. Het haalt het gewoon niet, bij de boeken van BA Paris. En dat vind ik erg jammer.

Conclusie

"Leugens" is een waar kat-en-muis-spel, opgedeeld in 9 dagen uit het leven van Joe. Van de een op andere dag lijkt het erop, dat hij in een soort spookhuis is beland. Een huis vol leugens en bedrog. En waarom eigenlijk, vraag je je dan af?. Je kan dan alleen maar doorlezen..om daar achter te komen.

T.M. Logan heeft een goede poging gedaan om een zeer spannend verhaal neer te zetten. Hij zet gelijk een flinke spannende sfeer neer, en zet de lezer later ook op het verkeerde been. En dat is knap gedaan. Helaas vond ik niet zo super, als de verwachting was. Naarmate ik las gingen sommige zaken mij irriteren. De hoofdpersoon met name en de spanning..die afnam. En de teleurstelling zat hem ook in het einde.

Waardering 2,5 sterren.

Het was een goede poging, maar helaas kon ik er niet continue alle aandacht bijhouden.