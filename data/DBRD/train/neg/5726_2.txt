Galgenveld is het eerste deel uit een vierluik, en werd spectaculair aangekondigd.
Ik verwachtte daardoor een bloedstollend spannend boek, en die verwachting is niet waargemaakt.
Het verhaal gaat over Kyra: een studente die forensische wetenschap wil gaan studeren, ingegeven door het vermist zijn van haar zus.
Daarnaast is er Maud, een doorgewinterde rechercheur. Beide onderzoeken dezelfde moorden en zitten elkaar af en toe behoorlijk in de weg.
Kyra is eigenwijs en onverstandig, Maud ook eigenwijs en soms onhandig.
Er worden een aantal moorden gepleegd en beide zoeken de moordenaar.
Een vlot geschreven, modern, actueel boek dat zich afspeelt in de omgeving van Amsterdam.
Het boek wist mij niet voldoende te boeien, jammer maar helaas.
Er blijft een open eind, waardoor ik echter niet uitsluit deel 2 te zullen lezen, om de serie een kans te geven.