Het Graal complot is de zoveelste thriller waarin dna van Christus wordt gevonden. Ik kan er niets positiefs over zeggen. De karakters zijn ééndimensionaal, de schrijfstijl is kinderachtig, het verhaal is werkelijk te knullig voor woorden. De hoofdpersoon, Cotten Stone, raakt in situaties verzeild waarbij het woord toeval een understatement is. Dit verklaren de schrijvers dan door te zeggen dat ze door de hand van God werd geleid. Ja, dat is een lekker makkelijke oplossing. Als er al enige geloofwaardigheid in het boek zit, dan verdwijnt die volledig na de eerste helft van het boek.
Een niemendalletje dat je maar het beste zo snel mogelijk kunt vergeten.