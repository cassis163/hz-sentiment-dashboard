Reality tv, een survivalwedstrijd met twaalf deelnemers die soms dingen als team moeten uitvoeren, dan weer opdrachten in kleine groepjes of alleen. Het wordt al snel ieder voor zich. De deelnemers zijn een dwarsdoorsnede van de maatschappij, een mix van gezond verstand, ambitie, luiheid, meeloper, leider, ...
De opdrachten en vooral de requisieten worden alsmaar vreemder en wreder.
Wat er buiten gebeurt weten ze niet.
Wat is echt en wat is vals. Hoe ver zou men gaan om goede reality tv te maken? Heel ver blijkt. Tot blijkt dat het niet meer bij het spel hoort, dan wordt het pas echt zwaar en hard.

Ik was niet gecharmeerd door dit boek. Het leest niet lekker door de bijnamen die iedere deelnemer heeft gekregen. Het was ook helemaal niet spannend. Ik had uit reviews al vernomen dat het niet zo'n geweldig boek was, maar een collega vond het toch wel goed, dus heb ik het ook gelezen. Helaas, het was het niet.
Misschien is dit boek meer geschikt als film?