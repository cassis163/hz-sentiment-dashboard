De aankondiging van het boek maakte mij erg nieuwsgierig. Een duister geheim in de middelbare schoolperiode, een vergelijking met Donna Tart en thrillerelementen. Genoeg redenen voor mij om dit boek te willen lezen.
Ani Fanelli brengt haar tienerjaren door op de fameuze Bradley-school maar het zijn niet haar meest gelukkige jaren. Ze leert om een façade om zich heen op te bouwen die bestaat uit een succesvolle baan bij een beroemde glossy, kleding in overvloed en een knappe verloofde uit een rijke familie. Het leven lacht haar toe, denk je!
Onder dit schild ligt een wereld van onzekerheid, druk en veel nep. Ani houdt een wereld vol illusie, glitter en glamour in stand ten koste van…...vooral van zichzelf.

De eerste ruim tweehonderd bladzijden zijn vooral in de stijl van een chicklit geschreven. Oppervlakkige, warrige prietpraat over nagellak, kleding en het versieren van mannen. Enige diepgang valt er niet te ontdekken en het is moeilijk om je aandacht bij het boek te houden. Ani en haar verloofde hebben het maar druk met hun aanstaande bruiloft waar kosten nog moeite voor worden gespaard.
In deze periode worden er ook opnamen gemaakt over een dramatische gebeurtenis op de Bradley-school en Ani heeft haar medewerking toegezegd. Luke, haar verloofde is het er eigenlijk niet mee eens en in deze periode loopt hun relatie wat deukjes op.
Vanaf dit moment gaat het boek eindelijk wat meer leven en komt er wat spanning om de hoek kijken.
Ani heeft inderdaad een duister verleden en wat is haar rol in het geheel. Helaas pakt de auteur hier de draad niet op. Het verhaal blijft daardoor oppervlakkig. Jammer, minder chicklit en meer diepgang hadden mij zeker kunnen bekoren. Nu vond ik het niet zo erg dat ik het boek kon dichtslaan.