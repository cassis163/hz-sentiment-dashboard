Na het lezen van Terug naar de kust en De eetclub wachtte ik echt met smart op de nieuwste 'thriller' van Saskia Noort. Ik had hem speciaal even laten liggen voor de vakantie.. om er daar extra van te genieten.
Wat een tegevaller!! Het boek mag de naam thriler absoluut niet dragen, er is geen spoortje spanning in de vinden. Al op de eerste pagina wordt de clou onthuld waarvan je al op 1/4 van het boek weet, hoe die tot stand is gekomen. Doordat het hele verhaal maar vier personages kent, die ook nog eens oppervlakkig blijven, en het verhaal zich maar op twee lokaties afspeelt, (de twee woonkamers van beide stellen) die ook niet worden omschreven, is het boek saai, oppervlakkig, en kent het geen hoogte- en dieptepunten.
Noort maakt veel gebruik van stukken songtekst tussen de regels door, die de psyche van een personage moeten weergeven maar die op mij zelfs irritant overkwamen en niets aan het verhaal toevoegden.
Dat dit boek goed verkocht wordt, dankt de schrijfster naar mijn mening volledig aan haar eerder (overigens wel fantastische) twee boeken!
Ondanks het overslaan van delen van het boek, heb ik het toch uitgelezen, dit mede dankzij de makkelijke leesstijl.
Ik hoop dat dit een jammerlijke eenmalige dwaling was en dat het volgende boek weer als 'van ouds' wordt!! Ik blijf Noort, ondanks dit minpuntje, zeker wel volgen!