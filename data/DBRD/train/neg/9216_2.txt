De boeken van Colin Forbes brengen eigenlijk niets nieuws meer: weer gaat Tweed met zijn assistente Paula en de andere bekenden zoals Marler, Bob Newman en de helpers Pete en Harry op boevenjacht. Dit keer blijven ze voornamelijk in Engeland, waar ze op zoek gaan naar de moordenaar van een bejaarde vrouw, die eigenaresse was van een goed bekende staande privébank. Heeft één van haar familieleden hiermee te maken; wellicht een zoon van haar die graag zelfd directeur wilde worden?

Zoals alle boeken van Forbes leest ook 'Machtsgeld' heel vlot weg. Maar toch begin ik me langzamerhand een beetje te ergeren aan de manier waarop de auteur zijn personages neerzet; ze komen af en toe wel erg raar uit de hoek om maar in het plaatje te passen van 'zoek de boef'.