Nico Joosting Bunk is de initiatiefnemer en uitgever voor de serie 'De Zeven Deventer Moordzaken' waarvan de delen 1 t/m 4 door de auteur Almar Otten zijn geschreven. De naam Deventer refereert hier aan de mooie historische binnenstad van deze Overijsselse gemeente dat als schitterend decor heeft gediend. Vanaf deel 5 tekent cabaretier, columnist en schrijver Marcel Verreck voor de continuïteit van deze opmerkelijke sequel. Maar pas nadat hij de lezers in Moordopera  kennis heeft laten maken met inspecteur Martin Taal die vanuit Den Haag door z’n geliefde Tanja naar Deventer is gelokt. Aan lager wal, deel 6 van de 7.

Aan lager wal  speelt zich volledig af tijdens het jaarlijkse Dickens Festijn waarbij de vallende sneeuw voor extra sfeer zorgt. Maar ook deze sprookjesachtige sfeer scherpt bij een aantal bewoners van Deventer de messen. Het team van Martien Taal, bestaande uit rechercheur Teun Alderlieste, Charlotte Groot Kormelink en Patrick Warnas, maakt zich op voor het jaarlijks hoogtepunt zo vlak voor de kerstdagen.
Het openingswoord is voor 1e wethouder Henriëtte van Woerkom, een pittige en besluitvaardige tante die in korte tijd evenveel vrienden als vijanden heeft gemaakt. Maar als blijkt dat niet de wethouder maar een stand-in het welkomstwoord heeft gesproken, vragen velen zich af waar ze uithangt omdat een wethouder eigenlijk nooit verzaakt. Tegen een 18-eeuws, victoriaans decor gaan Martin Taal en zijn team op zoek naar Henriëtte en ontdekken bij toeval het bestaan van onderaardse gewelven en gangen. Wanneer Martin niet terugkeert, voelt zijn vader Piet Staal, politie-inspecteur in Den Haag, zich genoodzaakt het onderzoek voort te zetten.

Aan lager wal  is een schoolvoorbeeld van een politieroman waarin niet de spanning centraal staat maar de sfeerbeschrijving. Tegen een bijna Sherlock Holmes-achtig decor gidst Verreck zijn lezers door alle verborgen uithoeken van het historische Deventer. Niet handig dat hij hierbij actiescènes links laat liggen, want daardoor ontbreekt de broodnodige spanning volledig. Het team Staal moet het in beginsel doen met wat suggestieve ideeën over wat 'er kan zijn gebeurd' en projecteert na de oplossing 'wat er is gebeurd'. Het was voor de lezer veel spannender geweest als deze zelf getuige was geweest van de gebeurtenis. Maar wellicht is dit in de ogen van de initiator, van deze toch wel fraaie serie, van ondergeschikt belang. Niet denigrerend bedoeld maar wat rest is een aardige streek(politie)roman met hedendaagse problemen tegen een klassiek decor.