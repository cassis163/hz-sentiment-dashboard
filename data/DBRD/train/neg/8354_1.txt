Door zijn groot formaat trok dit boek onmiddellijk mijn aandacht in de bibliotheek.
De intrigerende titel overhaalde mij om eens door het boek te bladeren en de covertekst te lezen. Groot was mijn verwondering toen het een prentenboek voor volwassenen bleek te zijn, begeleid door een ongewone tekst waarvan je de beginregels ook op de achterflap kan lezen. Mijn nieuwsgierigheid was gewekt en ik besloot het boek uit te lenen.

“Een boek over het verlangen naar een allesomvattende liefde”
Zo wordt dit verhaal op de achterflap aangeprezen.
Ideaal om te lezen op Valentijnsdag, dacht ik dan.

Hoewel ik er erg naar uitkeek om het samenspel tussen tekst en tekeningen te ontdekken, blijf ik met een teleurgesteld gevoel achter.
Soms lijkt het alsof deze naast elkaar gemaakt zijn in plaats van met elkaar.
De tekst is naar mijn gevoel behoorlijk deprimerend en ook de tekeningen lieten bij mij dezelfde indruk achter.
Nergens werd ik door één van beiden geraakt. Ik voelde de klik helemaal niet.
Spijtig…

Voor lezers die dit boek willen ontdekken: laat je zeker niet ontmoedigen door mijn lage quotering. Smaken verschillen nu eenmaal. ‘k Heb op internet reeds tal van positieve recensies gelezen. Ontdek het gewoon zelf :-)