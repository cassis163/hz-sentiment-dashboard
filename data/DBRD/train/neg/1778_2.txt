Dit boek gaat in op de rol van vrouwen die te maken hadden met de VOC; met name gedurende de 16e, 17e en 18e eeuw. Het is deels gebaseerd op eerder onderzoek, maar de auteur heeft ook zelf onderzoek gedaan in het Nationaal Archief.
Het onderwerp is fascinerend genoeg; maar helaas leest het boek niet altijd even vlot. Daarnaast zullen lezers bij het zien van de cover wellicht denken dat dit boek gaat over vrouwen die piraat speelden.
Nee; de eerste hoofdstukken gaan inderdaad over vrouwen die probeerden of succesvol aanmonsterden als man op VOC schepen en hoe het met ze afliep.
Maar het gaat over veel meer vrouwen. Het roerendst zijn de verhalen van de achterblijvers en hoe die zich maar moesten zien te redden. Aan bod komen ook minder leuke rollen die vrouwen speelden; zoals "zielverkoopsters".
De laatste hoofdstukken behandelen vrouwen die meereisden - waarbij natuurlijk wordt ingegaan op de Batavia - of vrouwen die in IndonesiÃ« trouwden met VOC vertegenwoordigers. Ja, er wordt ook kort ingegaan op slavinnen en inlandse vrouwen; maar niet diepgaand.
Het probleem is natuurlijk een gebrek aan bronnen. Er zijn er wel, maar wat bewaard is, is niet altijd even toegankelijk of betrouwbaar. Meer dan genoeg ruimte voor verder onderzoek dus!
Voor iemand die meer wil weten over het belang van vrouwen voor de VOC en Nederland: dit een goede introductie. Achterin is een lijst opgenomen waarop boeken staan die verder kunnen helpen. Daaronder natuurlijk het boek "Bitters Bruid"; waarvan het verhaal kort wordt samengevat door Michel Ketelaars.
Aanbevolen voor een specialistisch lezerspubliek met interesse in geschiedenis, vrouwen, de VOC, Nederlands koloniale geschiedenis.