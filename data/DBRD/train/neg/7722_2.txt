Er waren veel perspectieven, zowel vanuit een paar deelnemers als vanuit de spelmakers en de alwetende verteller. Het karakter van de spelleider vond ik het sterkst, dat perspectief vond ik ook erg leuk. Het is een opvallende schrijfwijze, maar wel leuk.

Echter vond ik de geschiedenis van bepaalde karakters niet goed uitgewerkt. En waar ik me ook aan ergerde, was dat de leeftijd van de karakters niet duidelijk was. Zitten ze in de tweede klas of in de vijfde? Of is dat het Franse systeem en is dat niet naar het Nederlandse schoolsysteem vertaald? Het bleek dat sommige al studeren, anderen in hun laatste jaar: vier van de zes zijn minderjarig. De personages voelden veel jonger aan.

De achterflap belooft dat dit een super spannend boek over een spel op leven en dood is, maar daar ben ik het volledig mee oneens. Het is niet spannend! Daarnaast was de wending die er kwam niet verrassend. Alles was gewoon gewoontjes, neutraal, niet per se saai, maar niets bijzonders. Al met al raad ik dit boek niet aan.