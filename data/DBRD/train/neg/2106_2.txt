De hemel ingeprezen door de Volkskrant en dit weekend ook nog eens door NRC. Dus toch laten verleiden het boek te kopen. Dat viel tegen. De hoofdpersoon is een zeer zelfingenomen, licht megalomaan persoon die aan zware zelfoverschatting lijdt. Iemand die er van overtuigd is dat de wereld op hem wacht. Kan het nog steeds een goed boek zijn. Kan, maar helaas de veelbelovende mogelijkheden van de historische roman komen niet uit de verf. De belevenissen van Isodorus in de diverse landen komen veel te weinig over het voetlicht, de nadruk ligt te veel op het overweldigende narcisme waar deze persoon aan lijdt. Daarnaast is denk ik het woord "ik" zo ongeveer het meest gebruikte woord. Is voor een deel niet aan te ontkomen als je vanuit de eerste persoon schrijft maar hier in combinatie met de persoonlijkheid van Isidorus is het teveel van het goede.

Jammer, de historische roman biedt enorme mogelijkheden die hier helaas onbenut zijn gebleven.