Ik kreeg het boek als kado en klonk veelbelovend omdat ik wel van wijn houd. Zoo wat een teleurstelling. Allerlei losse flodders worden opgeworpen waarvan er geen een wordt uitgewerkt. Of ze lopen met zo'n sisser af dat ik tot de laatste pagina dacht er MOET nog wat gaan gebeuren want dit is wel heel erg genant. Maar helemaal niets.
De hysterische hoofdpersoon heeft geen enkele diepgang, maar kan wel heel goed schelden om niets en heeft het de hele tijd over seks. Spijtig genoeg voegt dit allemaal niets toe aan het verhaal. De rest van de karakters in het boek hebben zo mogelijk nog minder diepgang. Ik was dan ook zo volledig niet betrokken in het verhaal dat ik niet eens dacht "laat het slecht aflopen met dat hysterisch mens".
UIteindelijk gaat het in een boek natuurlijk over de stijl en de inhoud. Ik houd helemaal niet van de stijl van de schrijfster. Veel te plat en oninspirerend. Maard an kan altijd nog wat goed gemaakt worden met een goed verhaal. Dan is de grap van dit boek dat het gaat om hysterica die een boek wil gaan schrijven, maar geen plot kan bedenken. Dit moet de schrijfster zelf zijn geweest want er is vrijwel geen verhaal. Maar als je niets hebt om over te schrijven, doe het dan ook niet.