Ik vind Het laatste offer een slecht boek. Dat klinkt waarschijnlijk korter door de bocht dan ik het bedoel dus ik leg het even uit.
De verhaallijn loopt lekker en we weten van Simone dat ze mooie wendingen kan verzinnen, dat doet ze ook in dit boek weer heel goed. Waar ik mij aan stoor is de schrijfstijl van Simone. Haar jeugdboeken heb ik ademloos gelezen, omdat ik de schrijfstijl dan op de koop toe neem, ik behoor niet tot die doelgroep en de verhalen zijn prachtig en dus het lezen meer dan waard. Wat ik jammer vind is dat de schrijfstijl in haar boeken voor volwassenen hetzelfde is. Ik erger me aan de veel te uitvoerige beschrijving van Alkmaar, aan de vele in mijn ogen overbodige zinnetjes, eigenlijk aan de hele toon van het boek. Ik kan me dan ook niet vinden in de uitspraak dat wij nu onze eigen Nicci French hebben. Nicci French schrijven volwassen boeken over volwassen mensen met een volwassen leven. Dit boek is me allemaal net iets te fantastisch, heel leuk als je 15 bent, maar in mijn ogen met een te hoog 'jeugd' gehalte voor volwassenen.