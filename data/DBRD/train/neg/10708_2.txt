Het boek is over het algemeen heel spannend, vooral in het begin. De maya's willen het groepje toeristen namelijk niet helpen, wat je voortdurend bezighoudt. Als de jongeren al een tijd op de heuvel zijn, wordt het verhaal helaas geleidelijk aan een beetje minder spannend.
Het einde is heel erg frustrerend aangezien het niet alle vragen beantwoordt. Hoe en waarom dat ding op de heuvel gekomen is, kom je niet te weten. Ook naar de relatie tussen de Maya's en de heuvel kan je alleen maar gissen. Dat Scott Smith snel een vervolg mag schrijven waarin alles duidelijk wordt.