De Don is een zeer ongeloofwaardige autobiografie over Don Schothorst. Een brei van gebeurtenissen waar geen enkele tijdsaanduiding bij gegeven wordt en uiteindelijk een gevoel van walging opwekt.

Naar eigen zeggen is Don een zeer succesvolle self made reclameman.
Gevoed door een enorme bewijsdrang tegenover zijn vader begint hij een carri√®re in de reclamewereld van voor het internet- en social media tijdperk.
Hij is succesvoller dan verwacht en komt in een wereld terecht waar drank en drugs de gewoonste zaak van de wereld zijn en hij heeft daarnaast mede door zijn minderwaardigheidscomplex ook nog een heftige sexverslaving.
De combinatie van goede zakenman zijn en zoveel verslavingen hebben kan natuurlijk niet goed gaan en betekenen meermaals zijn ondergang. Helaas niet alleen voor zichzelf maar ook voor zijn kinderen die voor hun leven beschadigd raken door het gedrag van hun vader.

Toch krabbelt hij steeds weer op en door zijn grote zakelijke inzicht (of zeer goed personeel) stampt hij steeds weer een nieuw succesvol bedrijf uit grond. Of de keuze van bedrijfstak daarbij nu altijd zo logisch en verstandig is valt te betwijfelen. 100% genezen van een verslaving doe je immers uiteindelijk nooit.
De high society gebruikt het woord junk niet en ze laten in dit boek zien dat geld inderdaad niet gelukkig maakt maar dat met datzelfde geld gelukkig wel een discrete afkickbehandeling betaald kan worden.