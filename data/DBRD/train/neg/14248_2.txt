maar niet echt spannend,Maggie Wilson heeft een mishandeling overleefd. Daar is alles mee gezegd. Het was Nate   haar man  en hij zit een celstraf uit. Maar dan meldt zich iemand die zegt dat hij de dader is van de aanslag op Maggie. De bewijzen zijn overtuigend en dus komt Nate  de echtgenoot  vrij. Maggie is gehavend door het toegebrachte geweld. Ze lijdt aan toevallen, een soort epileptische aanvallen, en haar geheugen laat haar regelmatig in de steek. Ze heeft genoeg aan zichzelf en verschuilt zich voor haar omgeving. Koortsachtig probeert ze de avond van de mishandeling te reconstrueren aan de hand van dossiers. Dat wil niet echt lukken. Was Nate wél of niet de dader?  En wat gaat hij doen als hij eenmaal vrij is?

In Verscholen van Paul Jaskunas staat Maggie Wilson centraal. Wie is deze vrouw? Ze woont in haar eentje in een afgelegen boerderij en staat afwijzend tegenover contact met anderen, ze zit als het ware gevangen in haar eigen wereld en de verwerking van het trauma. Toevallen ondermijnen haar bestaanszekerheid. Een oude buurman is haar maatje.

Op de omslag van Verscholen staat vermeld: literaire thriller. Literair? Ja! Thriller? Niet echt. Verscholen is een mooi geschreven boek over twee mensen die op jonge leeftijd besluiten een relatie aan te gaan en er samen wat van te maken. Een gelukkige begintijd wordt in de verhaallijn gereconstrueerd. Hun gepassioneerde liefdesrelatie, de poging om samen een thuis in te richten, volwassen te worden en om te gaan met emoties die een relatie uit balans kunnen brengen.  

Paul Jaskunas heeft een beeldende schrijfstijl. Lange autoritten met veel stof in een verzengende hitte. Uitgestrekte vlaktes en de voor- en nadelen van het leven in een klein dorp. Mooie avonden met verkoeling en het geluid van insecten. Een Amerikaanse plattelandse sfeer die door de schrijver beeldend wordt neergezet. Mooi geschreven, maar ik vond het geen spannend boek. Het is veel meer een ontwikkelingsroman over een jonge vrouw die  met tegenslagen en gehandicapt  probeert een weg te vinden in het leven. Een vrouw die lijdt en strijdt. Sympathiek boek, maar niet echt spannend. Twee sterren omdat het niet echt een misdaadroman is, drie sterren voor het literaire element en de beschrijving van het proces dat Maggie doormaakt.