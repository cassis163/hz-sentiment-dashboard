Wanneer de wereldvreemde Anna een pop onder een bankje op school ontdekt, komt ze in contact met schoolgenoot Abel. Abel is niet de jongen waar je ouders je graag mee thuis zien komen, drugsdealer, onverzorgd en een tikkeltje vreemd. Toch is er iets aan Abel wat Anna speciaal vindt en ze is van plan hem te doorgronden.
Met het nodige speurwerk komt ze in de wereld van Abel en zijn zusje Misha. Op een middag hoort ze hem een sprookje vertellen aan zijn zusje en vanaf dat moment is Anna verkocht. Ze moet en zal Abel en Misha helpen. Naarmate het sprookje vordert wordt het verhaal grimmiger. En ook de werkelijkheid staat op z'n kop. Als de eerste dode zich aandient is er als snel een link te vinden die Abel als verdachte aangeeft. Anna kan niet geloven dat Abel tot zo iets in staat zou zijn en gaat op zoek naar antwoorden. Al snel wordt er een verdachte opgepakt en gaat het sprookje verder. Anna gaat ver voor de liefde van Abel, maar tot hoe ver kan ze gaan? Of maakt liefde echt blind?
Antonia Michaelis heeft geprobeerd een YA-thriller te schrijven en is daar ten deel in geslaagd. Door er een nieuw elemement van een sprookje in te verweven zal het zeker ook de jongere lezers aanspreken. En door mysterie er in te brengen, 'wie heeft het gedaan' is er ook zeker een thriller-aspect in te vinden. Helaas zijn de hoofdpersonen zo oppervlakkig dat zowel het verhaal als deze personen behoorlijk ongeloofwaardig blijven.
We kennen allemaal sprookjes van honderden jaren oud, helaas is 'de Sprookjesverteller' geen sprookje wat over honderd jaar nog steeds keer op keer vertelt gaat worden.