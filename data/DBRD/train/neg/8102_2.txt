Voor het I love lezen review team van Meulenhoff Boekerij mocht ik Wat Milo zag lezen. Het een apart, beetje kinderlijk en fantasierijk boek, de hoofdpersoon is Milo, een bijzonder slim jongetje van negen jaar die de ziekte retinitis pigmentosa heeft, waardoor hij de wereld ziet door een kokertje. Milo gaat niet graag naar school en gaat vooral om met volwassenen. Zijn vader heeft zijn moeder verlaten en is met zijn jonge en zwangere vriendin in Abu Dhabi gaan wonen. Wel woont de overgrootmoeder van Milo's vaders kant nog op zolder bij Milo en zijn moeder. Milo zorgt, samen met zijn varkentje, Hamlet, graag voor zijn overgrootmoeder. Zijn moeder bepaalt dat, na een brandje in huis, oma naar een verzorgingshuis moet. Wanneer Milo ontdekt dat de eigenaresse daar de bewoners anders verzorgd dan ze belooft, stelt Milo alles in het werk om deze misstanden, samen met de bewoners en het personeel, aan het licht te brengen.

De hoofdstukken lees je afwisselend vanuit het perspectief van Milo, zijn moeder Sandy en zijn overgrootmoeder Lou. Het boek leest vlot weg maar je hebt al snel door dat Milo's plan gaat slagen.