Een samenvatting is al menig keer in de vele reeds geplaatste recensies gegeven dus direct door naar mijn beleving. Met moeite heb ik het boek uitgelezen, er waren diverse dingen die me stoorden.
Het meest is het aanmaken van het Joshuaprofiel: gebaseerd op gebruikers gegevens zonder toetsing wie dan de werkelijke gebruiker van de computer is. Natuurlijk komt dit ook op het eind van het verhaal terug maar ik kan me niet indenken dat er zogezegd kopers voor het programma zijn die daar al niet bij stilstonden.
Na een filmisch begin met veel activiteiten vertraagt het verhaal doordat Fish op de boot aan Max ( en ons lezers voorkauwt) hoe en wat Joshua omvat en hoe de intrige van diverse partijen in elkaar steekt. In een hoofdstuk wordt alles samengevat hetgeen ik als lezer graag zelf bijeen verzamel tijdens het lezen.
Max, Jola en Cosmo zijn uitgewerkte personages, maar de belevingen zijn ongeloofwaardig , zeker die van Jola: van explosie naar everzwijn naar een buiten-het-lichaam-beleving naar veen ( tot twee keer toe) en dan noem ik maar de helft. Het is een heel intelligent meisje , geen supergirl.
Als derde vond ik het boek te lang - veel zinnen en alinea's die van mij geschrapt hadden mogen worden. Ze werkten bij mij niet als "misleiders" maar als overbodige tekst.
Het plot was dan ook geen verrassing en dan de afronding met Cosmo / Max en hun verleden er nog eens achter aan als iets dat ook nog met zijn eigen plot neergezet moest worden.
Het nawoord is inhoudelijk moreel te waarderen maar ook daar weer veels te lang, alsof de schrijver zichzelf graag hoort praten, met aannames wat ik als lezer mezelf wellicht ook af zou vragen over misbruik , pedofielen, mishandeling, predictive policing en meer . Of gebaseerd op feedback en belevingen van de schrijver , waar ik me allemaal niet mee kan identificeren.
Sinds de kreet Big Brother ben ik me al te bewust hiervan maar we leven ook in de huidige tijd , waar naast deze aspecten nog veeeeeel meer gebeurd waar we al helemaal geen weet van hebben.

Het boek vond ik niet spannend en te veel storende aspecten die ik hierboven heb benoemd.
Fitzek kennismaking wat mij betreft niet geslaagd