Het is me een raadsel waarom dit boek verfilmd werd, het is niet bijzonder mooi, niet verrassend, niet ontroerend, eerder vlak, ...

'Als ik blijf' gaat over Mia die samen met haar ouders en broertje een auto-ongeluk heeft gehad. Terwijl Mia in het ziekenhuis ligt, rent haar ziel door de gangen, van de ene verdieping naar de andere, en krijgt zo mee wat er in het ziekenhuis gebeurt. Je leest wel vaker iets over de ziel die op zijn lichaam neerkijkt, maar Gayle Forman is er helaas niet in geslaagd dit aspect van haar verhaal geloofwaardig over te brengen. De ziekenhuis-hoofdstukken worden afgewisseld met flashbacks, waardoor we dingen over Mia's verleden te weten komen, hoe ze haar vriendje Adam heeft leren kennen, hoe ze helemaal gek is van haar cello, ...

Nergens wist het boek mij te boeien of te ontroeren. De 220 blz die het boek telt, heb ik in sneltreinvaart uitgelezen.