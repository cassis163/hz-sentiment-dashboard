Het Stille Graf is het tweede boek van de Zweedse schrijfster Tove Alsterdal. Zij is een journaliste uit Stockholm. Katrine Hedberg is een journaliste, werkzaam bij de Zweedse radio in Londen. Zij komt terug naar Stockholm om haar demente moeder te verzorgen. Bij het opruimen van haar huis vind ze brieven van een makelaar, haar moeder is blijkbaar erfgenaam van een huis in Kivikangas en ze heeft een bod van anderhalf miljoen Zweedse kronen gekregen. Haar moeder heeft hier nooit enig woord over gerept en Katrine besluit af te reizen naar Kivikangas en het huis te gaan bekijken.

In de week voordat Katrine afreist, blijkt er in het rustige dorpje een man onder verdachte omstandigheden te zijn overleden. Wanneer zij het huis bezoekt, wordt haar interesse gewekt naar het verleden van haar moeder, want ze lijkt een geheim met zich mee te dragen.

Het Stille Graf beschrijft vooral de zoektocht van Katrine naar haar verborgen familiegeschiedenis, welke lijkt te zijn verweven met het dorp en de Sovjet-Unie. Het Stille Graf speelt zich voornamelijk af in in Noord Zweden dichtbij de grens met Finland. Deze topografie speelt een grote rol in het boek en ik heb dan ook even de atlas erbij gepakt om het boek beter te kunnen begrijpen. Een kaartje van het gebied had wel een goede toevoeging aan het boek geweest, de plaatsnamen zijn nietszeggend voor de (waarschijnlijk) de buitenlandse lezer.

Het boek vind ik voornamelijk als een roman lezen, De onderlinge verhoudingen in het dorp tussen de verschillende families in het verleden en het heden zijn interessant en gecompliceerde tegelijk.. Sommige gedeeltes van het boek zijn lastig te volgen en ik heb geregeld een alinea moeten herlezen. Het thriller aspect in het boek komt vooral in de laatste 50 pagina`s tot zijn recht als blijkt wie de man in het dorp heeft vermoord en wie de geheime koper van het huis van de moeder van Katrine in Kivikangas was.

De boek heeft twee verschillende oogpunten, ten eerste Katrine en ten tweede een geheimzinnige man uit St. Petersburg. Tove Alsterdal speelt als het ware met de lezer en drijft enigzins de spanning op. Toch neigt het boek , in mijn ogen, meer naar een roman. En aangezien het boek in de markt is gezet als thriller, geef ik het boek 2 sterren. Ik kwam maar moeizaam door het boek en het wist me ook niet altijd te boeien.