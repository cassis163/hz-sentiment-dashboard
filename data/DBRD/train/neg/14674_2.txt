Dat heb je er nou van! Niet eerst gekeken naar reacties van Dizziedinnen of -dinden op dit boek en dus een teleurstellende leeservaring. Omdat ik vind dat ik ook regelmatig buiten mijn 'comfortzone' moet lezen, had ik (o.a) dit boek geselecteerd voor mijn Lees eens wat anders-challenge en dit boek viel, volgens de bibliotheek tenminste, in de categorie 'humor'.
Conclusie: not my cup of tea en er viel, althans voor mij, weinig te lachen. Zelfs niet te glimlachen. Waar de termen 'gedurfd' en 'inventief' bij de beschrijving van dit boek vandaan komen, is voor mij net zo raadselachtig als de indeling in de categorie 'humor', want naar mijn mening is het een noch het een noch het ander. Als dit boek in 2003 was uitgebracht, was het - in Amerika - waarschijnlijk wel een gedurfd boek geweest, maar nu: nah. En al helemaal niet voor Europese lezers!
Het einde is overigens helemaal om te huilen zo zwak. Nee, geen geslaagd boek.