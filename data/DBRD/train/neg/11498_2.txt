Na het zien van de mooie cover en het lezen dat het boek mede geschreven is door de bekende strafrechtadvocate Britta Bohler was ik erg benieuwd naar dit boek. Vooral ook omdat het werd aangekondigd als het eerste deel van een trilogie.
Ik ben er vol verwachting in begonnen, maar liep al snel stuk op de zeer zakelijke schrijfstijl, de vele zeer gedetailleerde (te gedetailleerd naar mijn smaak) beschrijvingen van van alles en nog wat en de veel te uitgebreide beschrijvingen van Amsterdam. Nu hou ik toevallig van Amsterdam en ken de stad redelijk goed, maar deze te uitgebreide beschrijvingen gingen wat mij betreft ten koste van het verhaal.
De hoofdpersoon Paul Posthumus, medewerker van de dienst uitvaarten van de gemeente Amsterdam werd redelijk goed weergegeven en ook als een prettig persoon. Bij de politie weggebonjourd vanwege een te vasthouden bezig zijn met oude zaken houdt hij zich nu in zijn nieuwe funktie met dezelfde vasthoudendheid bezig met verschillende op verschillende locaties gevonden overleden mensen.
Hij vermoedt er een zaak achter.
Na de eerste helft doorgeworsteld te hebben vond ik de tweede helft toch beter worden en werden de verschillende verhaallijnen ook duidelijker.
De plot op zich vond ik goed gevonden en als je erover nadenkt houd je je hart vast.
Doordat de tweede helft beter werd waardeer ik het boek - met een kleine 3 sterren.