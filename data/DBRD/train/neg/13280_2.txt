Recensie
Fred Triep ~ de Katalysator

Op verzoek van de schrijver kreeg ik dit boek thuis gestuurd om een recensie over te schrijven.
Het boek is een roman, geschreven door een ervaren wandelaar en natuurliefhebber. Dit lees je ook echt terug in het boek. De omgeving, wandelpaden en ervaringen die iemand heeft met betrekking tot grote wandeltochten komen goed naar voren.
Het verhaal gaat over Karel en Isabel, ze leren elkaar kennen op de personeelsborrel van hun werk en raken in gesprek. Ze merken dat ze beiden een passie hebben voor wandelen en besluiten samen langs de grens van Nederland en Duitsland te wandelen. Tijdens deze reis krijgen ze een korte verhouding, maar uiteindelijk houd deze geen stand. Karel is erg jaloers en zelfs bezitterig. Als ze in de zomer een grote wandeling in Noorwegen gaan maken met zijn vieren leid dit tot een spannende ontknoping.
Het is een leuk verhaal voor tussendoor. Helaas mist het wel wat inlevingsvermogen en emotie, dit komt in mijn ogen door het soms wat staccato taalgebruik.
De schrijver gebruikt vaak korte en toonloze zinnen. Dat is erg jammer want het idee voor het verhaal is erg goed.
Het boek is ondergebracht in de categorie Roman, ik vind het meer een spannende roman, geen thriller maar er zitten toch wel spannende elementen in verwerkt.
Ik geef het boek 2 sterren.