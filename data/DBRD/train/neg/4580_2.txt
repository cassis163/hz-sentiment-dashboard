Het duurde (te) lang voordat ik goed in het boek zat. Bram de hoofdpersoon worstelt met het geloof en zijn homofiele gevoelens. Voor mij is dat het hoofdthema. Bram is opgegroeid in het (streng) gereformeerde stadje/dorp. Als hij volwassen wordt, en gaat studeren in de 'grote' stad, krijgt hij twijfels. Nog meer wordt hij in verwarring gebracht als zijn vader besluit zich te laten dopen.
Voor mij zitten er net te veel tijdsprongen in, waarbij je dit niet altijd direct door hebt. Dat maakt het soms verwarrend. Natuurlijk moet je als je literatuur leest, steeds goed opletten en mag je zeker getriggerd worden. Maar hier was het net iets te veel. De titel wordt pas bijna op het einde duidelijk, mag ik hier gerust verklappen zonder dat ik daarmee een spoiler weggeeef, als de schrijfster Margareta Porete (ik kende haar niet) wordt geciteerd: Zij werd verbrand, net als Menocchio, een molenaar uit de zestiende eeuw, die beweerde dat de engelen in de kosmos zijn verschenen zoals wormen in een kaas. Een schitterende metafoor!
Een ander mooie zin, vlak daarvoor, over het doodgaan van mensen: Je moet van eter in voedsel veranderen. Hoe confronterend en hoe waar!
Ondanks deze mooi delen, kan het boek me niet verleiden meer dan 2 sterren te geven.