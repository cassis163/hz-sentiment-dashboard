"Een nieuw seizoen, oude patronen."

De vierendertigjarige Jane Raimy is razend populair in Amerika. Ze is de meest populaire en succesvolste tv-kok in het hele land. De liefde voor koken zat er al vroeg in, Jane, het meisje wat van haar hobby haar werk heeft gemaakt, zette de eerste kookstappen bij haar oma achter het fornuis. Ook tijdens haar rechtenstudie, stond het koken centraal, tijdens haar werkzaamheden als runner op de filmset trok ze de stoute schoenen aan, hing haar studie aan de wilgen, met als resultaat haar eigen bedrijf Spek en Bonen, waarmee ze haar roeping gevonden leek te hebben.

"Jane Raimy, omdat het altijd smakelijker kan."

Tot ze acht jaar geleden een uniek aanbod kreeg wat ze absoluut niet kon afslaan, het begin van haar carrière. Ze zei de filmcatering vaarwel en brak uiteindelijk door met haar eigen tv-show Dame Blanche, vernoemt naar haar favoriete nagerecht. Haar werk is haar lust en haar leven.

"Misschien wordt het tijd dat ik stop met jóú."

Het valt niet mee om zich staande te houden in de hectische wereld als beroemdheid. Alle stappen die ze zet worden breed uitgemeten in de media. Jane heeft een zwaar jaar achter de rug. Zes maanden geleden scheidde ze van Greg en twee weken geleden overleed haar oma, die als moeder voor haar was, aan de gevolgen van een hersenbloeding.

"Maar als je zo aardig wilt zijn tegen iedereen, waar blijf je zelf dan?"

Jane doet hard haar best om haar leven weer op te pakken. En vraagt zich af waar het precies mis ging in haar leven? Was dat het moment waarop ze acht jaar geleden ja, zei tegen NBC? Jane is het niet eens met het format van eindredacteur Palmer St. Clair en wil terug naar haar oude werkwijze.

"Het was iets veel sterkers. Ik wíst het. Heb je dat ook weleens gehad, dat je iets zo zeker weet dat je er geen twijfel over voelt. Alsof het is voorbestemd?"

Aan geld geen gebrek, maar bepaalde dingen zijn zelfs met alle geld van de wereld niet te koop. Waar de een omkomt in het geld, heeft de ander geld te kort en wringt zich in de meest vreemde bochten om hieraan te komen.

"Ja, lieverd. Het is heel belangrijk. Ik schiet gaten in mensen die mijn baas niet op tijd betalen."

Waar Jane haar zaakjes goed voor elkaar lijkt te hebben, heeft crimineel Jerry Lauper het beduidend minder goed voor elkaar. Hij is net weer op vrije voeten na een gevangenisstraf zeven jaar en acht maanden in San Quentin. Vijf maanden geleden is hij bij zijn neef Carl Hicks in New Jersey ingetrokken. Samen hebben ze grootse plannen om the big money binnen te slepen, als partners in crime.

"De voortvluchtige delimoordenaar die probeerde de beroemdste televisiekok van Amerika te verleiden met een fastfoodmaaltijd. Het moest niet gekker worden."

Jerry is vast van plan om zijn leven te beteren en is sinds zijn vrijlating helemaal in balans, dankzij De kracht van de gedachten. En dan valt zijn oog op de mooie Jane en is ervan overtuigd dat het universum haar naar hem gezonden heeft, en ze samen een prachtig toekomst tegemoet gaan zien. Maar of Jane daar ook zo over denkt…

"Nou ja, in ieder geval is maar weer eens bewezen dat vervelende gebeurtenissen tot iets kunnen leiden wat níét vervelend is."

In januari verscheen Dame Blanche het zesde boek van Elvin Post. Een boek waar de lezers lang op hebben moeten wachten. Eerder las ik Roomservice van zijn hand en was dan ook erg benieuwd naar zijn nieuwste.

De vormgeving van Dame Blanche is mooi, het boek heeft een mooie kleurrijke cover, die de aandacht wekt, een vrouw met een groot mes siert de cover, deze past prima bij het verhaal, evenals de aparte titel.

Dame Blanche bestaat uit 49 korte hoofdstukken geschreven in wisselend perspectief vanuit hoofdpersonages Jane, Jerry, Carl, Rocky en Evan.

Elvin Post heeft een geheel eigen schrijfstijl, cynisch, grof, humoristisch, maar vooral erg filmisch. Post heeft veel oog voor de karakters en omgeving in zijn verhaal, hierdoor vormt er tijdens het lezen een gedetailleerd beeld in je hoofd.

Met Dame Blache laat Elvin Post zien dat hij beschikt over een behoorlijke dosis fantasie, zo nu en dan zelfs over de top. Dame Blanche zou het niet slecht doen als film, met in de hoofdrol het komische duo Jerry en Carl. Het verhaal komt traag op gang, het waar gaat dit heen gevoel bekroop me gedurende het lezen. Pas tegen het einde komt de spanning een beetje om de hoek kijken.

Waar de spanning niet uit de verf komt, komen de karakters dat wel. Elvin heeft veel aandacht besteed aan de uitwerking hiervan en heeft spraakmakende persoonlijkheden neergezet. Waardoor Dame Blanche uiteindelijk een vermakelijk verhaal is geworden. Post moet het hierin vooral van zijn humor hebben. Helaas bleef voor mij de verwachte spanning uit, waardoor ik minder enthousiast ben over dit boek.

De beroemde televisiekok Jane Raimy, met haar eigen tv-show vernoemd naar haar lievelings toetje Dame Blanche. Acht jaar geleden kreeg ze een aanbod wat ze niet kon afwijzen en sindsdien is haar leven totaal veranderd, van een tweekamerappartement verhuisde ze naar een penthouse aan de Frank Sinatra Drive. Ondanks alle geld op haar bankrekening is zij vanbinnen nog steeds dezelfde lieve persoonlijkheid. Jane maakt een rot tijd door. Haar relatie met Greg bleek niet meant to be en zes maanden geleden zijn ze gescheiden. Tot overmaat van ramp stierf twee weken geleden haar oma, die zich over haar ontfermd heeft als een moeder, toen haar ouders op haar tweede omkwamen bij een auto-ongeluk. Jane probeert leven weer op te pakken, wat niet zo mee blijkt te vallen als beroemdheid.
De criminele neven Jerry Lauper en Carl Hick, van hetzelfde laken een pak. Carl, de blanke met het rastahaar, een agressief kereltje en een klager pur sang, staat enorm negatief in het leven, het is altijd de schuld van een ander. Heeft een relatie met de naïeve domme, blonde serveerster Terri-Lynn, die ervan droomt om moeder te worden en om door te breken als kapster. Jerry zag op zijn dertiende zijn ouders op beestachtige wijze vermoord worden en heeft sindsdien menig internaat van binnen gezien. Ondanks alles probeert hij positief in het leven te staan en klampt zich vast het boek De kracht van de gedachten en vormt zich een eigen waarheid in zijn hoofd. Jerry heeft zeven jaar en acht maanden in de gevangenis doorgebracht en is een rare snuiter, met zijn ene hersencel is hij nog bijna te dom om uit zijn ogen te kijken. Hij is enorm klungelig, wat de nodige hilarische momenten oplevert.

Dame Blanche, filmisch, spraakmakend komisch duo, goed uitgewerkte karakters helaas komt de spanning pas laat om de hoek kijken!