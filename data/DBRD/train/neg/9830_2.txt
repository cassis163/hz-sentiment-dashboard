Ik was onbekend met Robyn Carr maar had wel gelezen dat dit boek het begin was meerdere trilogieen over het dorpje Virgin River en haar bewoners. Het feit dat er al tientallen boeken van de auteur zijn uitgegeven, zorgde ervoor dat ik er vanuit ging dat het boek waarschijnlijk niet lang zou blijven hangen.
Volgens uitgeverij Harlequin is het ' haar streven om boeken voor vrouwen te schrijven - boeken die grappig zijn zonder flauw te worden, die het leven in al zijn facetten beschrijven zoals het is en die de kracht van vrouwen weergeven.'
Naar mijn mening is Robyn Carr daar wel in geslaagd, al vind ik wel dat de emotionele uitdagingen die de personages beleven wat al te makkelijk worden uitgelegd waardoor je het gevoel mist dat bijvoorbeeld Mel echt worstelt met haar verleden.
Daar waar je in het echte leven weken of maanden nodig hebt om je reactie op een gebeurtenis te verklaren/verwoorden, wordt in het boek vlak na een emotionele uitbarsting al uitgelegd hoe en waarom dit kon gebeuren.
Dialogen, gebeurtenissen en omgeving worden zo verwoord dat je je makkelijk kunt inleven.
Het boek is vlot geschreven met voldoende humor, al is het wat mij betreft soms echt iets te zoet allemaal.