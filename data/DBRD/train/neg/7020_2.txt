"Een brave Hendrik hoeft hij niet te worden, dat is overdreven, als hij zich maar beter leert gedragen. Erger dan dit kan het niet worden." ~ p23.

Nee, gewoon nee. Ik heb het verhaal een tijdje moeten laten bezinken, omdat ik het absoluut niet te kort wilde doen in mijn recensie. Maar ik ben bang dat het overheersende gevoel toch echt een nee blijft.

"Sinds bekend is dat hij zijn broer in een karper liet veranderen, daalde Hamlets populariteit net zo hard als het waterniveau van een klein vennetje tijdens een snikhete zomer." ~ p223.

Het goud van de gelaarse kat is een mengelmoes van sprookjesfiguren in een nieuw verhaal. Het is het vervolg op De verdwenen prinses, maar dankzij een samenvatting voorin het boek prima los te lezen. Vrouw Holle is het kattekwaad van Felix zo zat dat, ondanks haar goede voornemen om nooit meer iemand te betoveren, zij hem in de Gelaarsde kat veranderd. Gestuurd door hebzucht maakt het rijk jacht op deze kat die van schapenwol goud kan maken. Zo ook Prins Hamlet, die nog steeds koning wil worden en geld nodig heeft om Male Fidus te betalen die hem zijn droomt helpt verwezelijken. Vrouw Holle krijgt spijt van haar actie, en zet alles op alles om Felix en misschien zelfs wel het Koningrijk te redden.
Dit alles klinkt als leuke ingredienten voor een boek dat anders is dan anders. En opzich is de kern van het verhaal ook wel grappig. Een soort foute parodie met alle sprookjes figuren die je wel eens hebt leren kennen. Wat voor mij echter totaal de plank mis sloeg, was de vieze na-smaak die Prins Hamlet na laat. Die vieze, op sex beluste prins, die graag alle gaten vult en volspuit is niet een karakter die voor mij passend is in dit verhaal. Ik heb echt met walging de scenes gelezen, en ik ben echt geen teer zieltje. Dit had mijnsinziens wel ergens als een waarschuwing in de flaptekst mogen staan, zodat de mensen weten wat ze kunnen verwachten. Ik had hem dan namelijk echt aan mij voorbij laten gaan...

"Hij wilt dat ze hem smeekt om door hem genomen te worden. En dat ze daarna smeekt om meer. Dat ze hem vraagt of hij haar alsjeblieftook in haar kont neemt." ~ p287.

Ik vind niets moeilijker dan een boek een lage beoordeling te geven, en heb dan ook lang getwijfeld of ik 2 of 3 sterren zou geven. Ik denk dat ik ergens op de 2,5 hang, maar ga hem toch naar beneden afronden. Het verhaal slaat voor mij de plank echt mis, en ik vind het lezen ervan, spijtig genoeg, zonde van mijn tijd geweest.