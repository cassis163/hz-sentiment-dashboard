" Orka is spannend en verrassend. Orka is bovendien uniek, nooit eerder verscheen een Nederlandse onderzeebootthriller ", lees ik op de achterflap.
Wat mij betreft mag het hier bij ook blijven.

Ed van Haaren krijgt, als commandant van een Nederlandse onderzeeboot, de opdracht om ver boven de Poolcirkel een nieuw type Russische onderzeeër te gaan spotten. Hijzelf is trots op zijn opdracht want in het verleden is er al wel eens iets misgelopen in zijn carrière.
Door zijn gedrevenheid om met uniek materiaal terug naar Nederland te keren gaat hij zijn boekje ver te buiten en de onderzeeboot en zijn bemanning komen terecht in een Russische militaire oefening in de Barendszee. Dat blijft niet zonder gevolgen, ...

Het boek is vlot geschreven, maar veel te technisch met onnodig veel herhalingen. Gelukkig is er een lijst toegevoegd met technische termen, anders was het boekje voor een leek haast onleesbaar.
Het lijkt mij ook allemaal wat ver gezocht en het komt ongeloofwaardig over.
Commandanten gaan op die manier hun boekje niet te buiten. Het is een regelrechte ongehoorzaamheid tegenover zijn oversten waarmee hij een ganse bemanning en een onderzeeboot in gevaar brengt.
Dan is er ook nog de scheepskrant. De manier waarop er paniek gezaaid wordt onder de bemanning is totaal ongeloofwaardig en is ongehoord.
Tijdens deze operatie loopt het voor sommige bemanningsleden niet zo goed af; In zijn verhaal gaat Karreman nogal lichtjes over deze gebeurtenis heen: in vredestijd bemanningsleden opofferen door weigering van bevel is toch niet zo maar een alledaagse gebeurtenis, ... en dan komt de commandant er nog op een goedkope manier mee weg.

Jaime Karreman is een goede auteur die vlot en eenvoudig schrijft, maar ongeloofwaardige en goedkope verhalen als dit kan de lezer best missen, ... hij kan veel meer dan dit, .... Misschien toch beter andere onderwerpen uitzoeken. Het is jammer, want door de sneak-previeuw en de korte inhoud op de achterflap krijgt de lezer de indruk een spannende plot voorgeschoteld te krijgen, het tegendeel is echter waar, ... Jammer, maar dat blijft ver onder de verwachting, ... van spanning kan je hier nauwelijks spreken en dat komt alleen door de ongeloofwaardige plot van dit boek.