Dit is het derde boek in de serie van Ken Follet over de geschiedenis van de vorige eeuw. Om maar meteen met de deur in huis te vallen: ook de minste van het trio, naar mate de serie vordert worden de boeken minder interessant.
Het eerste deel pakte me echt. De geschiedenis van de eerste wereldoorlog werd beschreven door verschillende families in verschillende landen en verschillende omstandigheden te volgen. Vlot geschreven (maar zeker geen hoogstaande literatuur) en makkelijk te lezen ondanks de vele pagina's.
Het tweede deel ging daarmee verder nog steeds boeiend ondanks de vele ongelooflijke toevalligheden die er gebeuren zoals de ontmoetingen van de verschillende families met elkaar op het wereldtoneel. Maar goed daar kan ik nog mee leven het is voor het familie deel in het boek toch fictie.
Het derde deel begint een beetje te lijken op een damesroman die wel is waar in de politieke wereld afspeelt maar waar alles wel erg simplistisch wordt voorgesteld. Zo worden belangrijke historische beslissingen ingefluisterd aan de wereldleiders door Follett gecreëerde personen in betreffende families. Die ook weer, heel toevallig, bij alle historische gebeurtenissen aanwezig zijn.
Om het een beetje smeuïg te maken komt er ook vooral veel seks in voor wat op een gegeven moment zelfs gaat vervelen. Ieder jong paartje duikt met elkaar in bed, wat in de jaren 50 en 60 toch helemaal niet , volgens mijn bescheiden mening, de norm was.
De boeken kunnen afzonderlijk van elkaar gelezen worden. Maar heb je de andere twee niet gelezen zou ik zeker niet aan deel drie beginnen.