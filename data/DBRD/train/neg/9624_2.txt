Een matig thrillerdebuut van het schrijversduo Casey Hill. In dit debuut volgen we hoofdpersoon Reilly Steel, die in het Ierse Dublin een aantal bizarre moorden moet op zien te lossen, waarbij alle taboes aan de laars worden gelapt. Daarnaast is het verleden van Reilly Steel en haar zusje Jesse de rode draad die door het boek verweven is.

Het boek mist diepgang, de hoofdpersonen en de beschreven moordsc√©nes kunnen veel gedetailleerder worden neergezet, evenals de geografische plaatsen waar het verhaal zich afspeelt. Eigenlijk blijft het verhaal op alle fronten erg vlak beschreven en haalt Casey Hill voor mij absoluut niet het niveau van Karin Slaughter.

Het boek leest gemakkelijk weg, heeft een eenvoudige schrijfstijl. Lekker voor een snel tussendoortje, maar bepaald geen hoogvlieger.