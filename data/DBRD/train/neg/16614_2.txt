Een flink wat oversekste Jack wordt door zijn baas als stroman gebruikt voor een frauduleus opzetje om veel verkoop te genereren. Jack zint op wraak en laat m.b.v. zijn ook niet bepaald frisse broer Tom zijn baas van de aardbol verdwijnen. Intussen legt hij het aan met de dochter van zijn baas, louter om zijn baas te treffen. Als uiteindelijke moordenaar van zijn baas vind Jack dat hij de kwaadste nog niet is en dat hij wel geslaagd is in zijn leven.

Hoewel het boek makkelijk leest, vind ik het boek qua inhoud en spanning tegenvallen. Als bizar verhaal, rond twee narcistische personen, is het redelijk geslaagd. Inhoudelijk een beetje goedkoop, met veel seks zonder enige functie. Het plot heeft weinig diepgang en is nogal ongeloofwaardig om echt spannend te kunnen worden.
De schrijfstijl is niet verkeerd, maar verdient een beter verhaal.