Ik was erg nieuwsgierig naar het onlangs verschenen Vleugels van angst. Maar wat een afknapper! Het gaat meteen fout bij de setting waarmee het verhaal begint; eerder gepleegde moorden worden niet toegelicht en de rol die de personages spelen is volstrekt onduidelijk. Je belandt direct ergens midden in het verhaal. Dit hoeft geen nadeel te zijn, maar in dit geval pakt het wel verkeerd uit.
Ik vond het een chaotisch boek dat, zoals de Crimezone-recensent reeds heeft vermeld, de verwachtingen niet inlost. Zelfs de onverwachte ontknoping maakt de andere tekortkomingen niet goed. Een teleurstellend boek.