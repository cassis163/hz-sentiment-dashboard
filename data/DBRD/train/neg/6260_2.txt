Drie graven vol is het debuut van de Amerikaanse schrijfster Jamie Mason. Het boek wordt aangekondigd als de ontdekking van 2013. De omschrijving en cover van het boek dragen bij aan de verwachtingen van een spannend en luguber boek. Grote verwachtingen dus, waarom begraaft iemand de lijken in zijn eigen tuin met de kans ontmaskerd te worden.

Hoofdpersoon in het boek is Jason Getty, een weduwnaar, wie nu een huis woont ver van zijn verleden af. Hij is een laffe man, welke zeer makkelijk te be√Ønvloeden is. Hij is zeer op zichzelf en vaak in gedachten verzonken. Tijdens een fatale nacht gebeuren er dingen, welke hij voor zichzelf nooit voor ogen had gehouden. Hij raakt daardoor in de problemen en of het dan nog niet erg genoeg is, worden er tijdens werkzaamheden in zijn tuin twee lijken gevonden.

De potentie van het verhaal is hoog, alleen lukt het Jamie Mason niet om de spanning op te drijven naar grote hoogte. De ellenlange zinnen maken het boek zeer langdradig en soms slecht te volgen. Velen zinnen heb ik meerdere keren moeten lezen om de clou te begrijpen en soms was het zelfs onbegrijpelijk. Ik heb het vermoeden dat de slordige vertaling naar het Nederlands hier ook aan heeft bijgedragen. Uitdrukken en beeldspraken worden soms letterlijk vertaald en zijn totaal nietszeggend.

De laatste 80-100 bladzijden in het boek worden pas spannend en daar dragen de duidelijk kortere zinnen ook sterk aan bij. Het afloop van het boek is dan echter weer teleurstellend, Jamie Mason laat hier een kans liggen.

Ik geef het boek dan ook 2 sterren.