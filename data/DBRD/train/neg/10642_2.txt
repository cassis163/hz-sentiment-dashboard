ik heb dit boek geleend bij de bieb, omdat ik het gevoel kreeg dat het kon vriezen of dooien met dit boek, gezien de sterk uiteenlopende reacties er op (bij bol). het wordt als geweldig of als erg tegenvallend ervaren. ik wilde het niet zomaar kopen.
ik heb de eerste 62 blz. gelezen en nog stukken door het boek heen. daarna heb ik het terzijde gelegd (iets wat ik niet snel doe): ik heb een beetje het gevoel alsof ik in de maling genomen wordt met dit boek, kan het niet serieus nemen. enerzijds lijkt het lollig en lichtvoetig te moeten zijn, anderzijds moet het lijken alsof deze vrouw toch serieus naar zichzelf op zoek is. maar het komt allemaal niet zo aan. uiteindelijk blijft het steken in een vrolijk ervaringsverslag van omstandigheden, lijkt het. en ik bleef me overal afvragen waar de schrijfster heen wilde met dit boek. ik voelde me alle kanten op geslingerd en kreeg de verbinding niet.
op zich niet eens gek. het lijkt me nogal moeilijk om een boeiend boek te schrijven voor een breed publiek waarin je al je ervaringen aan bod wilt laten komen over zowel je reis, als je proces (zonder je hele hebben en houden aan de wereld te gaan tonen)en het ook nog eens aantrekkelijk wilt houden voor de lezer, (zodat het verkocht wordt?).
heeft deze schrijfster te veel gewild?