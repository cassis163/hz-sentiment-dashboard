Maar liefst zes jaar werkten de vrienden Coldwell en Thomason aan hun debuutthriller. Niet alleen hierdoor is Een Venetiaans geheim een bijzonder boek te noemen. Ook baseerden zij zich op een werkelijk bestaand manifest van Francesco Colonna, de Hypnerotomachia en hebben ze het zichzelf niet eenvoudig gemaakt door de hoofdpersoon in het verhaal zijn verhaal te laten vertellen.

Maar ook het verhaal zelf is niet eenvoudig geworden, en soms is er zelfs geen touw aan vast te knopen. De chronologie wordt veelal volledig genegeerd met fragmenten die elkaar in hoog tempo opvolgen, dat meer verwarring zaait dan de spanning opvoert.

Hoewel ik volledig was gevallen voor de flaptekst kon het verhaal mijn hooggespannen verwachting niet echt waar maken. Een Venetiaans geheim is een te gecompliceerd gemaakt verhaal dat ondanks enkele versnellingen en spannende fragmenten voornamelijk langdradig en slepend is geworden. Teleurstellend...