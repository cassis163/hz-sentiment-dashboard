De achttienjarige Tessa Young heeft haar vriendje en overbezorgde moeder achtergelaten om te gaan studeren aan de universiteit van Washington. Dit had ze al jaren gepland en ook de rest van haar toekomst lijkt al helemaal vast te liggen. Maar dan ontmoet ze Hardin. Hij is onaardig en zit onder de tattoos en piercings. Zonder dat ze het wil weet Hardin een grote passie in Tessa naar boven te halen. Ze leert zijn wilde en romantische kant kennen en wordt gedwongen een keuze te maken tussen haar vertrouwde jeugdvriendje Noah, en een toekomst die spannend, nieuw en onbekend is…


After is ooit begonnen als een One Direction fanfiction en dit leek me zo interessant dat ik dit boek moest lezen. Bovendien zag ik het op verschillende websites en boekenwinkel terugkomen en dat maakte me alleen maar meer nieuwsgierig. Uiteindelijk kocht ik het als ebook in de uitverkoop en ben blij dat ik er niet te veel geld aan uitgegeven heb.

Het begin van het boek is best leuk, je volgt een redelijk normaal meisje dat gaat studeren en daarbij haar vriendje en moeder achterlaat. Al snel ontmoet ze mensen met wie ze nooit had gedacht vrienden mee te kunnen worden. Natuurlijk keurt haar moeder en haar vriendje het af dat ze met hen om gaat, maar ze kan toch zeker zelf wel beslissen wat ze wil.

Wat ik hierboven heb omschreven gaat zo ongeveer over de eerste 50 bladzijdes van het boek en ik zou zeggen dat de belangrijkste gebeurtenissen bijna allemaal gebeuren nog voordat je bij bladzijde 150 bent. Dat is het probleempunt van dit boek, alles gaat heel snel en uiteindelijk gaat het boek wat te lang door.

Ja, ik genoot van het boek, hoe de stijl van fanfiction nog terug te zien was en hoewel het misschien een beetje clique was, was het best leuk om te lezen. Tot je op het punt komt waarvan je anders zou verwachten dat dit het eindpunt was.Op dit punt gaat het boek verder en kom je in een soort saai ritme terrecht.

Ja, de verhaallijn na dat punt blijft in cirkels lopen en hoewel het telkens anders wordt uitgevoerd komt het op hetzelfde neer: Good times – ruzie – ‘goedmaken’ en dan begin je weer vooraan. Dit zorgt ervoor dat het steeds wat saaier wordt en uiteindelijk teleurstellend eindigt.

Ik wil Anna Todd niet afrekenen op het feit dat ze geen echte schrijfster is en als fanfiction zou deze beslist tot de top van de websites behoren. Toch vind ik het niet helemaal terrecht dat het in een boek is uitgebracht. Het boek is leuk, maar niet goed genoeg.

Cijfer: 5