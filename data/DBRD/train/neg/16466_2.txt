Ik keek uit naar dit boek: Vrouwen die een kracht kunnen opwekken (een elektrische schok) om het geweld tegen hen te stoppen.
In heb begin gebeurt dit ook, de gewelddadige mannen worden aangepakt, maar daarna zakt het boek helaas in.
Het boek bestaat uit diverse delen die elk een jaar beslaan. In ieder deel komen dezelfde hoofdpersonen terug, de ene keer wat meer uitgesproken dan de andere keer.

De vrouwen doen een poging om de macht over te nemen van de mannen, maar dit lukt maar den dele.
Het duurt jaren eer er echt wat gebeurt, en dan nog ieder voor zich.

Ik vind het jammer dat het switchen van de macht naar de vrouwen niet goed is uitgewerkt, zij die de mogelijkheid hebben om het tij te keren, en vrouwen een betere positie te geven doen het niet, en kiezen voor eigen gewin.

Nu is eigenlijk niets veranderd in de wereld, terwijl er zoveel mogelijk was.
Het is jammer dat ik niet te zien krijg hoe een wereld geleid door vrouwen eruit zou zien,maar misschien is die hetzelfde als de wereld waarin we nu leven.

Ik had, en heb, de hoop dat een wereld geleid door vrouwen er beter uit zou zien.