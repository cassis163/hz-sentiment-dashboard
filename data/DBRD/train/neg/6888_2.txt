De 'literaire thriller' Echte barkeepers heten Henk heeft weinig literairs en is in geen enkel opzicht een thriller. Er staan grappige (taal)vondsten en statements in, maar het boek is vooral een komisch drama, waarin wél doden vallen.
"Een uitvaart duurt zolang als het budget reikt," zei de uitvaartondernemer.
En wat te denken van het inhuren van tal van studenten voor het bijhouden van je Facebookpagina's? Kom er maar op!

Pas vanaf deel II, pagina 113, wordt het een beetje een gestroomlijnd verhaal. Deel I is een en al warrigheid door de verschillende tijdperspectieven; geen doorkomen aan.
Respect voor de creativiteit van auteur Marja West, je moet het maar aandurven zo'n niet-standaardboek te schrijven. Mij persoonlijk kan het niet bekoren, maar er zijn vast lezers die er wél van genieten.

[spanning 1, plot 2, schrijfstijl 3, leesplezier 2, originaliteit 4, psychologie 2}