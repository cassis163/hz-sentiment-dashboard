Op zich klinkt dit als een typisch Rachel Gibson boek maar toch bleef ik op mijn honger zitten. Het boek telt slechts 111 pagina’s en is dus erg kort waardoor de ontwikkeling van het verhaal iets te vlot verloopt. Eigenlijk had ik dit al vooraf kunnen verwachten. Ik ben immers geen fan van kortverhalen, maar vermits ik wel fan ben van de boeken van deze schrijfster wilde ik dit boek een kans geven. Tot nu toe had ik nog steeds geen kortverhaal gelezen dat me niet aan het einde achterlaat met een onvoldaan gevoel. Jammer genoeg kon ook dit boek daar geen verandering in brengen.

Ik mis de uitwerking van de personages, een iets tragere én daardoor ook realistischere ontwikkeling op relationeel gebied. ‘Gek op jou’ is het beste te omschrijven als vermakelijk maar daar blijft het wel bij. Deze personages zullen me minder lang bijblijven als de karakters uit andere boeken van dezelfde schrijfster.