Hoewel het boek het tijdsbeeld en bijbehorende sfeer goed schetst, voelde het alsof het doel van dit verhaal was om muziek- en zangtheorie aan seks te koppelen, waardoor de overige context ondergeschikt en gehaast overkwam. TÃ© veel tijdssprongen met erg belangrijke gebeurtenissen maar kort benoemd.

Nadat de hoofdpersoon voor het eerst een nacht doorbracht met haar nieuwe geliefde, voelde het verhaal al verteld. Hij is een alom geliefd virtuoos, zij is verliefd, zingen is een intieme aangelegenheid, net als de liefde bedrijven, verder is niets belangrijk. Deze manier van schrijven benadrukt uiteraard de hartstocht van de hoofdpersoon en haar kijk op het leven en de liefde. In die zin knap, maar daardoor is het al gauw een eenzijdige leeservaring.

Met meer aandacht voor de aanleidingen en gevolgen van de hoofdlijn en de acties van de hoofdpersonen zou dit verhaal allicht een stuk mooier verteld zijn.