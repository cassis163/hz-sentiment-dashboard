Ik heb het boek van Crimezone gekregen om te buzzen. Ik woon al het grootste deel van mijn leven in Amsterdam, dus de plaatsen waar het verhaal zich afspeelt, zijn heel herkenbaar voor mij. Echter, voor mijn gevoel kloppen er een aantal dingen niet.
Posthumus werkt bij het team Uitvaartenn en heeft daar volgens het begin van het boek en leidinggevende manager, maar hij kan volledig zijn gang gaan bij alles wat hij onderzoekt. Er is niemand die hem op de vingers tikt en zegt dat hij daar teveel tijd aan besteedt.
Ten tweede, de man is een Amsterdammer van middelbare leeftijd in het bezit van een rijbewijs. En hij ziet nu voor het eerst van zijn leven de Opstandingskerk aan de Bos en Lommerweg, die de bijnaam de Kolenkit heeft. Dat kan dus niet! Bij mijn rijlessen kwam ik bij 9 van de 10 lessen langs die kerk, want het CBR zit daar vlakbij en zowel bij rijlessen als rijexamen moet je daar de snelweg op! En vervolgens snapt hij niet waarom die kerk als bijnaam de Kolenkit heeft. Ik krijg het idee dat die Posthumus nooit meer van Amsterdam gezien heeft dan de binnenstad, terwijl hij al bijna 50 is, en dat vind ik heel vreemd voor een geboren Amsterdammer.
Het is duidelijk dat dit boek door twee buitenlanders geschreven is, die Amsterdam onvoldoende kennen.
Verder vind ik de beschrijving aan het begin hoe het lijk in de Prinsengracht terecht komt, totaal niet van belang, het is veel te uitgebreid en vervolgens hebben Posthumus en Mereld dit in een paar zinnen uitgevogeld.
Kortom, ik vind het leuk dat het boek in Amsterdam speelt, Posthumus is een sympathieke kerel, het einde is zodanig dat er een vervolg moet komen, maar voor mij onvoldoende spannend.