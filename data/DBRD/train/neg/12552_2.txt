Grace heeft een zusje, Millie, zij heeft het syndroom van Down. Doordat haar ouders andere plannen hebben heeft zij Millie beloofd dat zij bij haar mag komen wonen zodra ze klaar is met school. Ze houdt namelijk zielsveel van haar zusje maar helaas zien niet alle mannen waarmee ze date het idee zitten. Dus lopen de relaties vaak al snel ten einde.

Wanneer ze Jack leert kennen en merkt dat hij ook helemaal weg is van Millie, kan haar dag niet meer stuk. Heeft ze eindelijk de juiste man gevonden?

Grace is druk bezig met eten voor het bezoek. Jack, haar echtgenoot, wil alles tip top in orde hebben. Grace zelf is ook redelijk perfectionistisch, vooral omdat ze Jack absoluut geen reden wil geven om teleurgesteld te zijn. Dat zou namelijk nare gevolgen hebben voor Grace.

In het begin van het verhaal merk je al de spanning die er heerst voor Grace. Er is geen seconde dat er niet op haar handelingen wordt gelet. Ze moet alles perfect doen en precies de juiste uitstraling hebben op haar gezicht. Je merkt al snel dat ze op haar tenen loopt en wanhopig alles goed probeert te doen.

Jack heeft behoorlijke narcistische trekjes en weet iedere situatie perfect naar zijn eigen hand te draaien. Hun huwelijk is dus alles behalve perfect, maar het blijkt zelfs nog erger te kunnen. Helemaal niets is wat het lijkt. Tijdens het lezen krijg je een heel ander kijkje achter de schermen van een ‘perfect koppel’.

Het boek is goed geschreven, je zit snel in het verhaal. Er wordt afwisselend verteld over het heden en het verleden, waardoor je langzaam meer inzicht krijgt over het leven van Jack en Grace en hoe het is gekomen tot waar het nu is.
Over het algemeen vond ik het een leuk boek, ik was erg nieuwsgierig wat er precies gaande was in het huwelijk van Jack en Grace. Hoe meer ik las hoe verbaasder ik werd.
Ondanks de gebeurtenissen in het boek vind ik het niet een echte thriller. Het verhaal is zeker goed maar ikzelf vond het niet akelig spannend. Doordat er veel gewisseld word tussen het heden en verleden weet je soms al hoe sommige dingen gaan uitpakken. Dit is niet storend maar neemt wel een beetje van de spanning weg voor mij. Verder vind ik het een goed boek om te lezen zodat je kan zien dat het perfecte leven niet altijd zo perfect is als het lijkt.