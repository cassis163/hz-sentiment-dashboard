Het heeft lang geduurd eer ik dit boek genoeg kon laten bezinken om een recensie te schrijven. Het boek gaat over een schrijver, David Binder, die met een writer's block zit. Zijn agent stelt voor even een tussendoortje te schrijven. David neemt dit heel serieus en verhuist met hebben en houden naar Tennessee waar hij een oud spookverhaal onderzoekt. Het huis waar hij namelijk naartoe verhuist is lijkt bezeten te zijn...
Ik had hoge verwachtingen van dit verhaal - heerlijk eens een horrorverhaal lezen, maar ik was teleurgesteld. Het kan deels te maken hebben met het feit dat dit boek verre van af is. Er is zoveel potentieel die onbenut wordt, en het einde is ook nogal abrupt (dit script werd na het overlijden van auteur William Gay gevonden en gepubliceerd als nalatenschap). De woordenschat is nogal oubollig en de lange zinnen (zonder aanhalingstekens en dergelijke) maken het moeilijk om vlot te lezen.
Ik zit met zoveel vragen - zo'n sterk begin (!) - waarop ik geen antwoord krijg.
Tijdens het lezen vroeg ik me af hoe dit boek filmisch op me over zou komen, en ik denk dat er wel heel veel goeie horrorelementen inzitten die niet overkomen via boek.
Ik had liever een film gezien van dit verhaal dan dat ik dit boek las, denk ik.