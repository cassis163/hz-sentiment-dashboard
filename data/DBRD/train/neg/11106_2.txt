Winterse gerechten? Heerlijk! Niets fijner dan bij een knappend haardvuur genieten van ouderwetse erwtensoep, hutspot, koffie met zelfgemaakte speculaas of pepernoten, dik beboterd krentenbrood of luchtige pannenkoekjes. Zelfgemaakt natuurlijk!
Op zoek naar inspiratie om deze winterklassiekers te maken? In het nieuwe 24Kitchen Winterkookboek vind je ruim 100 recepten die je in eigen keuken kunt maken.

De recepten zijn duidelijke in stappen beschreven en ingedeeld in; Sinterklaas, Winterpret, Kerstmis, Oud & nieuw, Het nieuwe jaar, Een frisse boswandeling en Winterdis.
Het Winterkookboek is rijk gelardeerd met winterse sfeerfoto’s, met name van de koks van 24Kitchen. Dit vind ik een klein minpuntje; ik hou van food foto’s in mijn kookboeken. Voor vele fans van de kookzender zal het Winterboek echter een feest van herkenning zijn.

Leuk is dat er naast de vele traditionele Hollandse gerechten ook varianten uit verschillende wintersportgebieden gegeven worden, zodat je af en toe een internationaal tintje kunt geven aan je winterse kost.

Laat het de komende weken maar sneeuwen en waaien, met dit boek vol gezelligheid kom ik de tijd wel door.