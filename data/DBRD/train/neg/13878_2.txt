Voor sommige mensen is het krijgen van kinderen vanzelfsprekend, maar voor anderen niet. Dat laatste geldt ook voor Yves en Lara. Yves had in het begin zijn bedenkingen. Hij wilde immers nog zo veel doen met zijn leven. Maar Lara bracht hem op een andere gedachte. Dus ondernamen zij een poging om een kind te “maken”. En wel kort voordat zij van een korte vakantie zouden gaan genieten.
Het is guur als Yves en Lara op weg gaan naar het Brabantse vakantiepark om daar met vrienden een weekend door te brengen.
Met z’n allen in één bungalow. Dat lijkt leuk. Maar of dat verstandig is zal nog moeten blijken. Het lijkt zo gezellig, vrienden bij elkaar. Er komen hapjes op de tafel en er wordt wijn gedronken. In een onbewaakt moment ziet Lara kans de iPhone van Yves te pakken. Zij vermoedt immers dat daar berichten in staan die wijzen op een contact met een ander dan Lara. Als Lara door de berichten scrolt blijkt haar vermoeden juist. Het is nog erger dan zij vermoedde. Het is haar beste vriendin Rianne, die ook aanwezig is, met wie Yves wat blijkt te hebben. Als Lara Yves confronteert met wat zij op zijn mobiel heeft gelezen zijn de rapen gaar. Boos verlaat Lara midden in de nacht de bungalow en loopt het donkere koude bos in. Wat een gezellig weekendje uit zou moeten worden loopt uit op een drama.

WINTERWERELD van Linda van Rijn, betreft een verhaal zoals er dertien in een dozijn zijn. Alle ingrediënten zijn aanwezig. Liefde, jaloezie en bedrog door middel van overspel. Hoewel Lara en Yves met een aantal vrienden een weekendje weg zijn, komen die vrienden nauwelijks aan bod. Een literaire thriller mag het niet genoemd worden dat is teveel voor dit boek.