Dit is het vierde boek van deze Zweedse schrijver en het tweede boek over Allan Karlsson.

Allan en Julius leiden een luxe leven op Bali. Maar de bodem van de koffer met geld komt in zicht. Door vreemde omstandigheden die alleen Allan kunnen overkomen belanden ze in zee en worden gelukkig opgevist door een Noord-Koreaans militair schip. Maar is dit wel gelukkig? Heel snel belanden ze in het middelpunt van een diplomatieke rel waar veel leidende politieke figuren bij betrokken raken.

Echt niets is de inmiddels honderd-en-een jarige man Allan te veel. Hij is nog steeds zijn relaxte zelf, alles komt wel goed. Hij heeft nog steeds de eigenschap om op het verkeerde moment op de verkeerde plaats te zijn. En hij kan nog steeds praten als Brugman en wordt nog geloofd door mensen ook.

Het verhaal is met humor geschreven, Het was vermakelijk om dit verhaal te lezen. Ik moest er soms hardop om lachen. Humor wordt afgewisseld met sarcasme en satire. Ik vond het boek wel langdradig. Op pagina 226 heb ik het boek weggelegd. Ik heb het boek niet uitgelezen.

Het boek is wel aardig hetzelfde als het eerste deel. Misschien is vergelijken niet de manier van een recensie, maar ik wil het toch gezegd hebben.

Er zitten 2 hoofdstukken in waar een hele boel wordt uitgelegd over de politieke achtergrond van een paar mensen, dat heb ik over geslagen want ik snap niks van dat politieke gedoe.


Pluspunten:
Met veel humor en absurdisme geschreven.

Minpunten:
Beetje hetzelfde als het eerste deel. Moeilijk taalgebruik. Politiek geneuzel. Langdradig en langzaam.