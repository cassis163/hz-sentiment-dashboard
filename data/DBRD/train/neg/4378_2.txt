!In deze review komen spoilers en mijn ongezouten meningen in voor!
Review 10#

Flink door m'n e-reader gebladerd, kom ik het e-book Inwijding (Divergent) tegen. Heb in het verleden de films al gezien, dus ik weet al wat er gaat gebeuren. Ben eigenlijk een beetje klaar met dystopia en ik heb niet de beste dingen gehoord over dit boek, maar we zullen zien.

Het verhaal:
De wereld van de zestienjarige Tris is opgedeeld in vijf facties: Oprechtheid, Zelfverloochening, Onverschrokkenheid, Vriendschap en Eruditie. Ieder jaar moeten alle zestienjarigen kiezen bij welke factie zij de rest van hun leven willen horen. Voor Beatrice betekent dit dat ze een keus moet maken tussen haar familie en haar ware identiteit. Haar beslissing verrast iedereen, vooral haarzelf.
!Spoiler alert!
Zoals eerder aangegeven heb ik al de films gezien, dus ik wist al wat er zou gebeuren, wat alles betekende enz. Ik kreeg geen nieuwe informatie binnen, niks was een verrassing. Al had ik de films niet gezien, was ik er zelf wel snel (in dit boek soms wel eens direct, sommige antwoorden werden letterlijk meteen na de vraag op een presenteerblaadje gepresenteerd) achter gekomen.
Net als in de films, kan ik de hoofdpersoon Tris in het boek ook niet uitstaan. In het begin is er niks aan de hand met haar, maar ze groeit uit tot iemand waarvan ik geen positief ding over kan zeggen.
Ik ging wel over 1 ding nadenken: Tot welke factie zou ik behoren? Ik ging het gelijk uitpluizen. Onverschrokken zal meteen afvallen (Ik heb geen doodswens.) Zelfverloochening zou het ook niet worden (Jezelf helemaal wegcijferen en andermans slaafje zijn, daar teken ik niet voor.) Oprechtheid zou denk ik ook afvallen (Ik ben eerlijk, maar mijn zaken, zijn mijn zaken. Ik kom altijd stil en mysterieus over, dat gaat daar niet echt.) Eruditie kan interessant zijn (Ik hou van lezen en onderzoek doen en dat wordt daar heel erg gestimuleerd. Ik ben slim, maar of ik slim genoeg ben om alle testen te halen is nog maar de vraag.) Vriendschap zou hem kunnen zijn (Lekker vrij zijn, er zijn dieren, de natuur, het is er rustig, je kan daar gewoon lezen, dingen creÃ«ren/maken enz. Het lijkt me ook de meest veilige keuze.)
Voor de rest kan ik niet veel over dit boek vertellen. Ik vloog over de blz, niet positief, maar negatief. Ik wist alles al, dus ik kon elke scene zelf al aanvullen. Zo werden bijv. ''spannende'' scenes werkelijk een sleur.

Conclusie:
Ik had het bij de films moeten laten, want het was voor mij niet nodig om het boek te lezen.
Ik ga de rest van de serie niet lezen, ik kan m'n tijd beter besteden aan iets dat ik nog niet van voor naar achter ken.

Cheen