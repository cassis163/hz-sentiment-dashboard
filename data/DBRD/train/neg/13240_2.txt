Toen ik de flaptekst van dit boek las moest ik het absoluut een keertje lezen. Zelf ben ik iemand die niet zonder internet kan leven en dus ik was ontzettend benieuwd. Mijn voornaamste vraag was: zou hij het halen?

Uiteindelijk wist het personage Bram een jaar offline te blijven en daar een boek over te schrijven. Bij dat laatste moet ik (naar mijn mening) toegeven dat het niet gelukt is. Er was geen samenhang in het verhaal waardoor je van hier naar daar vloog. Voortdurend werden er nieuwe personages aangekondigd die na zeven regels verdwenen. Hier en daar kwamen ze dan later nog eens aan bod en had je geen flauw idee wie ze waren. De relaties tussen alle personages was ook verre van duidelijk.
Naast de verhaallijn had je dan ook enkele 'tips' en bevindingen. Die tips hadden ze er beter uit kunnen laten. Dit boek is geschreven in 2013 niet in het jaar 2113. Zaken zoals een brief, vaste telefoon en telefoonboek worden uitgelegd. Die stukjes heb ik bewust overgeslagen na een tijd omdat ik ze onbenullig vond. We zijn absoluut nog niet zo ver in de tijd dat deze dingen niet langer bestaan. Er zijn nog een heleboel mensen -die zelfs 5 jaar later na dit boek- een vaste telefoon lijn hebben en brieven versturen. Om eerlijk te zijn voelde ik me een beetje een kind van zeven.
De bevindingen vond ik dan ook een beetje overbodig. Dat leidde je ook wel af tijdens de verhaallijn zelf. Zaken zoals artikels etc vond ik ook geen meerwaarde bieden. De schrijver had beter de verhaallijn goed uitgewerkt dan een heleboel zaken toe te voegen die eigenlijk niets te maken hebben met zijn eigen ervaringen. Want dat heb ik echt gemist, die eigen ervaringen. Het was eerder een 'ik deed dit en daarna dit'- verhaal. Als er ervaringen werden besproken ging het voornamelijk over alles wat hij niet kon. Ik had ook enkel het idee dat het personage inzat over porno. Volgens mij moest het in elk hoofdstuk wel eens aan bod komen. Als je dit één keer meld als de zaken die je mist, dan kan ik er nog mee overweg. Maar keer op keer... sorry dat interesseert een lezer niets.

Voor mij was dit, helaas, geen geslaagd boek. Ik geef alsnog 2 sterren omdat het idee achter het boek mij zo ontzettend aansprak en het best knap is dat de persoon in kwestie dit heeft kunnen waarmaken. In het algemeen moest je ver naast de letters kijken, wilde je begrijpen waar het over ging.

Misschien een leuk boek voor een volgende generatie of 6-jarige. Maar voor een ouder publiek kan je dit niet serieus nemen. Natuurlijk zou ik wel enkele zaken uit het boek schrappen als dit voorgeschoteld wordt aan een jonger publiek.