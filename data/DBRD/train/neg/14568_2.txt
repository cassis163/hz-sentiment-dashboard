Ik weet niet zo goed wat ik op moet schrijven hier, hoe ik het moet verwoorden. Maar volgens mij zijn Richelle Mead en ik gewoon geen goede combinatie.

De stukken van het verhaal die ik interessant vind, wordt vluchtig aangestipt, maar krijgen nauwelijks aandacht. De personages waar ik graag meer van zou willen weten, zijn vaker afwezig in het verhaal dan aanwezig.

Een heel boek lang wordt er gesproken over fysieke aantrekkingskracht, maar de echte uitbetaling blijft uit waardoor de climax (pun intended) nogal onbevredigend voelt.

Het grootste deel van de tijd kabbelt het verhaal een beetje, maar heb ik niet het gevoel dat er echt iets interessants of spectaculair gebeurt. En als aan het slot er dan toch een beetje spanning en sensatie plaatsvindt is ook daar de uitbetaling gewoon erg onbevredigend en mis ik achtergrond.

Ik heb bij Vampire Academy de andere delen wel gelezen, dat ga ik met deze serie niet doen. Geen Richelle Mead meer voor mij. Het klikt niet tussen ons.