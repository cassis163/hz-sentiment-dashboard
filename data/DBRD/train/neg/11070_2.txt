Dit boek was echt een tegenvallen, en misschien zelfs een van de slechtere thrillers die ik ooit las.
Het boek voelde niet aan als een thriller. Er was geen enkel moment dat ik op het puntje van mijn stoel zat. Geen enkele moment waarop ik dacht 'oh nee' of echt meegesleept werd met het verhaal. Daarnaast was er ook niets mysterieus aan. Voor een psychologische thriller vond ik ook niet zo zeer dat mijn gedachten werden misleid.
Het was een langdradig boek dat eigenlijk weinig verhaal bevatte naar mijn gevoel. De secretaresse in dit verhaal is ook niet het meest aangename personage. Voor een volwassen vrouw komt ze soms over als een kind van zes. Wat haar bijna belachelijk maakt. Het is eerder een verhaal over hoe naïef iemand kan zijn, en niet zo zeer over iets dat je op je puntje van je stoel laat zitten.
De setting van dit verhaal vond ik daarentegen wel weer goed. Het gaf een mooi beeld weer van de bedrijfswereld en ook van het luxe-wereldje. Die werd ook deels aangedikt met emotie. Sommige momenten wat gemaakter dan anderen. Daarnaast heb ik ook het idee dat de setting veel goed heeft gemaakt voor dit boek. Dat het toch inhoud kreeg en interessant bleef, ondanks dat de plot ronduit saai was.
Buiten de twee hoofdpersonen vond ik de personages zeer aangenaam lezen. Hen leren kennen was dan ook fijn. Vooral de dochter sprak mij het meeste aan, omdat haar verhaal best tragisch is en je toch met haar meevoelt. Opgroeien met een naïeve moeder lijkt me zeer zwaar. Dat waren dan ook de emotionele stukken die mij het meeste interesseerde.
Op technisch vlak en op vlak van spanningsveld, matig. De spanningstechnieken zijn hier en daar met een bepaalde slordigheid gehanteerd en dat vind ik best jammer. Er zat meer potentieel in dit boek.

Ik vind niet gauw boeken slecht, en het is niet het slechtste boek dat ik ooit gelezen heb. Qua opbouw en dergelijke is het allemaal best oké. Maar de plot is gewoon zo saai... dat ik meermaals getwijfeld heb om ermee op te houden. Door andere recensies ben ik door blijven gaan, maar bleef op mijn honger zitten.
Persoonlijk raad ik dit boek dan ook niet aan. De technische kant mag dan wel in orde zijn, en er mogen enkele fijne punten in het boek zitten. Het leest niet vlot en bezorgde me zelfs een leesdip.