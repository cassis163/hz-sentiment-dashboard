Echt een zware teleurstelling dit boek. Toen ik het kocht verwachtte ik er veel van, maar dat kwam helaas niet uit. De hoofdpersoon Kate komt op mij over als een gefrustreerde huismoeder die vast zit in een leven dat ze niet wil. Ze wekt absoluut geen sympathie op. Ook de andere 'hoofdpersonen' blijven flinterdun. Dan het verhaal op zich. Ook dat viel zwaar tegen. De schrijfster had het verhaal veel spannender en schokkender kunnen maken, maar helaas doet ze dat dus niet. Héél jammer. Wat mij nog het meeste stoorde waren de dialogen tussen de personen. Vaak was gewoon niet duidelijk wie nu wat zei. Heel storend.
Misschien dat iemand anders dit boek wel kan waarderen, maar ik blijf zitten met een zeer ontevreden gevoel.