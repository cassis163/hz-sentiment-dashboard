Graphic Novel Bella van Joost Vandecasteele is een absurd, krankzinnig, vreemd en apart verhaal, maal tien! Een soort van toekomst vertelling over de mensheid. Het verhaal is ontzettend overdreven opgeschreven, maar tussen de regels door vindt je best wel boodschappen over de wereld, politiek en de mensheid. Vandecasteele is naast schrijver en scenarist ook een komiek en deze roman in beelden moet je ook een beetje zien als stand-up comedy. In sommige stukken zie je dat iemand dit verhaal voordraagt als een show en hoor je mensen op de achtergrond lachen. Wel is het erg van de hak op de tak, zo lees je over het ene onderwerp en zo zit je weer heel ergens anders!

De illustraties van Jeroen Los zijn erg donker en somber net al het verhaal. Alle gezichten zijn precies hetzelfde, ook al staat er hier en daar een traan getekend of een wenkbrauw omhoog, de gezichten laten verder geen emotie zien. De afbeeldingen sluiten perfect aan op de geschreven tekst en zo samen maakt het dit verhaal tot een geheel. Als je de afbeeldingen zonder de tekst zou zien, zou je absoluut niet dit absurde verhaal erbij kunnen bedenken. Voor een Graphic novel bevat dit verhaal weinig illustraties en het is ook niet op de standaard manier in elkaar gezet, het zijn geen afbeeldingen met tekstballonnen, maar meer tekst aangevuld met tekeningen.

Bella valt of bij je in de smaak of niet. Lekker vaag, maar zo is het verhaal ook! Lees het en beoordeel het zelf ;)