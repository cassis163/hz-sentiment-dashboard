Flaptekst :
De Amerikaanse held en SEAL-scherpschutter Gil Shannon moet samenwerken met een onwaarschijnlijke bondgenoot om te voorkomen dat terroristen een spoor van verwoesting door Europa trekken.
Hij jaagt op 'de Wolf', een solitair opererende sluipschutter uit het Russische leger, die zich bij Tsjetsjeense terroristen heeft aangesloten. Maar Gil Shannon verandert van jager in prooi wanneer een verrader die een hoge functie bekleedt bij de Amerikaanse regering informatie over zijn missie doorspeelt. Shannon moet hulp zoeken bij een onwaarschijnlijke bondgenoot, een levensgevaarlijke Russische commando...
De cover van het boek lijkt op de Kyle Swanson serie van Jack Coughlin, ook door Karakter uitgevers uitgebracht. Die serie vind erg goed, dus ik ben benieuwd naar deze serie.
Dit is het eerste deel in een serie, althans dat staat op de cover… als je verder zoekt op internet naar informatie over dit boek, is het echter het derde deel waarin Gil Shannon, sluipschutter, de hoofdrol speelt. Ik vraag me af wat de reden is dat Uitgeverij Karakter de andere delen (nog) niet heeft laten vertalen. Of weet men dat niet vraag ik me af?
Omdat dit het derde deel is , kan ik me totaal niet vinden in de hoofdrolspeler, Gil, er wordt niks over zijn karakter verteld. Hij is klaarblijkelijk een held in de V.S. In dit verhaal komt hij veel in actie, hij heeft heel veel tegenspelers. Hierdoor raak je behoorlijk de weg kwijt in het verhaal. Iwan Dragoenov, een van de andere karakters vind ik soms beter dan Gil.
Er zijn redelijk veel stukken die nogal ongeloofwaardig over komen. De ene hinderlaag is net overwonnen of er is al weer een nieuwe…iedereen gaat dood maar Gil niet natuurlijk.
Het begin van het boek is wel aardig , daarna is het echt langdradig en ongeloofwaardig. Ik heb er ruim twee weken over gedaan om uit te lezen en dat is echt een record.Het plot vind ik niet sterk.
Er zit weinig humor in, Gil is vaak bot en grof. Jammer, het had een goede serie kunnen zijn.
Ik geef 2 sterren, sorry, meer zit er niet in .