Als regulier opgeleid medicus scheert Robin Cook hier alle alternatieve geneeswijzen even met groot gemak over een kam, alsof in de reguliere geneeskunde fouten niet gemaakt worden en er geen mensen dood gaan door ingrepen van reguliere artsen.!
De verhaallijn is rommelig en overladen met termen op medisch en archeologisch gebied die het verhaal niet dienen.
Het hele boek lijkt een vorm van exhibitionistisch tentoonstellen van de eigen kennis van de schrijver. Maar meer nog is het belachelijk maken van alle andere vormen van geneeskunde aan de orde van de dag. Volgens deze man bestaan er geen chiropractors die tevens arts zijn en vermoorden ze bovendien regelmatig hun patiënten. Ik ben afgehaakt. Zo weinig buiten je eigen keuken kijken bevestigt een gebrek aan algemene intelligentie. En dan wordt een boek ongeloofwaardig en irritant om uit te lezen. Je aanklacht moet je ergens anders neerleggen en niet bij de onschuldige lezer. Het lijkt me zeker geen goede zaak om een beroepsgroep zo te kijk te zetten en patiënten angst aan te jagen. Voor de goede orde:ik ben leerkracht en heb niets te maken met de beroepsgroep die zo geminacht is door de schrijver.

Deze slaat wat mij betreft deze keer de (boeken)plank goed mis.
Niet lekker leesbaar. Niet aan beginnen.