Spoileralert!

Artemis is een architecte, best slim, maar enorm naïef. Ze is getrouwd met Harry, die ze net zeven weken kent. Al niet en hele slimme basis.
Harry blijkt een hopeloos geval, wat hij precies doet blijft lang onduidelijk, maar dat hij zijn eigen gang gaat en zich inlaat met louche figuren wordt al snel duidelijk. Joints, cocaïne, heling, brandstichting, oplichting, het komt allemaal langs, een louche figuur sterft tijdens een logeerpartij in het huis van Artemis en zij vindt alleen maar dat ze niet moet zeuren en is bang dat ze teveel beslag op Harry legt en hem teveel aan banden legt als ze er wat van zegt.
Op zijn minst raar.

Ze heeft een jonger zusje, die zo bijdehand is dat het ongeloofwaardig wordt. De mensen om Artemis heen zijn op zijn minst apart te noemen. Een beste vriend die gek is op vrouwelijke kleding, maar absoluut hetero is en een baas die haar geld en een auto leent en eigenlijk verliefd op haar is.

Het landhuis van haar vader kost een vermogen in onderhoud, en geld is er niet meer. Artemis werkt als architecte en kan zich net redden. De oom van Harry, slechts een paar jaar ouder, woont in Cornwall, ook op een landgoed en ook met weinig geld. Harry en Artemis brengen er twee weken door als huwelijksreis, en hoewel Jago niet veel met Artemis op heeft in het begin, volgt er toch een goede verstandhouding tussen die twee. Het huis van Jago herbergt ook vreemde types. Een huishoudster die alles bij elkaar fantaseert, een kokkin die niet kan koken, en tuinman die niets uitvreet. En dan ook nog een dorpslegende.

Er gebeurt zoveel achter elkaar en Artemis lijkt alles klakkeloos te accepteren. De enige die wat kritisch is, is zusje Percy, wat totaal niet overeenkomt met haar leeftijd.
Kan er nog meer in een boek? Ja, want zusjelief gedraagt zich ineens ook crimineel, er is overspel, bigamie, een enorm rijk persoon die alle geldproblemen op gaat lossen, auto's worden in de prak gereden, o nee toch niet.

Pff, het is dat ik een boek echt uit wilt lezen, en dit verhaal leek nog wel een interessante kant uit te gaan. Maar het werd van kwaad tot erger, ik was te ver om te stoppen en heb me er doorheen geworsteld. Ben erg blij dat het uit is en dat ik het kan vergeten. Twee sterren voor de moeite, het is nog best knap om zoveel toestanden in een boek te krijgen.