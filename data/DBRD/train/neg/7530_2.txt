Dit verhaal speelt zich af in het Parijs van 1884. In de bekende Salpetrière-kliniek, worden op de neurologische afdeling experimenten uitgevoerd met hysterische patiënten. Dokter Charcot is de leider van dit experiment. Op een dag wordt Runa binnen gebracht. Een meisje dat niet vatbaar lijkt te zijn voor andere behandelingen. Ze voeren van alles met haar uit, ze wordt vastgebonden en ondergedompeld in ijsbaden maar niks lijkt te helpen.
De jonge Jori Hell, een Zwitserse student geneeskunde wil Runa als afstudeer onderwerp gaan gebruiken. Zo kan hij meteen promotie maken. Hij wil namelijk de eerste arts zijn die de hersenen uit een patiënt heeft gesneden. Uiteraard zitten daar wel risico’s aan.
In de stad Parijs duiken in eens vanuit het niets boodschappen op en er worden lijken gevonden van mensen die op schokkende wijze om het leven zijn gekomen. De politie stelt een onderzoek in.
Er zijn veel verschillende personages in het verhaal, de belangrijkste zijn wel Charcot, Jori, en inspecteur Lecoq. Runa gek genoeg niet .. .die komt pas veel later ten tonele.De schrijfster is niet echt in geslaagd de personages zo uit te werken dat je er een band mee krijgt. Jori lijkt in het begin nogal vaag maar in de loop van het verhaal komt hij iets beter uit de verf maar ik kan me niet echt in hem verplaatsen. Als Runa eenmaal in het verhaal komt, hoop je op de nodige spanning maar niks is minder waar.
Het boek staat vol met Franse zinnen, wat ik raar vind. Ik merk dat ik me daar aan erger. Het verhaal speelt zich wel in Frankrijk af maar de schrijfster is Duits. Ik vraag me af of deze zinnen ook in de originele Duitse versie staan of dat het de vrijheid van de vertaler geweest is. Waarom heet hij monsieur Lecoq… meneer Lecoq voldoet in mijn ogen prima.
Volgens de uitgever is dit een thriller, die mening deel ik niet .Ik vind het meer een psychologische roman. Het gaat vooral over lugubere behandelmethodes tegen geesteszieken en mensen met hysterie. Daar moet je van houden , is niet echt mijn ding. Spanning is naar mijn idee ver te zoeken.
Het boek leest ontzettend traag, dit komt door de verschillende verhaallijnen en de vele personages. Aan het eind komen de verhaallijnen wel samen in een nogal tegenvallend slot.
Wat mij betreft geen aanrader.
2.5 sterren.