Het boek kon mij niet overtuigen. Het boeide me niet zo erg en van Jeffery Deaver ben ik meer spanning, een ander soort plot gewend. Nu zinderde er te weinig en de laatste 80 pagina's heb ik dan ook overgeslagen tot de laatste 2 hoofdstukken. Daarin komt plotsklaps een heel verrassende wending maar niet voldoende om de algehele niet positieve indruk van het boek weg te nemen.
Ik heb begrepen dat dit één van de eerste boeken van Deaver is; hij heeft zich in latere boeken in ieder geval een meester van de psychologische thriller bewezen! Dit was dan denk ik nog maar een vingeroefening.