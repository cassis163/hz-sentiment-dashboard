via bloederige actie naar horror. ,Scott Sigler beschouwt Honger als levende metafoor om zijn droom schrijver te worden werkelijkheid te laten zijn. In een eerste versie is het al in 2006 als gratis podcast audioboek verschenen. Een jaar daarna verscheen de eerste gedrukte versie als small-press uitgave en steeg met stip naar de zevende plaats op de lijst van Amazon.com. Dat het boek nu als paperback in de boekwinkels ligt, is niet in de laatste plaats te danken aan de junkies, zoals Sigler zijn fans noemt. Door mond-tot-mondreclame is dit verhaal uitgegroeid tot wat het nu is, een groot succes dat verslonden wordt door zijn groeiende schare junkies.
Ze blijven afwachtend achter met een niet te stillen honger naar meer.
Kolonel Paul Fischer, opererend voor het Amerikaans Medisch Onderzoeksinstituut voor Infectieziekten (USAMRIID), moet onderzoek doen naar de 27 doden in het lab van Novozyne op Groenland. Met een gekweekt virus geïnfecteerde medewerkers blijkt voor eigenaar Pons Matal de reden te zijn om de hele groep wetenschappers te doden en alles te verbranden. Fischer stelt een direct verbod in voor bio-technologische testen. Dit is voor de broers Danté en Magnus Paglione aanleiding om hun instituut Genada te ontmantelen en elders ondergronds verder te gaan.
De wetenschappers Lioe Jian Dan, Aans Rhumkorff en Erika Hoel zijn vergevorderd in hun pogingen om de uitgestorven diersoort, quagga, weer tot leven te brengen en te kruisen met een zebra. Dit moeten de latere donoren worden voor menselijke orgaantransplantaties. Tijdens de xenotransplantatie gaat van alles mis en het resultaat is een foetus die in de baarmoeder van een koe uitgroeit tot een vleesetend monster. In een geprepareerde Boeing, vliegt het volledige instituut naar Black Manitou Island waar de monsters zich letterlijk de wereld in vreten door de baarmoederwand van de koeien kapot te scheuren. Voor de eilandbewoners en de wetenschappers volgt een strijd op leven en dood tegen de monsters. Daarnaast is Magnus Paglione er veel aan gelegen om het onderzoek tot een goed einde te brengen, onder alle voorwaarden!
Het verhaal in Honger is het best te beschrijven als een tocht van wetenschap, via bloederige actie naar horror. Gooiend met veel wetenschappelijke termen en processen probeert Sigler de lezers mee te nemen in het zoekproces naar de oplossing van de schaarste in menselijke donororganen. Met een verstandige wetgever die wordt verpersoonlijkt door kolonel Paul Fischer lijkt het een interessant geheel te worden. Maar de kolonel verschijnt halverwege het verhaal, zonder opgaaf van reden, niet meer in beeld. Dat is des te meer opvallend omdat in de opzet van het verhaal voor Fischer een belangrijke rol lijkt weggelegd. Hiervoor in de plaats ontbrandt een bloederige strijd op Black Manitou Island, waarbij het lijkt dat Sigler af en toe zelf het overzicht kwijt is. Om weer terug te keren in de verhaallijn, laat hij eenvoudig weg wat mensen bloederig verdwijnen. Ondanks Siglers ruime creatieve geest en groot voorstellend vermogen heeft het verhaal helaas weinig tot de verbeelding sprekende karakters, wat voor een beetje ervaren lezer erg voorspellend en snel vermoeiend wordt.
Een auteur die lijkt verdwaald in zijn eigen verhaal, dat is weer wel origineel!