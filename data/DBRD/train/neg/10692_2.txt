Terug naar de Kust en De Eetclub deden bij mij veel beloven voor de nieuwste "literaire" thriller van Saskia Noort. Maar Nieuwe buren vond ik erg tegenvallen. In het eerste hoofdstuk wordt alle spanning van het boek weggenomen.
Het eerste hoofdstuk is namelijk het laatste en dat was volgens mij een erg slechte stap. De hele clou is weggegeven de spanning is weg, het eind is bekend, alleen is de vraag hoe?

Saskia Noort heeft haar schrijfstijl iets aangepast het doet wat denken aan de muziek van Kluun, met de sex van Heleen van Rooijen, de flair van Lydia Rood en de spanning van... Tja er was geen echte spanning.

Dat de uitgever dit boek als literaire thriller verkoopt vind ik erg jammer, was het als erotische roman op de markt gebracht (dan wel een erotische roman met fatale afloop) dan had het zeker 4 sterren gekregen. Maar met huidige uitgebrachte vorm vrees ik het ergste. Het wordt een bestseller, dat staat vast, maar of wij daar als thrillerfans blij om moeten zijn? Ik hoop niet dat dit de volgende trend wordt, want naar eentje heb ik het wel gezien. Ik ben trouwens benieuwd of ik veel mensen dit boek in het openbaar vervoer of op strand zie lezen. :)