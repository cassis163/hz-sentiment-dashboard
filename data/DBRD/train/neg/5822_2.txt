Het land Cerule, geregeerd door koning Guarin leeft al jaren in relatieve vrede. De provincie Amadura is bij een veldslag toegevoegd aan het rijk, en magie is verboden. Geen wonder dat die provincie opstandig wordt. Als dan koning Guarin en zijn vrouw en zoon worden vermoord is het rijk stuurloos. Kapitein Pharos wordt regent, maar kan een oorlog niet tegenhouden.

Een fantasy verhaal, met niet al te veel fantasy. En zijn een paar demonen, maar niet veel. Er is magie, maar ook niet zo veel. Veel personages in het verhaal, en er gaan ook veel dood. Er wordt erg veel uitgelegd en te veel herhaald.
Het tweede deel van het boek is wat beter, er zit wat meer pit in het verhaal, maar het eindigt op een punt, waar het eindelijk interessant wordt. (plan voor een tweede deel?). Als fantasy boek niet helemaal geslaagd.