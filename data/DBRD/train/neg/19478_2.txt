Het boek gaat verder waar deel 1 “Levithian Ontwaakt” eindigt. Het boek is wel afzonderlijk te lezen maar dan mis je enige voorkennis over James Holden en zijn missie.
Ganymedes is de graanschuur van het Jupiterstelsel, aardbewoners zijn er komen wonen omdat er genoeg voedsel is. Op een dag wordt de planeet aangevallen en ziet een Marsiaanse marinier Roberta Draper , Bobbie genaamd, toezien dat haar peloton wordt afgeslacht door een monsterlijke supersoldaat.
Op aarde is een hooggeplaatste politica Avasarala bezig om te voorkomen dat er een nieuwe intergalatische oorlog komt.
Ondertussen veroorzaakt een buitenaardse protomolecule mysterieuze veranderingen op Venus, die misschien wel van invloed zijn op de rest van het planetenstelsel.
Ver weg in de ruimte is de bemanning van de Rocinante van James Holden bezig de vrede te bewaren in naam van de Outer Planets Alliance. Zij besluiten om wetenschapper Prax Meng te gaan helpen met de zoektocht naar zijn verdwenen dochter Mei nu Ganymedes in oorloog is.her lijkt er op dat de toekomst van de hele mensheid afhankelijk is van de bemanning van de Rocinante. James Holden en zijn bemanning vormen de laatste verdedigingslinie tegen de invasie van een buitenaards ras.
Het verhaal is onderverdeeld in hoofdstukken die genoemd zijn naar de persoon die in dit hoofdstuk zijn of haar verhaal verteld. Dit maakt het lezen van het verhaal niet altijd even makkelijk. Het lijken allemaal afzonderlijke verhalen maar dit is niet zo, samen vormt het het verhaal waar het om draait. Uiteindelijk komen de verhaallijnen allemaal samen. Er zijn een aantal interessante personen aan dit deel toegevoegd, zoals Bobbie en Avasarala. Zij maken de verhaallijn wat minder saai. Deze vrouwen laten zien dat ze lef hebben. Amos heeft zich in dit deel ontpopt tot een vriend van Prax en blijft hem steunen in de zoektocht naar Mei. De overige personen vind ik de ene keer beter uit de verf komen dan de andere keer.
Het boek leest niet erg snel, mede omdat het bijna 575 pagina’s heeft, maar vooral omdat het allemaal erg langdradig en saai is. Sommige verhaallijnen hadden wat mij betreft wat sneller afgerond kunnen worden, het wordt nu in mijn ogen te veel uitgekauwd en onnodig lang gerekt. Ik het absoluut geen pageturner, het is te saai om in een keer uit te lezen en er gebeurt nauwelijks iets spannends.
Wat ik wel leuk vind, is dat het hoofdkwartier van de VN in dit boek in Den Haag zit waardoor er stukjes in zitten over Den Haag in een verre toekomst, De andere locaties zoals Ganymedes en Venus worden duidelijk beschreven waardoor je de sfeer goed kan voelen.
2.5 sterren.