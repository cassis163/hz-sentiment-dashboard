Het boek handelt in Washington DC en is heel Amerikaans. Het zou natuurlijk fijn zijn als je de weg weet in zo'n stad, temeer daar er veel straatnamen enz. in voor komen. Bij mij is dat niet het geval zodat ik mijn verbeelding flink moet laten werken, laat staan dat je iets van de sfeer kan aanvoelen wat natuurlijk makkelijker gaat als het verhaal zich in een Nederlandse stad zou afspelen. Ook wordt kwistig gestrooid met merken van kleding, auto's, wapens die ik geen van allen ken maar die natuurlijk te vinden zijn op internet evenals de vele muzieknummers waarover geschreven wordt. Zo leer je nog eens wat! En dan die onderwereld daar; wat een gruwel, wat een toestand!
Lorenzo Brown probeert zijn leven te beteren. Na een jarenlange gevangenisstraf werkt hij bij de dierenbescherming, in de straten waar hij eerst in drugs handelde.