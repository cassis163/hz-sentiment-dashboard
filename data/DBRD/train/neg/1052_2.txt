Vakanties met Casa Nostra, ze zijn geweldig (volgens Alicia althans) en hebben met de gaafste feesten en bijzonderste momenten. Alicia geniet met volle teugen van Casa Nostra en kan niet wachten tot er weer een vakantie komt. Alles lijkt perfect te zijn... of LIJKT dit alleen maar zo?

Alicia komt op haar 11e terecht bij Casa Nostra en op dat moment veranderd haar hele leven. Alles draait vanaf nu om Casa Nostra en om de mensen van Casa Nostra.

In een heel bijzonder meisje wordt je door het leven van Alicia geleid, vanaf haar eerste tot haar laatste vakantie bij Casa Nostra. Dit verhaal is geschreven als een soort brief aan de leidster van Casa Nostra, genaamd Sof√≠a. Hierdoor krijg je een iets andere stijl van schrijven, omdat er vaak met 'jij' en 'je' wordt geschreven. Hier moet je in het begin even aan wennen, maar daarna leest het prima en heeft het wel wat.

Het verhaal zelf gaat over de invloed van Casa Nostra op het leven van mensen, dus onder andere op die van Alicia en haar familie. Hier draait eigenlijk het hele boek om, want Alicia haar hele leven draait om Casa Nostra en het 'perfecte' leven, dus het boek ook. Alleen dat dit 'perfecte leven' helemaal niet zo perfect is zie je natuurlijk al vanaf het begin aankomen. Op het laatst worden de gevolgen van Casa Nostra duidelijk, maar hoe het afloopt is dan weer een soort van onduidelijk.

Een heel bijzonder meisje is geen slecht boek, maar zeker ook geen bestseller. Zo heeft het boek een leuke verhaallijn en een apart onderwerp. Alleen er zijn toch echt wel een paar grote nadelen. Zo is dit duidelijk een jeugdboek, terwijl dit in de leesclub - zo heb ik dit boek gelezen - nergens vermeld stond. Het is een dun boekje (+/- 160 blz.) en voor mij gewoon te kinderachtig. Simpele zinnen en voorspelbare gebeurtenissen maken het er niet beter op. Ook komen er vage personen in voor (of gebeuren er rare dingen) en snapte ik het verhaal niet echt meer (of dacht ik het te snappen, maar tegelijkertijd ook weer niet). Het feit dat het einde mij ook niet helemaal duidelijk werd, was nou ook niet echt een pluspunt.

Mijn beoordeling van een heel bijzonder meisje komt daarom relatief laag uit.
Ja... het boek heeft een leuk onderwerp.
Nee... het boek is te kinderachtig, te voorspelbaar en te vaag tegelijk. Ik heb me door dit boekje heen gelezen, maar ik zou hem niet aanraden aan mensen. Misschien aan mijn kleine nichtje... maar daar houdt het dan ook wel mee op.