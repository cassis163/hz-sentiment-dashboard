Ik had op diverse sites gelezen over het boek. De ontdekking van 2013 dus mijn nieuwsgierigheid was gewekt.
Jason is een beetje simpele man die na het overlijden van zijn vrouw een afgelegen huis koopt. Vrienden heeft hij niet, tot Harris in zijn leven verschijnt.
Een manipulerende stoere man waaraan Jason zich in eerste instantie optrekt. Nadat Jason een aantal malen teleurgesteld is in Harris vermoord hij hem per ongeluk.
Door zijn teruggetrokken bestaan lukt het Jason dit geheim te houden tot er werkzaamheden in zijn tuin aan de gang zijn.

Dan wordt er een lijk gevonden en zelfs nog één. Maar beide lijken zijn niet de Harris van Jason. Ik vond de plot vrij snel duidelijk. De grote lijnen zijn vanaf het begin voorspelbaar. Het middenstuk waarin de drie personages elkaar ontmoeten is erg plastisch omschreven. Had van mij iets minder gemogen.


Het verhaal heeft dus best potentie voor een spannend geheel maar op de één of andere manier blijft het uit. Het had iets meer wending mogen hebben. Ik houd ervan om op het verkeerde been gezet te worden en dat bereikte de schrijfster niet.
Het boek is uiterst origineel en dat komt dan voornamelijk door de schrijfwijze van Jamie Mason. De zinnen zijn mooi op zich maar in dit genre komt het niet tot zijn recht en leidt het alleen maar af.
Het boek krijgt daarom 2 sterren van mij.