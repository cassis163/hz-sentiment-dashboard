Ik heb dit boek in hoog tempo uitgelezen. Niet omdat het zo spannend is, maar om er zo snel mogelijk vanaf te zijn.
Iemand schreef dat "Egeland onder- en Dan Brown overgewaardeerd wordt". Mijn conclusie is dat dat volledig terecht is. Dat Egeland ondergewaardeerd wordt, bedoel ik. Dit boek is saai en slecht geschreven. Dat het verhaal in de tegenwoordige tijd is geschreven, is ook al niet aantrekkelijk. Acties worden heel vlug en globaal beschreven. Ingewikkelde codes worden in een mum van tijd gekraakt, zonder de lezer gelegenheid te geven mee te puzzelen. Nee, Egeland mag nog niet de veters van Brown strikken.
Het verhaal gaat over een mummie die door de Vikingen in Egypte is gestolen en die De Heilige wordt genoemd en later Mozes blijkt te zijn. De archeoloog Belto zoekt via allerlei aanwijzingen en codes naar deze mummie en komt onderweg allerlei figuren tegen die hem een deel van de mummie-geschiedenis onthullen. Daarbij wordt hij achterna gezeten door helpers van een sjeik die ook achter de aanwijzingen aanzit. Onderweg leren we heel erg veel over de Viking-geschiedenis, maar die is voor niet-Noorse lezers volstrekt oninteressant en niet verifieerbaar. Het beklijft daarom ook voor geen meter. Laat dit boek maar aan u voorbijgaan.