Erik Ambler is een schrijver uit de jaren dertig en is in 1998 overleden. Het masker van Dimitrios is zijn beroemdste boek en wordt in september opnieuw uitgegeven.

Het masker van Dimitrios verteld het verhaal van Charles Latimer, voormalig hoogleraar en tegenwoordig schrijver van misdaad romans. Na zijn ontslag ingediend te hebben bij de universiteit gaat hij op reis en komt terecht in Istanboel. Het verhaal speelt zich af in de jaren dertig. Via via krijgt hij het lijk van een beruchte crimineel, Dimitrios, te zien, wat een paar dagen daarvoor is aangespoeld. Latimer raakt zo ge√Ønteresseerd in deze Dimitrios door het verhaal wat hij over hem te horen krijgt, dat hij besluit om op onderzoek te gaan. Het huidige onderzoek bevat een aantal gaten en hij is vastbesloten deze op te vullen. Er volgt een zoektocht die hem door meerdere landen leidt en Latimer krijgt in elke stad hulp van bepaalde personen die achtergrondinformatie tevoorschijn kunnen halen. De uitkomst van zijn zoektocht is verrassend en had hij nooit durven dromen..

Het verhaal komt traag op gang, door de wat ouderwets aandoende schrijfstijl zit er nergens echt vaart in het verhaal. Enkel het laatste hoofdstuk is spannend te noemen. De personages en de vroegere tijd worden mooi beschreven, erg bizar om te bedenken dat ze toen geen mobiele telefoons hadden en geen e-mails konden sturen, maar dat dit via een telegram ging! Die beschrijvingen brachten nog wat prettig leesbaars in het verhaal, maar verder was het boek een tegenvaller. Er staat thriller op de cover, maar het leest eerder als een misdaad roman, zoals de hoofdpersoon ze zelf ook schrijft.

Kortom, wat toen een publiekslieveling en thriller was, is nu een ouderwetse, trage misdaad roman.