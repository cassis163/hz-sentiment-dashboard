Fun fact: Pieter Aspe heeft het zich vaak beklaagd dat hij Van In kinderen had gegeven. Plots moest hij om de haverklap een babysit of oma in het verhaal steken. Niet verwonderlijk dus dat de doorstart van de reeks het zonder hen doet. Ook Hannelore en Versavel mochten beschikken.

Hun afwezigheid geeft ruimte aan een directheid en donkerte die de franchise goed doen. “Van In episode 1” is het eerste deel in een nieuwe, tiendelige cyclus rond de onverslijtbare commissaris. Daarin blijft Aspe een (redelijk) goede verteller, maar evenzeer een matige schrijver. De clichés, platitudes en karikaturen mikken al te nadrukkelijk op de grootste gemene deler.