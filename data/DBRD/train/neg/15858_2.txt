Vol goede moed begon ik in dit spannende jeugdboek, aangezien ik dit soort verhalen altijd erg boeiend vind: geschiedenis, zoektochten, geheimen, vriendschapâ€¦ Ik hoopte op iets in de trant van de Blockbusters boeken van Manon Berns.

Helaas lukte het me maar niet om in het verhaal te komen. Ik heb het halve boek gelezen, maar het kon me niet boeien, de schrijfstijl vond ik niet aangenaam en de hoofdrolspelers vond ik te kinderachtig en dommig (ja, het zijn kinderen, maar toch). Er werd me ook teveel gesprongen van persoon naar persoon, zodat je soms even niet wist over wie je nou aan het lezen was.

Alle elementen voor een spannende jeugdroman met een fikse dosis historie waren er, maar het werd voor mij geen fijn totaalpakket. Heel jammer! (En altijd moeilijk om te schrijven!)