Enige tijd geleden ontving ik het eerste deel in de ‘Zwartbloed’ serie, ‘In mist gevangen’, geschreven door Shirley-Ann van Wingerden. De griezelige cover waarvan twee bloedrode ogen je aanstaren en de flaptekst beloven een angstaanjagend verhaal. Maar of dit ook daadwerkelijk zo overkwam bij mij zal ik in mijn recensie uiteenzetten.

Anne is een dromer en blijft nogal hangen in schuldgevoelens over het verleden. Ze denkt met weemoed terug aan de tijden dat het leven vooral om feesten draaide en er nog geen ruimte was voor geen zorgen. Als zij een mysterieuze uitnodiging ontvangt om te komen praten in haar favoriete, al lang gesloten, club van vroeger is Anne vrij snel overtuigd dat ze moet gaan. Maar is dit wel een oprechte uitnodiging en neemt niet iemand (haar beste vriend, haar broer..) haar gigantisch in de maling? Wat zal zij aantreffen en hoe zal ze reageren? Is dit misschien de langverwachte en vooral gehoopte start van haar nieuwe leven of toch een zieke grap als wraak op het verleden?

Dit klinkt als de basis voor een goed verhaal, maar toch miste het zijn uitwerking op mij. Vanaf het begin pakte het mij niet, dit kwam door wisseling in personages en perspectief. Ook verderop krijgt het verhaal mij niet in zijn greep. Voor mijn smaak is het niet griezelig genoeg en niet realistisch genoeg beschreven waardoor het niet binnenkwam en het verhaal niet blijft hangen. Ik miste diepgang en een uitgebreidere psychologie van de personages, ik kon mij tijdens het lezen niet echt inleven in het hoofdpersonage en voelde weinig emotie. Het geheel blijft enigszins aan de oppervlakte, zelfs bij de heftige gebeurtenissen terwijl het wel degelijk een heel sterk verhaal zou kunnen zijn. Want zoals ik al eerder aangaf de kern is zeker goed maar het heeft gewoon meer werk nodig. Ik ben benieuwd of de vervolg delen, want deze serie bestaat uit drie delen totaal, beter zijn?

Ik geef dit boek 2 tot 2,5 sterren.

Spanning: 5
Plot: 6
Leesplezier: 6
Schrijfstijl: 6
Originaliteit: 6
Psychologie: 5