De carrière van de jonge journaliste Solveig Berg lijkt al in de dop ontspoort, Door een incident is het vertrouwen in haar geheel verdwenen en wordt ze in het wereldje gezien als een paria. Ze geeft echter niet op en probeert via haar blog Stockholm Confidential weer een voet tussen de deur te krijgen,. Dit is redelijk vruchteloos en ze aast op een belangrijk en aansprekend verhaal. Als ze getuige is van het vinden van het lichaam van Jennifer Leone, de muze van de bekende fotograaf en uitgever van een glamourblad Lennie Lee, ziet ze dat als een kans haar intrede te maken in die glamourwereld en ruikt ze een schandeleus verhaal. Maar dit is allemaal niet zonder gevaar.

Lindberg creëert een omgeving en inkijk in de glamoureuze modewereld. Waar de levensstandaard voor de geslaagden redelijk decadent is, maar waar afgunst, haat en nijd, machtsmisbruik en schandelijk handelen, seks en drugs aan de orde van de dag zijn. Helaas blijft het wel allemaal heel vluchtig, zoutloos en afstandelijk. De dialogen zijn matig. De uitwerking van de karakters Solveig en Lennie kan er nog mee door maar verder is oppervlakkig het adagium. Het taalgebruik is toegankelijk en de snelheid is door het gebruik van korte hoofdstukken aangenaam

Het lijkt soms wel of alles wat het stempel Scandinavië draagt goed is, maar dat wordt door Hanna Lindberg (nog) niet bevestigd met Stockholm Confidential. Begin van de maand is in Zweden het tweede deel verschenen met Solveig Berg in de hoofdrol, Wordt dat aan of afhaken.

Hanna Lindberg (1981, Stockholm,Zwe) is een voormalige journaliste, werkte als recensent van restaurants en is tegenwoordig full-time schrijfster, Ze woont met haar man in drie kinderen in Stockholm.