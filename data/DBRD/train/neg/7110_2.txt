Dit boek gaat over de jonge meesterdief Alan Dale. Hij steelt een pasteitje en krijgt er een straf voor.
Hij weet deze straf te ontkomen en vlucht naar het bos van Sherwood. Daar komt hij terecht bij Robin Hood. Robin is vogelvrij verklaard en leeft met vele vogelvrijen in het bos. Robin heeft hulp en steun van vele bekende namenâ€¦Little John, Vader tuck, Will Scarlet en ook Much komt voorbij.
Robin heeft een broer Hugh die met hem meevecht en hem bijstaat. Alan komt in allerlei moeilijke situaties terecht. Je volgt zijn haat-liefde verhouding met Robin Hood.
Alan krijgt les van diverse mannen om een echte krijger te worden. Ook word hij opgeleid in de muziek. Zijn vader was een goede muzikant en Robin is dol op zang en muziek.
Robin is wel een andere Robin als we gewend zijn. Deze Robin is namelijk erg hard. Hij spreekt recht als er iets gebeurt wat niet door de beugel kan. Dan verlezen mensen letterlijk hun tong of een andere ledemaat. Er wordt veel gevochten in dit verhaal. De bloedspetters, hoofden en ledematen vliegen in het rond. Als je een zwakke maag hebt, het word echt gruwelijk goed beschreven. Ik moest even adem happen zo nu en dan. Als Robin de mensen oproept om te komen vechten, dienen ze gewoon te komen. Hij doet ook mee aan heidense rituelen, met menselijke offers.
Als dan zijn vrouwe Marie- Anne (geen marian) wordt ontvoerd, dan is het hek van de dam. Oorlog is onvermijdelijk. In dit verhaal is Richard nog geen koning. En Guy of Gisbourne wordt pas later de heer van Gisbourne. Eerst is hij nog gewoon Guy. En Alan heeft een hekel aan hem.
Als je de BBC serie hebt gezien, ken je Alan Dale. Ook Much kwam daar in voor. Ik vond het een goed boek. Maar zo nu en dan echt te bloederig voor de mythe/ legende zelf!. 2 sterren**