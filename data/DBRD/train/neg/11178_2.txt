Ik had niet verwacht dat een boek van Tania Heimans mij zou tegen kunnen vallen, maar helaas is dat toch echt het geval met 'de uitzonderlijke gave van William Praise'. 
Het is lastig te verklaren want het verhaal heeft de ingrediÃ«nten om mij veel leesplezier te kunnen bezorgen maar ik wilde het boek alleen maar zo snel mogelijk uit hebben om te kunnen beginnen in een volgend boek; geen goed teken.

Het verhaal over de albino in Oost-Afrika, William Praise, is bijzonder daar hij wordt geofferd om zijn volk voorspoed te brengen. De term albino is daar niet bekend, hij is volgens zijn volk een 'zeru-zeru': een blanke die zijn ziel bij zijn geboorte heeft overgenomen en daar kan natuurlijk niets goeds van komen. Als vervolgens blijkt dat hij niet de enige albino is (albinisme komt in Amerika en Europa voor bij 1 op de 17.000 mensen en in Afrika wordt dit aantal geschat op 1 op de 2000 tot 5000 mensen) begint het besef te dagen...