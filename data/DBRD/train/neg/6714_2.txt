"Iedere vrouw is de heldin van haar eigen verhaal", is de gedachte achter het boek "In de voetsporen van de heldin, ontdek stap voor stap het verhaal van je eigen leven" van Edith de Wit (1971). Dit is voor de voormalige communicatiemanager, niet het eerste boek. Al eerder verscheen "Hoe blijf je blij en in balans; een survivalgids voor ren-je-rot vrouwen." Tevens geeft Edith de Wit regelmatig interactieve lezingen en workshops met als thema "Het verhaal van de Heldin."

In "In de voetsporen van de heldin" word je in kleine stappen meegenomen. In 12 episodes wordt het verhaal van de heldin verteld en geillustreerd met voorbeelden uit sprookjes. Afgewisselt door verduidelijkende tekst, waargebeurde verhalen, interviews en vragen over je eigen leven. Daarnaast is er de mogelijkheid om met het gratis te downloaden bijbehorende werkboek, dieper in je eigen verhaal te duiken.

Door de duidelijke , korte hoofdstukken is het goed mogelijk het boek in stappen te lezen. Elk hoofdstuk volgt een vast stramien en wordt afgesloten met een aantal vragen voor jezelf om zo je eigen verhaal te ontdekken. Zoals in veel zelfhulpboeken komt ook in dit boek veel verandertaal voor, maar door de storytelling is deze wel in een origineel jasje gestoken. Het zorgt er echter wel voor dat je met iets meer afstand naar je eigen verhaal kijkt en dat is nu eigenlijk wat er mist aan dit boek. Het raakt je niet echt. De waargebeurde verhalen in de hoofdstukken maken vaak net niet goed helder wat de schrijfster bedoeld en worden dan ook nog extra toegelicht. Ook de vragen voor jezelf aan het einde van elk hoofdstuk blijven wat oppervlakkig en algemeen.

De slordige layout (spaties op rare plaatsen en alinea's zonder punten) en de vele lettertypes en inktdiktes maken dat het geheel onrustig leest. Hoewel de storytelling een orgineel uitgangspunt is en het door de vele voorbeelden over vrouwen goed bij de doelgroep past , word je niet direct verleid om op avontuur te gaan.