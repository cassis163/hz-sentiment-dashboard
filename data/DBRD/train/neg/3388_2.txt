Na De terechtstelling (erg spannend, hoewel ietsje te breed uitgesponnen) had ik nog geen andere boeken van Val Mc Dermid gelezen. Ik stapte met De kwelling midden in de Tony Hill serie.
Het boek viel mij een beetje tegen. Nogal clichématig verhaal over de zoveelste seriemoordenaar van prostituées. Weten ze nu echt niets anders meer te verzinnen dan de zoveelste gruwelpervert. Om het nog wat extra op te leuken doet Val er nog een pedofiele moordenaar bij.
De ontknoping is verrassend, maar tegelijkertijd zo ongeloofwaardig dat het voor mij afbreuk doet aan het verhaal. Ook qua stijl is McDermid niet de beste auteur, hoewel het allemaal wel leesbaar is. Ik laat het dus maar voor gezien, Val.