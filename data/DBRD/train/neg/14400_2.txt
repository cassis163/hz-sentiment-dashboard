Een hele tijd geleden is er een vleugel gevonden van een onbekende vogel. Vele jaren later besluit een team de vogel te gaan zoeken die bij de vleugel hoort. En ze willen een levend exemplaar vinden!
Ze nemen je mee op hun zoektocht naar Afrika. Je gaat met ze mee door de jungle en komt daar allerlei aparte dieren tegen. Zullen ze hun vreemde vogel vinden?
Je leert van alles bij. Bijvoorbeeld hoe bepaalde vogels aan hun naam zijn gekomen. Neem nu het verhaal van de geitenmelker. Deze vogel bestaat schijnbaar echt. Ik vond foto’s op Google.
Je kijkt door de ogen van een vogelaar mee. Zij zijn als een kind zo blij als ze een ‘Lifer’tegen komen. Dat is een vogel die je maar 1 keer in je leven tegenkomt. Vogelaars strepen vogels af op hun lijstje. Ze komen een aantal prachtige exemplaren tegen op hun zoektocht.

Het is een goede kijk in de wereld van de ornithologie. Het is interessant, maar niet echt mijn ding.
Het is niet spannend. Maar als je dol bent op literatuur en vogels dan is dit een mustread voor jou. Poëtisch geschreven, maar naar mijn idee iets te veel van het goede. Sommige zinnen moet je meerdere malen lezen om te begrijpen wat er staat. De schrijver heeft oog voor details.

Het boek leest absoluut niet vlot door het taalgebruik. Daarentegen is het wel erg beeldend geschreven. Het leest als een expeditie verslag en is geschreven door iemand die niet erg ‘Luchtig’ schrijft. Soms professorentaal, die je als leek niet begrijpt. De zinnen zijn erg lang. En je moet niet vergeten adem te halen tussendoor! Ik vond het een saai verhaal en erg langdradig.
Het is allemaal heel persoonlijk. Er zullen lezers zijn die dit prachtig vinden. Maar aan mij is dit niet besteed. Ik had een spannend verhaal verwacht door de jungle. Maar het is echt een soort deskundig reisverslag en ik moest me er echt doorheen worstelen.
Ik kan het daarom ook niet meer dan 2 sterren geven.**