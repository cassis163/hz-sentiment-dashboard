Neushoorn is weer een verhaal van Tweed, Paula, Newman en de andere companen. In Neushoorn wordt de wereld bedreigd. Er worden 4 hogen politici in verschillende landen vermoord. Tevens vinden er in een aantal landen vooropgezette rellen plaats. Tweed komt erachter dat er wederom een complot gesmeed wordt om de macht over te nemen. Behalve zijn naaste medewerkers Paula grey, Newman, Marler en Nield en Butler weet Tweed niet wie hij wel en niet kan vertrouwen. Zo wantrouwen ze de CIA agent Mark die wel erg veel op zichzelf bezig is, wantrouwen is er ook richting Lisa, hoewel ze zelf contact zocht met Tweed. Via Hamburg en Denemarken komt het verhaal tot een redelijk verrassende ontknoping.

Neushoorn leest prettig weg. Het is een typisch Colin Forbes verhaal, veel vraagtekens een enkele verrassing (zo bv op het eind) en redelijk realistisch. Hier en daar zijn de overlevingen van Tweed en z'n team bij achtervolgingen ietwat overdreven, maar echt storen doet het niet. Het verhaal leest makkelijk en snel, kortom Neushoorn is een prettige thriller om te lezen met een redelijk verhaal.