Een wat eenzijdig verhaal over crimineel en ongewenst gedrag door allochtonen. Een verzameling verhalen uit eigen belevingen en verhalen van horen zeggen. Hoewel de verhalen niet controleerbaar zijn, zijn ze echter daardoor niet per definitie onwaar. De eenzijdigheid echter van de verhalen en de wat gemakkelijk daaruit getrokken conclusies geven een beeld van allochtonen die zich generiek slecht gedragen, ook al stelt de auteur hier en daar dat er ook “goede” allochtonen zijn.
Gemist wordt wat de PVV doet aan de groep allochtonen en niet allochtonen, die de problemen veroorzaken, zonder daarbij de goedwillende allochtonen te demoniseren. Kortom, wat doet meneer Wilders nu concreet om de in deze verhalen gestelde problemen op te lossen, naast het generiek afkatten van allochtonen met een moslim achtergrond?
Is de auteur nu tevreden met de oplossingen die de PVV bewerkstelligd?
Helaas geeft het boek te weinig antwoorden op de vraag waarom iemand op de PVV zou moeten stemmen.