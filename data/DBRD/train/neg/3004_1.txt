De jonge dwerg Rayon krijgt de opdracht om de 7 planeten van het licht te redden. Hiervoor heeft hij 7 voorwerpen nodig. De eerste kan hij vinden in een kloof van het Dwergengebergte. Hij is door de goden uitgeroepen om deze missie te voldoen. Hij en drie anderen krijgen allemaal een goddelijke kracht van de god die hun uitkiest. Hij is alleen de enigste die niet onsterfelijk is dus hij wordt snel ouder. Hij gaat op pad met een aantal vrienden en moet heel veel doorstaan wil hij bij de kloof aankomen. Er vloeit veel bloed en er zijn veel gevechten. Het is geen sprookje dit boek. Het is echt fantasy voor de liefhebber van prachtig beschreven gevechten.
Rayon is de verhaallijn ( een van de vele personages) die mij het meeste aansprak. Zijn overlevingsdrang en het tot een goed einde willen brengen spreken boekdelen. Zijn verhaal is de rode draad in dit boek. Alle andere personages helpen hem op hun eigen manier.
Er komen veel wezens in dit boek voor: Orcs, goden, elven, mensen, draken, dwergen, drakenheren, magiërs, demonen en zelfs vampiers. Ook komen er een aantal planeten voorbij. De demonen hebben ook hun eigen wereld.

Dit fantasy boek heeft alle ingrediënten. Alleen kon ik er niet in komen. Het begint vrij spannend. Maar er zijn zoveel personages…..Dat ik echt niet meer wist wie nu wie was en in de knoop raakte. Sommige namen lijken erg op elkaar. Bijvoorbeeld Darwin en Damwin. Ik kon ze niet meer uit elkaar houden. Omdat er zoveel personages zijn, leer je de meeste niet echt kennen en had ik er geen feeling mee. Een boek met zoveel personages zou een lijstje moeten hebben, met beschrijvingen voor als je het niet meer weet. Dit kan erg verwarrend zijn.

Ook kwam ik door de schrijfstijl niet in het verhaal. De zinnen lopen soms niet lekker. Er zijn woorden vergeten, of er staan hier en daar letters te veel achter een woord. Hierdoor kon ik ook niet in het verhaal gezogen worden. Ik vind het echt heel jammer maar kan er echt niets aan doen. Het is mijn boek gewoon niet. Daarom geef ik ook geen sterren, omdat ik op en neer ging qua gevoelens. En het overduidelijk echt mijn boek niet was.