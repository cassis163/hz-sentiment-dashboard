Echte mannen bestaan ook niet! Het boek is duidelijk een uiteenzetting van alle clich√©s, die er over vrouwen (en mannen) bestaan en worden per hoofdstuk behandeld. Wat opvalt is dat de schrijfster heel duidelijk de thema's behandeld, maar wel vanuit een wat negatieve ondertoon. Volgens haar persoonlijke ervaringen en toegevoegde linken naar anderen, die het ook zo erg hebben ervaren, is het een groot maatschappelijk probleem. Zelf was ik me daar niet van bewust! Ook na het lezen van het boek, ben ik nog steeds de mening toegedaan, dat het allemaal wel 'mee' valt en het boek hier en daar wat nuance mist.

De schrijfster lijkt nogal verbitterd door vele eigen negatieve ervaringen en wil heel duidelijk dit verkondigen als algemeen geldend en ik vraag me af of dat wel zo zwart-wit is, als het in haar verwoordingen tot uiting komt. Zovelen mensen, zoveel verschillende meningen.

Ja, er is sprake van over generalisering, men verwacht van vrouwen ander gedrag dan van mannen, dat is algemeen bekend. Yasmine geeft me af en toe echter het gevoel dat het veel erger is, dan ik me bewust was en ben. Ook valt ze her en der in herhaling en had het boek feitelijk de helft korter gekund.

Er wordt ook regelmatig gebruik gemaakt van Engelse bewoordingen, die wellicht een lezer met minder gevoel voor de Engelse taal kunnen ergeren. Voor mijzelf was dit geen probleem. Ook de schrijfstijl is vlot al moet je geen verhaallijn verwachten, maar meer een per hoofdstuk behandelen van een thema, dus het is informatief geschreven.

Als informatief is het boek redelijk geslaagd, al had ik her en der wat meer nuancering wenselijk geacht. Het is en blijft een persoonlijke ervaring vertolkt in een boek en is daarom subjectief. Dit kan daardoor als informatief boek, een lezer met een afwijkende mening de aandacht doen verliezen.