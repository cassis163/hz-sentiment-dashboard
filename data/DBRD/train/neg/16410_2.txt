Mede door alle lovende recensies, heb ik mij ook aan het boek gewaagd, maar eerlijk ik had moeite het boek helemaal uit te lezen. Het komt moeilijk op gang, kan je moeilijk vasthouden, daarnaast sprak mij de schrijfstijl ook niet aan. Ik begrijp wel dat het boek mensen aanspreekt maar ik heb betere boeken gelezen over de tweede wereld oorlog en dit boek slaat de plank volledig mis.

Het boek gaat over de 9 jarige Liesel, die na de dood van haar broertje door haar moeder in een pleeggezin wordt geplaatst. Bij de verbrandingen van de joodse boeken, pikt Liesel haar eerste boek en zo is de boekendief geboren. Gaandeweg zal het steeds duidelijker worden dat het leven in Duitsland ook zwaar voor de Duitsers, vooral voor de Duitsers die niets met de hele oorlog te maken willen hebben. Het gezin neemt in verloop der tijd ook een Joodse onderduiker in huis. Liesel leert ook de eigenaardige en droevige vrouw van de burgemeester kennen waar haar passie voor boeken meer en meer zal groeien in de grote bibliotheek.