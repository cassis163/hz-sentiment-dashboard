Nog een keer de mogelijkheid om afscheid te nemen van een dierbare, hoeveel mensen zouden hiervoor niet willen tekenen? Het boek de Teruggekeerden geeft een idee wat het zou kunnen opleveren, zowel in positieve als in negatieve zin.
In het verhaal komen plotseling mensen terug uit de dood. Het hoe en waarom van de herrijzenis is tussen de regels door te lezen. Het boek leest makkelijk weg zonder echt boeiend te worden. Een thriller is het voor mij zeker niet en helaas ook geen boek wat je in 1 adem uitleest.
De boodschap van het verhaal maakt het boek uiteindelijk toch wel apart. Als lezer ga je bijna automatisch terug naar eigen ervaringen. Angst voor het onbekende, schuldgevoel (terecht of onterecht), het kunnen afscheid nemen en het wegdringen of het niet verwerkt hebben van traumatische ervaringen zijn een aantal van de boodschappen.
De herkenbaarheid van deze boodschappen maken het uiteindelijk toch de moeite waard.
Marlano