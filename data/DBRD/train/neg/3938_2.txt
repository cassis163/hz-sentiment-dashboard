Na 15 jaar niet gepubliceerd te hebben heeft Pauline van Munster een roman geschreven. De zoektocht naar Madeleine Merano.

Het boek is opgedeeld in dagdelen, op de eerste dag maken we kennis met Abel de hoofdpersoon van het verhaal. Abel is opgevoed door zijn twee moeders, op het eiland Fortuna heeft zijn moeder een korte verhouding gehad waaruit Abel is geboren. Zijn vader weet niets van zijn bestaan af. Voor zijn studie als onderzoeksjournalist moet hij een eindwerkstuk maken en de verdwijning van Madeleine is een mooi onderwerp want hiervoor moet hij naar het eiland van zijn vader. Hij begint dan ook de zoektocht naar zijn vader, met als rode draad de zoektocht naar Madeleine, tijdens deze zoektocht worden er diverse personages opgevoerd die ieder met hun eigen zoektocht bezig zijn. Door de vele personen in dit boek mis ik soms wat diepgang en blijft het wat oppervlakkig.

Pauline schrijft heel beeldend en behoorlijk gedetailleerd , je kunt het eiland zo voor je zien
.
“Hij zocht in de lucht en liep de richting in waar de hemel lichtblauw begon te kleuren en keek uit over de Middellandse Zee. Water klotste tegen de wal. Kleine zilvermeeuwen dreven op de thermiek boven deinende vissersbootjes, andere daalden neer op de masten van een zeilschip”

Ik heb het boek wel uitgelezen omdat ik toch erg benieuwd was naar de afloop, het is alleen niet een boek wat ik snel nog eens zou pakken.