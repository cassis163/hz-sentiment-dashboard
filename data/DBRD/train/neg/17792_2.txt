Het boek gaat over 2 meiden die in 2015 een aantal maanden door Italie reizen: Vicky en Julia. Dan verdwijnen ze plotseling. Wanneer ze al 2 weken vermist zijn, reist de familie van beide meisjes besluit af naar Italie om te helpen zoeken. Of athans het gevoel te hebben iets te doen. De zus van Julia, Emilia besluit zelfs in het Bed and Breakfast te verblijven waar de 2 vriendinnen voor het laatst zijn geweest. Haar ouders en de ouders van de vriendin verblijven in een ander hotel in de stad. Emilia ontmoet Luigi een journalist en Antonio, die voor een etective bureau werkt. Maar wie van de mannen kan ze vertrouwen en wie heeft een andere opdracht?

Daarnaast speelt het grootste deel van het boek zich af in 1206. Het gaat over Madeleine, woonachtig in Rigney te Frankrijk, die beschuldigd wordt van hekserij doordat ze mensen weet te genezen met kruiden en zalfjes. Ze ontsnapt aan de straf die haar wordt opgelegd en moet haar man Guy en haar zoontje Leon achterlaten. Wanneer ze aan haar vlucht begint krijgt ze de tas van haar zwaar gewonde man met daarin een mysterieuze doek. Ze sluit zich aan bij een groep rondreizende artiesten en zeult maandenlang met de mysterieuze doek rond. Ze weet niet goed wie ze wel en niet kan vertrouwen en heeft regelmatig het idee dat ze wordt achtervolgd. Ze weet niet of ze wordt achtervolgd door de mensen van de stad waar ze vandaan komt, of door mensen van de kerk. Uiteindelijk beland ze in Venetie.

Beide verhalen zijn gescheven in de ik-vorm. Het is geschreven in een vlotte schrijfstijl. Beide verhalen nemen je mee op 2 verschillende avonturen. Beide avonturen hebben met elkaar te maken. Naar mijn idee is het verhaal uit 1206 veel te langdradig. Daarentegen is het verhaal in 2015 niet genoeg uitgewerkt. Ik heb daar regelmatig het gevoel dat het verhaal van de hak op de tak springt en dat her en der meer uitleg gegeven had mogen worden. Dan was de balans beter geweest. Naar mijn idee is het verhaal in 2015 te magertjes. Nu miste ik bepaalde spanning, omdat het verhaal in 2015 niet goed genoeg was uitgewerkt.



Daarom krijgt het boek van mij slechts 2 sterren.

Wat ik overigens grappig vond, is dat in dit boek keizer Tiberias wordt genoemd. Terwijl ik 2 boeken hiervoor vrienden voor het leven (van Astrid Harrewijn) gelezen heb. De hoofdpersoon in dit boek, Joost, heeft daarin een boek geschreven over de romeinse keizer Tiberius. Toevallig.

Wat me nog meer opvalt, is dat de algemene beschrijving van dit boek op de website van Hebban rept over de vriendinnen Julia en Wendy.

#nietuit
#weluit