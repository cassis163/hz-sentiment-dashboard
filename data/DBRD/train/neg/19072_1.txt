Dit boek sprak me erg aan op basis van het thema en de kaft. Ik kan echter alleen maar aansluiten bij onderstaande reacties. Het is rommelig, onduidelijk en erg vervelend om te lezen. De stukjes over de fabrieksmeisjes zelf vond ik nog wel interessant, maar alles sprong van de hak op de tak, waardoor ik geen grote lijn kon ontdekken. Haar eigen verleden paste er helemaal niet bij en was totaal overbodig. Ik wilde het per se uitlezen en dat heb ik dan ook gedaan, maar meer dan ergernissen heeft het me niet opgeleverd.