Een paginagrote advertentie met prijsvraag in een thrillerkrantje, een fraaie omslag, een intrigerend gegeven. Een boek dat een breed publiek zal aanspreken vermeldt de achterflap (Crimezone.nl? vreemd citaat niets over gevonden). En is Atlantis niet een mysterie veel ouder dan de Graal? Dat schept verwachtingen. Wat jammer dat Gibbins ze in zn debuut niet waar maakt. Zelfs niet een beetje. Hij wil een hypothese kwijt over een moeder der beschavingen en een spannend verhaal schrijven. Dat is niet gelukt. Soms is er even spanning, soms zelfs een aantal bladzijden actie. Maar meestal is het veel "wetenschappelijk" geneuzel. Hoofdpersonen die maar iets hoeven te zien of te horen en onmiddellijk met gedetailleerde wetenschappelijke exposés komen over het hoe, wat en waarom. Ze weten alles en op ieder gebied. Of het nu om geschiedenis, archeologie of wapens gaat. Dat irriteert. Ook de verhaallijn brengt je niet naar de stoelpunt. Dodelijke ernst, gebrek aan relativering en humor. Superhelden zonder echt karakter. De hypothese van het volk rond de Zwarte Zee is niet onaardig en heeft interessante trekjes. Maar dat redt het boek niet. Laat maar zon boek. Ik heb er mijn Atlantis niet gevonden.