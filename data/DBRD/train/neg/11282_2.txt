Yoga is in, yoga is helemaal 2013/14. Yoga zit in de lift als cultuurverschijnsel en is big business. De tijd van de zweverige, mysterieuze yogagoeroe is voorbij. Voor yoga ga je nu naar een sportschool, health club of kuuroord. De wijde joggingbroek is vervangen door een flitsend hip strak pakje. In een tijd waar iedereen 24 uur per dag online moet zijn is er behoefte aan een rustpunt. Yoga wordt gezien als is dé manier om lichaam en geest te ontspannen en ons weer helemaal op te laden met nieuwe energie. William Broad onderzocht samen met wetenschappers, specialisten, goeroes, commerciële bedrijven en artsen naar de wetenschap achter yoga. Biedt yoga eigenlijk wel de oplossing voor al onze problemen, is het wel zo gezond als beweerd wordt en zijn er ook risico’s aan verbonden? In Eerlijk over yoga worden alle feiten en fabels over yoga onder de loep genomen.

Ik ga al 7 jaar lang, met veel plezier, naar yoga les en was op zoek naar een boek dat al mijn vragen kon beantwoorden. In de boekhandel viel Eerlijk over yoga, door zijn zuurstokroze kleur, mij meteen op. Ik vind deze kleur totaal niet bij yoga passen trouwen, maar hierdoor onderscheidt het boek zich wel van de rest. Dat is nodig, want boeken over yoga zijn er te kust en te keur. Yoga is in, dus het verkoopt. Het boek was interessant om te lezen. Vooral de stukken die over letsel gingen. Ik heb altijd gedacht dat yoga zo’n relaxte bezigheid was, maar eigenlijk heb ik zonder dat ik het wist jarenlang een risicovolle sport gedaan! Flauwvallen, hallucineren, gescheurde pezen, yoga-klapvoet, beknelde zenuwen, hersenbloedingen… Ik ben blij dat ik een E.H.B.O.-diploma heb! Ik vond veel stukken wel wat langdradig . De informatie over onderzoeken en publicaties waren too mutch voor Yoga-dummies zoals ik. Er werd veel te veel bijgehaald en de schrijver sprong vaak van de hak op de tak (geen yoga-oefening trouwens). Ik denk dat alles wat er in het boek beschreven staat ook behandeld kan worden in minstens 100 bladzijde minder. Ondanks deze minpuntjes is het een prima boek voor de ervaren yoyi en een aanrader voor yoga-docenten.