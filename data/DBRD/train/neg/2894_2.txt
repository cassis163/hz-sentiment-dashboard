Ik ben andere boeken van Marion Pauw gewend, dit boek is dan ook even wennen. Kennelijk ben ik niet de enige, want de recensies over dit boek gaan alle kanten uit. Voor mij persoonlijk is het een tegenvaller.

Het boek komt op mij over alsof er een verveelde schrijfster (Pauw zelf?) met een enorm writersblock van doen heeft. Ze heeft geen idee waar ze haar nieuwe boek over moet schrijven en dus schrijft ze dan maar dat ze geen idee heeft waar haar nieuwe boek over moet gaan. De zoektocht naar een geschikt onderwerp duurt zo'n 100 bladzijden en pas dan komt er een beetje een lijn in dit dunne verhaal. Er worden wat personages opgevoerd die totaal geen diepgang hebben en weinig toevoegen. De vele, onnodige, voetnoten storen mij mateloos. Bovendien wordt er een verhaal verteld dat mij niet geheel onbekend voorkomt. Kortom voor mij is dit boek een teleurstelling. Ik kom dan ook niet verder dan 2 sterren.