Het verhaal begint veelbelovend. De jonge Dagna wordt wakker op een strand en heeft geen idee hoe ze daar terechtgekomen is.
Ik verwachtte dat dit boek zou draaien om het ontrafelen van dit raadsel, maar helaas. Enkele hoofdstukken verder weet Dagna weer wie ze is, al duurt het nog wel even voor ze weer alles weet over de meest recente jaren.

Dan volgt er een hoop langdradig gedoe. Een geheim, veel misverstanden, gevaarlijke tegenstanders die zich plots op wonderlijke wijze ontpoppen tot toegeeflijke vrienden.
Hierdoor wil dit boek maar niet spannend worden. Of boeiend. Of geloofwaardig.