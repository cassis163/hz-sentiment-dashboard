Het eerste boek dat ik lees van de schrijfster en ik had er veel van verwacht. Op alle websites en in alle literatuur die met thrillers te maken hebben, kan je lezen over de "Kay Scarpetta thrillers".
Misschien had ik te veel verwacht want ik was niet echt onder de indruk!
Het verhaal is goed maar niks meer. De personages zijn oninteressant en de passages over hetgeen in het verleden van het hoofdpersonage is gebeurd, konden me maar matig boeien. Het einde van het verhaal kon me dan weer wel boeien omdat het een heel interessante (en waarheidsgetrouwe) verklaring voor een schijnbare onmogelijke zaak geeft. Ik heb ergens gelezen dat je deze boeken in de juiste volgorde moet lezen zodat je de verhaallijn beter kan volgen. Misschien had ik mij hieraan moeten houden. Ik moet Kay Scarpetta nog beter leren kennen en ook haar liefdesrelaties die in vorige boeken al aan bod zijn gekomen en nu weer opduiken waren voor mij onbekend.
Een kleine tegenvaller maar ik geef Patricia Cornwell zeker nog een kans.