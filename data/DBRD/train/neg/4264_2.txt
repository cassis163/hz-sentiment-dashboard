Het verhaal van ‘Gebroken’ begint vrij heftig met op de eerste pagina’s op zwart gedrukt waar je leest over iemand die gevangen zit. Dit intrigeert gelijk en daarom wil je gelijk beginnen met lezen. Dat begin zorgde er eigenlijk voor dat ik bleef lezen, want ik wilde weten wat er met Anna gebeurd is, zeker omdat je al weet dat ze verkracht is.

Anna’s personage mist wat diepgang, ik vond voornamelijk dat ze onverantwoordelijk om ging met haar verkrachting. Natuurlijk snap ik dat je het niet altijd wilt vertellen (maar dat is echt wel het juiste om te doen), maar als ze eenmaal ontvoerd is en daarna ontsnapt, is haar manier van wraak zoeken bizar te noemen.
Dit boek was een echte young adult, waarbij het voor mij te makkelijk las en te weinig diepgang had. Het verhaal op zich is spannend en intrigeert, want je weet net als Anna niet wie de dader is en dat zorgt ervoor dat je wilt blijven lezen. De vormgeving van het boek, zeker met die zwarte pagina’s is mooi, maar er miste voor mij wat.

Ik kan me zeker voorstellen dat de wat jongere mensen het een goed en spannend boek vinden, hoewel ik ze wil aanraden zich niet te identificeren met Anna.

‘Gebroken’ intrigeert en is met vlagen spannend, maar ik miste diepgang en ik ergerde me soms aan Anna die vrij naïef is.