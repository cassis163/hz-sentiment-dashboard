Ik was blij verrast toen ik het bericht kreeg dat ik over het gelukkigste meisje mocht buzzen.
De berichten over dit boek waren veel belovend, een boek wat je bij de keel greep en niet meer los liet, zo las ik op de achterflap.
Het verhaal gaat over een meisje, Ani, die in eerste instantie hét perfecte leventje lijkt te hebben, ze heeft een leuke baan en een verloofde die erg succesvol is.
Doormiddel van flashbacks kom je erachter dat Ani eigenlijk een heel ander meisje is dan ze zichzelf voordoet…is ze werkelijk zo’n gelukkig meisje?
helaas maakte dit boek mijn verwachtingen niet waar en werd het een ware worsteling voor mij om het verhaal door te komen.
Dit geef ik de schuld aan de manier van schrijven.
Jessica Knoll schrijft erg warrig en vliegt van de hak op de tak, dit komt het verhaal absoluut niet ten goede, het zorgde ervoor dat ik het verhaal slecht kon volgen en het verhaal niet in werd gesleept omdat ik telkens afgeleid werd door de zinnen die van her naar der vlogen.
Ik blijf er bij dat er veel meer in het verhaal had gezeten als de schrijfstijl wat rustiger was geweest.