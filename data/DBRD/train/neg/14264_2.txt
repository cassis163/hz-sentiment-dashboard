Gary Younge is geboren in 1969. Hij is een Britse journalist en auteur. Hij schrijft maandelijks een column voor The Nation. Zijn eerste boek No Place Like Home werd in 1999 gepubliceerd en stond op de shortlist voor de Guardian First Book Award.
Het boek gaat over zomaar een dag. EÃ©n willekeurige 23 november. De dag waarop tien jongeren - zwart, blank en latino, tussen de negen en negentien jaar oud - worden neergeschoten. Op een slaapfeestje, op een straathoek, in de deuropening van zijn eigen huis. En dit is geen uitzondering in Amerika: gemiddeld worden er elke dag zeven kinderen doodgeschoten. Gary Younge ging gedurende achttien maanden tot in de uithoeken van de Verenigde Staten op zoek naar de verhalen achter deze jonge doden, die soms het plaatselijke nieuws niet eens haalden.
Ik had veel van het boek verwacht, omdat het erg actueel is, maar het kwam niet diep bij mij binnen. Wat ik echt jammer vindt, want ik vind het heel interessant om over dit onderwerp te lezen. Wat ook tegenwerkte waren de voetnoten. Als je meer wilde weten kon je steeds heen en weer bladeren naar de achterkant van het boek. Dit heb ik een paar keer gedaan en daarna ben ik ermee gestopt. Het irriteerde mij en het voegde niks toe. Ik geef het 2 sterren!