Een lichte kaft met een goudkleurig getekende kroon met als titel The Royals, je zou een verhaal verwachten over een koninklijke familie, maar dat is niet helemaal waar. Dat ze zich koninklijk wanen dat wel. Wanneer we het over The Royals hebben, dan bedoelen we daarmee de puissant rijke familie bestaande uit vader Callum en zijn 5 zonen Royal. Geestenkindjes van schrijversduo Jen Frederick en Elle Kennedy. Deze twee dames hebben met 5 Royals boeken een ware bestsellersreeks op hun naam staan. De Verleiding is daarvan het eerste deel.

Ella Harper moet sinds het overlijden van haar moeder voor zichzelf zorgen. Haar vader heeft ze nooit gekend. Met haar 17 jaar valt dat niet mee, maar ze is een vechter en wil graag vooruit in het leven. Met verschillende baantjes waaronder striptease danseres probeert ze haar leven op de rit te houden tot ze ontvoerd wordt door Callum Royal. Hij is de steenrijke vriend van haar vader en wil voor haar zorgen. Zijn 5 zonen zijn minder enthousiast en kijken niet bepaald vriendelijk als Ella hun huis binnen komt.
Ella is ook niet enthousiast maar begrijpt wel dat dit haar kans is op een goede opleiding en blijft in huize Royal terwijl ze zich probeert niets aan te trekken van de vijandigheid, en de aantrekkingskracht, van de broers Royal.

Het verhaal op zich is leuk, een soort sprookje a la Assepoester, en wie is er nu niet gek op sprookjes over arme meisjes die rijke prinsen ontmoeten? Het is wel jammer dat er weinig dieptegang in zit. Buiten Ella om leer je geen van de personages kennen. Misschien dat we in de volgende delen beter kennis maken met de rest van de familie.