Voor hebban las ik het boek Het negende gebod - gij zult geen valse getuigenis afleggen van schrijver Chris Houtman. Alles draait om de brieven van Plinius. En zijn onthullingen daarin. Om hieraan zo groot mogelijke bekendheid te geven wordt Ester van Baerle gevraagd om op basis van deze breiven een manuscript voor een film te schrijven. Maar in de loop van het boek wordt door degenen die niet willen dat de waarheid ontdekt wordt jacht gemaakt op het manuscript en iedereen die er kennis van neemt.
Het boek doet een beetje denken aan de da vinci code en de schrijver refereert daar zelf ook aan. Verder is de tweede verhaallijn in het boek de inhoud van de brieven zelf. Aan het eind komt dat allemaal samen in een climax. De opbouw van het boek vond ik nogal langzaam gaan. In de tweede helft komt er wat meer vaart in. Wat leuk is aan het boek is dat alle actuele thema's langskomen Trump, metoo en natuurlijk een aantal beroemde acteurs die rollen moeten gaan vertolken in de te maken film. Alleen de verhaallijnen en alles wat erbij komt, met alle scenes en reizen die gemaakt worden wordt soms de snelheid uit het boek gehaald. Waardoor je mist dat je echt gegrepen wordt door het verhaal. Ook de onthullingen uit de brieven vond ik uiteindelijk niet zo spectaculair. Dus vandaar mijn 2 sterren beoordeling.