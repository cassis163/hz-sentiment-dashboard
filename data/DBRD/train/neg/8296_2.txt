Van Franzen heb ik eerder zijn geweldige boek ‘De correcties’ gelezen. Dit is het boek dat hij hiervoor schreef. In het boek herken je zonder meer de brille van Franzen in de haarscherpte wijze waarop hij personages en hun onderlinge verhoudingen neerzet. Tegelijkertijd moet ik zeggen dat dit boek me toch niet echt wist te boeien. Franzen schrijft sowieso niet over grootse gebeurtenissen (zijn ‘De correcties’ was een portret van een eigenlijk best wel alledaags gezin) en dat nekt hem in dit boek toch wel een beetje. Hiernaast blijft nota bene de hoofdpersoon Louis een beetje een onduidelijk personage. Het maakt allemaal dat het op zich interessant lijkend plot (Louis’ grootmoeder komt om bij een kleine aardbeving in Boston, waar het bedrijf Sweeting-Aldren iets mee te maken lijkt te hebben, het bedrijf waarvan Louis’ moeder een fortuin van 22 miljoen dollar in aandelen erft) toch onvoldoende is om de interesse vast te houden. Ik heb het boek half uitgelezen weggelegd.
Laten we het er maar op houden dat dit een hortend en stotend debuutboek is van een toch erg goede schrijver; een soort literair equivalent van ‘Pablo Honey’ dus, zeg maar. Als je niet bekend met Franzen, lees daarom beter 'De correcties' of 'Vrijheid'.