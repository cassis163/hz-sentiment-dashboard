Een mooie cover van het landgoed, door de introductie op de achterzijde en de sticker op de kaft met de oneliner “Voor de liefhebbers van Downton Abbey” wil je graag meer weten van over het dagelijkse leven van het bedienend personeel in de tijd van Pride and Prejudice.

Het boek komt echter wat langzaam op gang, je kijkt gelijk mee met het dagelijkse zware leven van het echtpaar Hill en hun twee jonge hulpen Sarah en Polly die het bedienend personeel zijn van de familie Bennet met vijf pubermeiden op Landgoed Longbourn. Was in de tobbe, lange voorbereidingen in de keuken, het erf aan kant houden, herstelwerkzaamheden aan de kleding en dit alles bij koud weer, in koude vertrekken en bij kaarslicht. De sfeer en details van die tijd worden erg goed en uitgebreid beschreven. Vooral het verschil in klasse en rijkdom is goed beschreven.

Op een dag krijgen ze er een Livrei-bediende bij, James Smith, Sarah vindt hem erg mysterieus en ze is erg wantrouwend. Ze denkt dat hij een geheim bij zich draagt en probeert hier achter te komen. Tegelijkertijd wordt ze ook verliefd op hem. De schrijfster neemt je mee naar het verleden van James en je volgt tegelijkertijd de verliefdheden van de dochters Bennet met Mr. Wickham en Mr. Darcy.

Ik geef het boek 2 sterren, het leest makkelijk weg maar het blijft een beetje monotoon.