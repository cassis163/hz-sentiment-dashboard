Zeg commissaris Van Veeteren en inspecteur Barbarotti en iedere thrillerlezer, in het bijzonder de liefhebbers van Scandinavische thrillers zal die namen associëren met Håkan Nesser. Met deze twee protagonisten heeft de Zweedse misdaadauteur zijn grootste bekendheid binnengehaald. Maar beide series zijn beëindigd dus moeten zijn verhalen ergens anders over gaan. Dan maar eens een heel ander onderwerp van stal gehaald, een stervende man die in Londen zijn testament aan zijn erfgenamen bekend wil maken. We hebben het over Nessers laatste boek, Hemel boven Londen.

Londen wordt geteisterd door een seriemoordenaar die zijn slachtoffers achterlaat met een stilstaand horloge om de pols. De tijd die de klokjes aangeven is het waarschijnlijke tijdstip van overlijden. Tijdens deze periode vertrekt Leonard Vermin met Maud, zijn partner, naar Londen. Vermin is ongeneeslijk ziek en huivert van een lang en pijnlijk ziekbed. Om het restant van zijn leven zelf te regisseren, heeft hij de laatste periode nauwkeurig gepland. Op de avond dat het testament aan zijn erfgenamen wordt bekendgemaakt, zal hij vrijwillig het leven verlaten.

Van Nesser is bekend dat hij een groot verteller is. Ook is bekend dat hij in zijn thrillerreeksen de nodige spanning kan inbrengen. Hoewel de cover aangeeft dat Hemel boven Londen een literaire thriller is, heeft de uitgever hier toch een beetje ongelijk in. Hemel boven Londen is een roman met een paar momenten waarin wat spanning in voorkomt. Dat spanning niet de hoofdreden voor Nesser is geweest, blijkt uit het deel van de seriemoordenaar waar de auteur nauwelijks iets mee doet.
Dus blijft het mooi vertelde verhaal rond het leven van Leonard Vermin over en dat is wel interessant, maar bij lange niet spannend.

Eindoordeel: 2 sterren

Spanning: 2 sterren
Plot: 3 sterren
Leesplezier: 2 sterren
Schrijfstijl: 4 sterren
Originaliteit: 3 sterren
Psychologie: 2 sterren