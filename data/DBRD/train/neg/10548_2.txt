Vooropgesteld, de stelling luidt: "Je houdt van Brusselmans of je hebt een rabiate afkeer van hem". Welnu, ik persoonlijk ben een fan van Herman, maar als je "bijna elke maand (...)" een boek schrijft, zit er natuurlijk wel eens een boek bij wat ook door de fans minder wordt geapprecieerd.
Dit is (voor mij) zo'n boek. Ik hoop dan ook niet dat dit boek wordt uitgebreid tot een trilogie met de levensverhalen van bijvoorbeeld Sebastiaan Puch en Henk Kreidler.

Ik ga maar gauw over tot aanschaf van "Hij schreef te weinig boeken", dat, zo heb ik van horen zeggen, het hoogtepunt moet zijn uit Herman's oeuvre.