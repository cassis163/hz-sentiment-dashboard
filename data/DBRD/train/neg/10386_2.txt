Lena is een alleen staande ouder. Ze leeft samen met haar zoon Thomas. Lena weet niet wie de echte vader van Thomas is en heeft haar zoon nooit verteld dat wie hij denkt dat zijn vader is niet zijn echte vader is. Als Thomas op school erfelijkheids leer krijgt en een familie stamboom moet maken ontstaat het vermoeden dat zijn moeder dingen voor hem heeft verzwegen. Lena en Thomas krijgen ruzie en Thomas loopt weg. Lena blijft met veel zorgen achter, hopend op de terugkeer van haar zoon.
In dit boek lopen twee verhaallijnen door elkaar. Het hier en nu waarin Thomas is verdwenen en het verleden van Lena. Het boek eindigt met een open eind. We komen dus niet te weten of Thomas gezond weer terugkomt. Het boek leest wel makkelijk weg maar echt boeiend vond ik hem helaas niet. Wel kun je je goed inleven in de gevoelens en zorgen van Lena. Dat komt wel realistisch over. Een minpuntje vind ik het open eind. Ik zou graag geweten hebben of alles goed komt.