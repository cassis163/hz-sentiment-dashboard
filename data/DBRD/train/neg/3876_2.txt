Ben je gek verteld het verhaal van Helen Walsh. Een 34 jarige vrouw welke werkzaam is als privé detective, zonder werk.

Ze laat zich overhalen om aan een zaak te werken rondom de verdwijning van een zanger van de groep Laddz. Deze hebben een reünie concert gepland en het is dus heel belangrijk dat de groep compleet is.

Ik ben een boek van deze schrijfster gaan lezen op aanraden van een vriendin. Ik moet erbij zeggen dat ze me niet specifiek deze titel had aangeraden maar ik kwam hem tegen en dacht waarom niet. Op die vraag kan ik nu wel antwoord geven. Het verhaal verteld zich tergend langzaam zonder enig hoogtepunt in het hele boek.
Het verhaal is geschreven in de 'ik' vorm wat normaal zorgt voor een vertrouwde beleving met de hoofdpersoon. In dit boek zorgde het juist voor een afkeer tegen de hoofdpersoon. Helen komt over als een compleet wrak zonder enige mensenkennis en hedendaags gevoel. Halverwege het boek overwoog ik ook serieus om het boek aan de kant te leggen. Echter besloot ik het toch een eerlijke kans te geven en het uit te lezen. Wat een tijdverspilling. De climax in het boek is er een uit de categorie: 'duuh'.

Helaas naar mijn mening een misser van Keyes. Ik heb nog een boek van haar, hopelijk is die beter, Maar na dit 'avontuur' zal die ander zeker enige tijd op zich laten wachten.