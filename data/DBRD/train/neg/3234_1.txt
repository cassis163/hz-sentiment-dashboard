Ook ik moet helaas melden dat ik De verborgen geschiedenis beslist een heel vervelend boek vond. Spanning? Waar dan? Traag, traag, traag zeurt het verhaal maar voort. Dooie plot, geen spanning, geen verdieping. Nee, ik vond het maar niks. Ik heb het gekocht vanwege de hype, en dat is ook de laatste keer dat ik dat gedaan heb (inderdaad: ik heb ook nog nooit Harry Potter gelezen en ik ben het ook niet van plan).

Aan de andere kant: het schijnt tot heel wat mensen tot lezen gezet te hebben. En dat vind ik nou weer geweldig! Er kan niet genoeg gelezen worden in wereld. Ik kan alleen maar hopen dat mensen die De verborgen geschiedenis een goed boek vonden, zich verder gaan verdiepen in het 'echte werk'.