Ik begrijp persoonlijk helemaal niks van de Wallander-gekte. Ik heb drie delen gelezen (Moordenaar zonder gezicht, Honden van Riga en Het graf - Midzomermoord heb ik na 120 blz weggelegd) maar heb inmiddels de complete serie naar De Slegte gebracht.
Het is mij werkelijk te traag. Bovendien vind ik dat Wallander wel erg vaak neerslachtig en depressief is. Tientallen bladzijden loopt die te wikken en te wegen over gezondheid, familierelaties en of hij niet eens een andere baan moet vinden. Sorry maar voor mij ontbreekt iedere kraak en smaak. De misdaden spreken mij niet tot de verbeelding, spanning duurt veel te lang en in Honden van Riga heb ik het helaas geen moment beleefd.

Ik ga zijn volgende serie (ik heb begrepen dat die op komst is) weer proberen. Ik hoop op een iets stoerdere en vlottere detective. Die mag best menselijk zijn, maar niet tientallen bladzijden lang. Robert Goddard bereikt dat effect bij mij wel maar heeft veel meer vaart.