Blijkbaar ben ik de enige die vind dat dit een zeurboek is. Ik vind
Mila absoluut geen sympathiek persoon, constant dat aandacht vragen
en hele dagen met je telefoon en facebook bezig zijn, vreselijk. Ik
kon me dan ook totaal niet in haar verplaatsen en had meer
sympathie voor haar echtegenoot Lucien. Als ze 1 keer contact heeft
met een oud vriendje noemt ze dat gelijk een relatie en is ze
gekwetst als diegene niet meteen terug reageert op haar (ontzettend
vele) berichtjes. Ik zou er zelf ook knettergek van worden. De
schrijfstijl is een beetje simpel maar wel toegankelijk voor een
breed publiek. Wat ik wel heel knap vind dat je een boek schrijft
wat zo midden in het hier en nu staat met alle technische
mediasnufjes. Heel leuk bedacht. Het verhaal pakte me niet,
eigenlijk vond ik er weinig verhaal in zitten, alleen maar een hoop
gepraat (en geapp) over wel gevoel of geen gevoel, wel of niet met
iemand naar bed, wel of niet getrouwd blijven etc. etc. De laatste
hoofdstukken heb ik een beetje overdwars gelezen omdat ik er geen
zin meer in had.