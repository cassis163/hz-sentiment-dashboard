!In deze review komen spoilers en mijn ongezouten meningen in voor!
Review 47#

Heb van Lauren Kate haar Fallen serie gelezen en daar was ik helemaal weg van. Was toentertijd niet geïnteresseerd in deze serie, maar toen ik hem zag liggen bij de kringloop wilde ik het een kans geven. Voorkant van het boek vind ik cliché, maar de waterjurk is mooi.

Het verhaal:
Nooit huilen…Eureka’s moeder heeft haar die regel jaren geleden ingeprent. Maar haar moeder is onder mysterieuze omstandigheden verdronken en Eureka zou zelf het liefst ook dood willen. Niks kan haar meer schelen, behalve haar oudste vriend Brooks en een boek dat niemand begrijpt. Daarin staat het huiveringwekkende verhaal van een meisje dat als gevolg van een gebroken hart een heel continent in zee huilde. Dan duikt een vreemde jongen op die dingen lijkt te weten die hij niet zou moeten weten. Hij vertelt Eureka dat haar leven in groot gevaar is en hij brengt haar op de rand van tranen. Tranen met de kracht om het verloren continent Atlantis te laten herrijzen, een wereld waar alles wat je lief is weggespoeld kan worden.
!Spoiler alert!
De kiemdrager Ander, een opzichter van de mensheid die ervoor moet zorgen dat de apocalyps niet plaatsvindt, probeert een meisje (Eureka) te vermoorden die heel gevaarlijk is. Hij kan echter niet doorzetten en red haar van de vloedgolf, maar is niet op tijd om haar moeder te redden.
Maanden later is Eureka depressief, suïcidaal en verslind psychiaters. Ze kan haar vader en stiefmoeder niet uitstaan, maar gelukkig kan ze steun krijgen van haar vrienden Cat en Brooks. Ze heeft altijd van haar moeder meegekregen dat ze niet mag huilen, maar de laatste tijd wordt dat steeds moeilijker. Haar moeder heeft haar een paar dingen nagelaten die veel vragen oproepen: haar medaillon, haar favoriete boek, een dondersteen en een brief. Dan vinden er een paar gebeurtenissen plaats die alles doen veranderen: een ontmoeting met de knappe Ander, de vertaling van het boek, de ene gevaarlijke situatie na de andere, de verandering en verdwijning van Brooks en de onthulling dat Eureka ongekende krachten heeft en haar tranen de gezonken stad Atlantis kunnen laten herrijzen. Een gevaarlijke gebeurtenis die nare gevolgen voor mensheid heeft. Als de gemoederen te hoog oplopen, begint ze te huilen en daarmee roept ze een enorme storm op en Atlantis is weer herrezen.
Het boek eindigt met Brooks die al dagenlang vecht tegen iets of iemand die hem in zijn macht houd, hij vertelt dat hij verliefd op Eureka is en beloofd zichzelf om haar te beschermen.

Zoals in de Fallen serie heeft de hoofdpersonage in Teardrop ook allemaal issues.
Dat lijkt me heel erg moeilijk als ik nooit meer zou mogen huilen. De wereld zou niet lang veilig zijn als ik niet meer zou mogen huilen.
Er zijn een hoop karakters in het boek die ik niet mag. De hoofdpersoon Eureka, Rhoda, Maya enz. Er is er niet 1 die ik leuk vind.
Ik vind dat je een tiener niet met de verantwoordelijkheid moet opzadelen om voor 2 vierjarigen te zorgen, op te passen, meenemen enz. Als je als ouders moet werken, ergens naar toe wilt of simpel weg geen tijd met ze wil doorbrengen, dan zorg je maar voor een oppas of iemand anders die tijdelijk voor ze zorgt, je zadelt niet je tiener met die zorg op. Jij wilde een kind, dan zorg je er ook voor, je geeft de taak niet door aan je oudere kinderen.
Er is een scene in het boek die me heel erg onlogisch lijkt. Er komt een grote vloedgolf aan, normaal ren je zo snel zo ver mogelijk. Je gaat niet een paar meter rennen, stoppen, omdraaien en naar de vloedgolf kijken.
De vertalingen van Het boek van de liefde vond ik interessanter dan het verhaal zelf.
Het is voor mij onduidelijk of deze serie een duologie is of dat de schrijfster de serie verlaten/opgegeven heeft.
Denk niet dat ik verder ga met deze serie.

Conclusie:
Had moeite met het lezen van het verhaal, vond het soms saai en het greep me niet.
Geen leuke personages, de vertaling van Het boek van de liefde was interessanter dan het verhaal zelf.
Onduidelijkheid over serie.
Geen behoefte aan het vervolgen van de serie.

Cheen