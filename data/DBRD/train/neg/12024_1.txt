In deze voorspelbare thriller is er weinig verborgen. Open deuren, veel onnodige en oninteressante informatie in een mislukte poging om de karakters diepgang te geven.
Dit boek mist spanning en vaart.
De taal is ook niet verrassend, integendeel. De auteur grossiert in clich√©'s ('scherpe gelaatstrekken' -daar heb je 'm weer-) en vergezochte vergelijkingen ("....een gesprek dat bruist als een beek in het voorjaar" -au!-)
De hoofdpersoon is een tamelijk weerzinwekkend figuur. De 'analyses' die de auteurs hem in het verhaal laten maken worden in sommige recensies 'scherp en briljant' genoemd, maar iedereen die wel eens detectives op TV kijkt, kan ze zelf ver van tevoren ook maken.
Hiernaast maken irritante onprofessionaliteit en rokkenjagerij, gericht op bij het werk betrokken personen, het vrijwel onmogelijk om je als lezer ook maar enigszins te identificeren met deze hoofdfiguur.
Het is een op veel punten ongeloofwaardig verhaal, je hebt voortdurend het gevoel dat je naar de zoveelste aflevering van een matige detective-serie zit te kijken.
Het blijkt ook inderdaad een boek van een filmserie te zijn. Dus eerst was er de film, daarna het boek. Dat zal het zijn.