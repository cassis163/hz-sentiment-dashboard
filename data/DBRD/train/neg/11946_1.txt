Na het lezen van De zwerm zullen velen het met mij eens zijn dat Frank Schätzing een fantastische schrijver is.... of in ieder geval KAN zijn?! Want nog steeds verbaas ik mij erover dat dit werk van dezelfde hand komt als de 900 pagina's dikke eco-thriller... wat een drama is dit boek zeg!! Op werkelijk suske en wiske-achtige wijze wordt er een historische opsomming gegeven. Nietszeggende gebeurtenissen en totaal onbelangrijke feiten vormen de basis van de weinig boeiende, eerste 300 ZEER saaie bladzijden. Daarbij maakt de lukraak verspreide en totaal niet te volgen inhoudsloze informatie (bijna alle straatnamen van Keulen vliegen pagina's achtereen om je oren), het tot een af en toe tenenkrommende leeservaring.

De titel "thriller", die het boek draagt komt pas in de laatste 100 pagina's "een beetje" tot uiting, maar echt boeien doet het verhaal geenzins.

Het enige positieve gegeven wat betreft dit boek is het feit dat het eerder is geschreven dan De zwerm: er was dus genoeg ruimte voor ooruitgang! Kortom, als iemand mij vraagt over Frank Schätzing, dan zal ik enthousiast vertellen over De zwerm, want over dit boek hou ik me liever stil.