Zingend naar huis door R.A. Basart

Zingend naar huis bevat de beste gedichten uit Basart’s bundels Oranjebal (1974) en De gezonde apotheek (1977) aangevuld met nieuw materiaal.

Basart schrijft grappig, eenvoudig en vaak in een naar dialect neigende taal. Iets waar ik wel van hou. Ik ben bijvoorbeeld dol op de geweldige poëzie van Herman de Coninck.

De gedichten uit de jaren 70 klinken soms wat gedateerd, maar dat is natuurlijk logisch voor gedichten die al 40 jaar oud zijn.

Geregeld staan er geweldige vondsten in dit boekje, getuigend van een grote opmerkzaamheid van het alledaagse, bijvoorbeeld: ‘Huisvrouwen wisselen ziektes uit…’
Maar even vaak staan er vergelijkingen in als: ‘de pindazak staat open als een schede…’
-Waar haal je zoiets?-

Waar hij me in het ene gedicht ontroerde (vooral over ouder worden en zijn moeder), ergerde hij me in het volgende.
Dat hoort bij poëzie zeker? Iets in je aanraken, iets raken, iets wakker maken.