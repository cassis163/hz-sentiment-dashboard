Ik heb het boek gelezen omdat ik mij had ingeschreven voor de leesclub. De compacte tekst over de inhoud had mij behoorlijk nieuwsgierig gemaakt en ik verwachtte dan ook een pageturner van formaat. Helaas is dit flink tegengevallen.
Ik vind de schrijfstijl erg langdradig ondanks de korte hoofdstukken die prettig zijn. Maar daardoor zijn het er ook heel veel met telkens weer andere personages, waarvan ik me op zeker moment afvroeg wat die er allemaal toe deden.
Ik heb het boek uitgelezen omdat ik me daartoe verplicht voelde vanwege de leesclub. Als ik het boek uit de bieb had geleend bijv. , had ik het na 100 pagina's weer terug gebracht.
Het boek was voor mij zeer makkelijk weg te leggen, ik had moeite mijn gedachten erbij te houden. Ook heb ik het idee dat Blake alle kennis en meningen die hij over hedendaagse onderwerpen heft, in 1 boek wilde stoppen.
Onbegrijpelijk dat Patrese het heel normaal lijkt te vinden om te gaan eten en daarna het bed te delen met een verdachte. Nog onbegrijpelijker dat hij daarvoor niet wordt geschorst of op zijn minst van het onderzoek wordt gehaald.
Voor mij was dit het zoveelste boek over de zoveelste seriemoordenaar.