Geprikkeld door de hype rondom De Zeven
Zusters het boek onlangs gelezen. Eerlijk gezegd begrijp ik de opwinding niet. De schrijfster beschikt zeker over een levendige fantasie en degelijke werkhouding. Maar helaas niet over een vaardige pen. Karakters en dialogen zijn oppervlakkig uitgewerkt. Personages ondergaan grote emotionele veranderingen in korte tijdsspannen, wat een enigszins overspannen en ongeloofwaardig beeld oplevert. En het einde is gewoon afgeraffeld, alsof de cliffhanger die ons dwingt tot de aanschaf van het volgende boek belangrijker was dan de afronding van het boek dat je aan het lezen bent. Jammer.