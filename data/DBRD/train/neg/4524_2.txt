Het was mijn eerste Tom Clancy boek en eerlijk gezegd smaakt het niet direct naar meer. Voor een boek van bijna zeshonderd pagina's heeft 't erg weinig actie en ook de spanning is op de laatste vijftig bladzijden na nooit echt aanwezig.

De achterflap van het boek spreekt van een dodelijk kat-en-muisspel maar dat komt totaal niet uit de verf en de bewering dat ook het voortbestaan van de westerse wereld op het spel zou staan is al helemaal uit de lucht gegrepen.

Heeft het boek dan geen pluspunten? Jawel, want hoewel er in het grootste gedeelte van het boek weinig gebeurt leest 't toch best prettig en schetst het een beeld van het spionagewerk wat behoorlijk realistisch overkomt. Dus als je daarvan houd kan het best een leuk boek zijn, maar voor een spannend boek, of een boek met actie kun je het beter overslaan.