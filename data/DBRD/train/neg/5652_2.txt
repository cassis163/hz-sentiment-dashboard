Als boeken voedsel waren, was dit boek fastfood: je bent er zo doorheen en het stelt weinig tot niets voor. Het kan een enkele keer als je weinig tijd hebt maar voldoening krijg je er niet van.
De plot op zich valt nog mee maar is er een van dertien in een dozijn. Er zit geen spanning noch originaliteit in. De dialogen zijn weinig hoogstaand, soms op het kinderachtige af, en het taalgebruik is eenvoudig, van het soort dat je eerder verwacht in een jeugdboek. Het geheel is wat te licht om goed te zijn.