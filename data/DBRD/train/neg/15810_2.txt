De eerste conclusie die ik heb getrokken is dat dit niet echt een thriller is maar meer een detectiveverhaal.
Het is in het geheel niet verrassend en de echte spannende momenten zijn op één hand te tellen en dan heb je nog vingers over.
Als ik het vergelijk met een Sherlock Holmes-achtig verhaal dan denk ik dat de plank niet ver mis wordt geslagen.
Echt een beetje oubollig is de samenvatting door Alan Banks van hetgeen er is gebeurd voor een hevig geïnteresseerd publiek. Deze kritiek betekent niet dat het boek slecht is geschreven want dat is natuurlijk niet waar. Maar het verhaal is vlak zonder echte uitschieters die je af en toe een stukje op je stoel naar voren doen schuiven. Voor mij geen hoogstandje dus.