Tik Tak gaat over een bekende televiepresentator, Morgan Shaphard, die geboeid wakker wordt op bed in een hotelkamer. Wanneer hij bijkomt, merkt hij dat hij niet alleen is. In de kamer bevinden zich nog vijf andere mensen en er blijkt een man vermoord in bad te liggen. Dan gaat ineens de televisie aan en een gemaskerde man met een paardenmasker op vertelt Morgan, dat hij drie uur de tijd heeft om uit te zoeken wie van de vijf mensen deze man vermoord heeft. Als hij de moord niet binnen de drie uur weet op te lossen zal er een bom afgaan in het hotel.

In het begin van het boek worden de verdachten voorgesteld, maar in het verhaal zelf zeggen ze weinig en krijgen ze weinig diepgang.

Door middel van flasbacks kom je als lezer steeds meer te weten, maar het is erg simpel geschreven en als je een beetje van horror/thriller houdt ben je er als lezer eigenlijk vrij vlot achter wie de dader is.. ook het plot is geheel ongeloofwaardig en erg simpel allemaal. Kortom: geen aanrader.