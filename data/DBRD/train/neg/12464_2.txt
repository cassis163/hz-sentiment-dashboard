Ik had zoveel verwachtingen van dit boek gezien al de beschrijvingen. Maar helaas...aan geen van hen werd voldaan. Het boek kent twee ingangen... die van Kate en die van Alex. In het luisterboek worden de hoofdstukken over Kate voorgelezen door een vrouw, die van Alex door een man. Prettig want zo zijn de twee ik figuren uit elkaar te houden.
Het hele boek door had ik het idee het al eens geluisterd te hebben. Het verhaal was erg bekend. Maar dat was niet het geval omdat ik pas vorige week het boek geleend heb.
Slechts 2 sterren van mij omdat het verhaal weinig vaart kent, weinig spanning biedt en veel herhalingen bevat. Een minder goede Divergent versie zou ik zo zeggen. En dat is jammer. Misschien worden de volgende boeken van deze jonge auteur beter.