Geschiedenisboeken zijn en in overvloed, sommige over een bepaald stukje geschiedenis, andere geven een overzicht over een lange periode.
De meeste geschiedenisboeken gaan over de bekende personen, de helden, de mensen die iets bijzonders gedaan hebben.
Zelden gaat het over de gewone man.

En dat is precies wat Jos Palm nu wel gedaan heeft: de geschiedenis beschreven door het oog van de gewone man, de arbeider, sjacheraar, de horige en de slaaf.
In ongeveer negen hoofstukken passeren verschillende belangrijke periodes uit de wereldgeschiedenis; o.a. de oertijd, de faraoâ€™s, de Romeinen, de middeleeuwen en de oorlogen in de eerste helft van de 20ste eeuw.
Belevingen en gevoelens van de gewone man worden verteld en aangevuld met citaten van schrijvers en filosofen.

De gebeurtenissen uit de belangrijke periodes in de geschiedenis zijn bij iedereen wel zo ongeveer bekend, meegekregen tijdens geschiedenislessen op school. Dit boek voegt daar niet echt iets aan toe, buiten het originele vertelperspectief van de gewone man.

Wie bij het zien van dit boek een verhaal als dat door Geert Mak geschreven zou kunnen zijn verwacht, komt bedrogen uit. Het is allesbehalve dat.
Het boek is in een hele snelle, populaire en toegankelijke taal geschreven doorspekt met modewoorden, iets wat bij mij al snel irritatie opwekte, ik vond dit absoluut niet passen bij een geschiedkundig verhaal.

Dit samen met het feit dat de onbekende man niet echt een gezicht of naam krijgt maar slechts een algemene term blijft maakt het een afstandelijk en onpersoonlijk relaas, en maakte ook dat ik moeite had om het boek niet aan de kant te leggen maar uit te lezen.

Positief is echter wel het toevoegen van vele mooie passende illustraties.