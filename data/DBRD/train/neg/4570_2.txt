Marcus Holme is een 16 jarige militaire student. Door zijn talent in freerunning is hij gevraagd om deel uit de maken van het Special Abilities Team (SPAT). Dit is een geheim team van jonge spionnen. Als Marcus stiekem de militaire school verlaat, verspeeld hij hiermee ook zijn toelating tot SPAT. Hij moet de rest van het jaar doorbrengen op het Parability Centre (PAC). Een instituut voor leerlingen met een beperking. Hij ziet een half jaar met een 'stelletje kreupelen' totaal niet zitten. Hier ontmoet hij Vicoria Falls.


Het boek miste in mijn ogen diepgang en spanning. Voor mij een kluif van maar 236 pagina's. Helaas zijn de personage's minimaal uitgewerkt waardoor de diepgang ontbreekt.

Het boek is erg uniek en ondanks het volledig gericht is op jongeren, volledig toegankelijk voor alle leeftijden. Kate Kriske weet de bijzondere wereld goed te omschrijven.

Een enorm pluspunt aan dit boek is de boodschap die dit boek met zich meedraagt. Onderschat mensen met een beperking niet!