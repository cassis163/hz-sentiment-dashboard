Onvervangbaar vertelt het verhaal van weduwnaar Alex. Zijn vrouw Isabel is tijdens het fietsen overreden en heeft het niet na kunnen vertellen. Voor haar overlijden had zij zich ingeschreven als orgaandonor en Alex besluit haar wens te respecteren. Dit heeft als gevolg dat Isabel's hart in het lichaam van Janet terecht komt.
Janet is erg dankbaar voor haar hart en probeert in contact te komen met Alex, tot zijn grote ergernis.
Ook is daar nog de verhaallijn van Jasper. Hij heeft het dodelijke ongeluk op zijn geweten. Hoe gaat hij hier mee om?

Het verhaal kwam langzaam op gang en kabbelde een beetje voort. Grote vraag is wanneer de spanning komt, maar die komt niet. Het tempo ligt erg laag, waardoor het geheel ontzettend langdradig wordt. De uitgebreide beschrijvingen van het verleden van de personages helpt hier niet bij. Jammer. Het boek heeft veel potentie om een groot maatschappelijk probleem onder de aandacht te brengen, maar daar slaagt 'Onvervangbaar' niet in.