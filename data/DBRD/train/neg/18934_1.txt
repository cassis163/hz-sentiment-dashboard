Gisteravond heb ik Zeven vrouwen later uitgelezen. Ik ben het vooral gaan lezen na de verschillende krabbels hier op Dizzie. Ik heb echter expres de recensies hier niet gelezen, omdat ik een eigen mening wilde ontwikkelen.
Achterop het boek staat dat er veel humor in zit. Ik geloof dat dit ook zo is, maar ik heb echt geen enkele keer moeten lachen. Niet eens een glimlach. Veel grappen waren grof en voor mij al bekend.
In het begin kon ik moeilijk in het verhaal komen. Het ging alleen maar over vreemdgaan en seks, maar het verhaal vond ik ver te zoeken. Uiteindelijk vond ik de verhaallijn wel interessant worden, zo tegen het midden. Maar alsnog is het verhaal de ondergeschikte factor, naar mijn idee. Het merendeel beschrijft seksscenes die mijns inziens niet van waarde zijn om het verhaal te ondersteunen.
Hier en daar heb ik zelfs nog een koppeling gelegd met Kluun's Komt een vrouw bij de dokter. Sommige dingen voelden een beetje aan als een probeersel om ook zo'n soort thema te creeÃ«ren.
Nee, voor mij geen topper.