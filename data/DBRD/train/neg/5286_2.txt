Ik heb dit boek voor de Young Adult leesclub gelezen maar eerlijk gezegd weet ik niet wat ik ervan moet vinden. Ik had zoveel hoge verwachtingen van dit boek, ik begon ook heel enthousiast met lezen. Maar helaas zijn er vele dingen die mij hebben teleurgesteld.

Het boek gaat over Alicia die met haar ouders bij een soort sekte zit in Italie. Het gaat zo goed met de 'club' dat haar vader een vestiging in Amsterdam mag maken. Ze maakt hier de gekste dingen mee en Alicia vindt het allemaal heel erg leuk. Er zijn vele spanningen in Alicia haar familie omdat haar moeder zich niet op haar plek voelt in de sekte. Het loopt op een bepaald punt helemaal uit de hand waardoor haar familie niet meer welkom is in de sekte. Alicia schrijft naar aanleiding hiervan een brief naar Sofia, de leidster van de sekte, over hoe zij alles heeft ervaren. De brief is het boek zelf.

Laat ik eerst maar beginnen bij de brief versie van het boek. Ik snapte de hele tijd niks van de zinsopbouw en ik dacht dat dit gewoon hoorde bij Alicia, die nog een kind is en niet goed Nederlands kan. Op het einde kwam ik er pas achter dat het een brief was, dit had wel eerder uitgelegd kunnen worden. Ik heb me hier namelijk mateloos aan ge√Ørriteerd.

Ik vind dit boek ook totaal geen Young Adult. Het wordt verteld door Alicia die nog een kind is. Er komt wel intimiteit in voor maar hoe Alicia het beschrijft lijkt ze net 9. De verhouding hiervan vind ik erg apart.

Ik weet eerlijk gezegd niet meer te vertellen over dit boek. Ik ben onwijs teleurgesteld terwijl ik eerst zo enthousiast was over het boek. Ik geef dit boek daarom maar twee sterren omdat ik gewoon niet weet wat ik van dit boek moet vinden.