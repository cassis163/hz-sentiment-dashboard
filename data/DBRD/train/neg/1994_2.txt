Andrew Trevayne, een rijke topindustrieel, krijgt van de Amerikaanse regering het verzoek een rapport op te stellen over bedrijven die contact met het ministerie van Defensie hebben. Trevayne voelt daar aanvankelijk niet veel voor, maar laat zich uiteindelijk toch overhalen het rapport te schrijven.

Tot zover is het allemaal duidelijk en helder, maar vanaf het moment dat Trevayne aan de slag gaat wordt het boek alleen maar verwarrend. Er is geen touw aan vast te knopen. Misschien dat het boek voor de Amerikaanse lezer een eye-opener is en herkenning geeft, maar voor de markt daarbuiten is het boek ronduit nietszeggend.

Er zijn een paar momenten dat het boek w√©l aardig is en dat zijn die momenten waarop de zo goed als ontbrekende spanning toch even om de hoek komt kijken. Verder blinkt het boek van begin tot eind uit in vaagheden. Volkomen Ludlum-onwaardig. Waardoor dit boek tot een van zijn slechtere, zo niet zijn slechtste, boeken behoort.