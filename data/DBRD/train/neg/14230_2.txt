Na het lezen van dit boek moet ik even bijkomen. Wat heb ik nu eigenlijk gelezen? Ik merk dat ik het onderwerp en de uitwerking van dit boek bizar vind. Als ik dit boek vergelijk met de andere 2 boeken van de serie, welke ik al gelezen heb, ben ik eigenlijk een beetje teleurgesteld. Het verhaal is wat mij betreft erg vergezocht en luguber. Waarschijnlijk is dit ook de bedoeling van de schrijver, maar ik merk dat ik persoonlijk maar moeilijk in het verhaal kan komen. Misschien dat ik zelfs wel durf te stellen dat ik het verhaal ongeloofwaardig vind.

Waar ik in de vorige boeken enorm genoot van de onverwachte wendingen, het spannende plot en de duistere gebeurtenissen bij de personages in het boek bleven die voor mij in dit boek uit. Het boek is spannend, maar Arlidge blijft op het veilige pad. Ik hoop dat de volgende delen meer tot zijn recht komen.