...
Wat ik vooral miste bij dit boek was een toch wel noodzakelijke klik met de personages. Die kwam jammer genoeg niet waardoor het boek me op enkele vermakelijke scènes na niet echt kon raken. Het bleef de hele tijd vrij oppervlakkig aanvoelen en soms ging ik me zelfs een beetje ergeren. Bijvoorbeeld aan de brute benaderingen van Maggie die soms vrij tactloos zijn. Of sommige vrijscènes die vrij afstandelijk overkwamen. Alsof een toeschouwer verslag uitbracht.

Andere zaken bevielen me dan weer wel. Zo vond ik het mooi dat de quotes waarmee een nieuw hoofdstuk werd ingeleid vaak mooi bij die passage leek te passen. Ook de fragmenten over boeken én lezen vond ik als boekenworm heel aangenaam. Zelfs de zoektocht naar Cal’s volledige naam was in het begin grappig. Blijkbaar zijn er echter héél veel mogelijkheden waardoor het na een tijdje weer minder grappig werd.