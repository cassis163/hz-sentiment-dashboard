Goed, we wisten dat de opzet van het boek totaal anders was dan de vorige 7 boeken over Harry Potter. Geen probleem. Na een paar bladzijdes wen je wel aan de vorm en leest het, wat mij betreft dan, net zo makkelijk als een normaal boek.

De inhoud is een ander verhaal. Het eerste wat mij opviel was het verspringen van de tijd. In de eerste paar bladzijdes verstrijken meteen een paar jaar. Gewoonweg raar! Waar de andere boeken uitblonken in hun details en mooie omschrijvingen, vliegen de gebeurtenissen je hier om de oren. Het lijkt een beetje alsof men een brainstormsessie heeft gehouden en alle ideeën over mogelijke verhaallijnen in één theaterstuk/boek heeft gepropt.

Jammer, dit boek doet afbreuk aan de inmiddels legendarische Harry Potterverhalen.