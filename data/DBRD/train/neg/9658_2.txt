Een man gaat op zoek naar zijn verdwenen vrouw, een journaliste. Het verhaal speelt zich af in de nabije toekomst; de mens is er eindelijk in geslaagd de aarde om zeep te helpen, klimaatverandering heeft enorme migratiestromen op gang gebracht, uitgeroeide ziekten steken terug de kop op, er is geen of weinig electriciteit en de voedselbevoorrading is in het gedrang. Komt hier nog eens bij dat er een moordenaar aan het werk is die hele gezinnen, inclusief kinderen, van kapitalisten of van personen waarvan de moordenaar vindt dat ze verantwoordelijk zijn voor de toestand, uitmoord. De moordenaar is gelinkt aan de genezer en de genezer is dan weer gelinkt aan de journaliste. Al bij al een ongeloofwaardig en zwartgallig boek.

Het boek zou uitgeroepen zijn tot beste Finse thriller, maar daar heb ik toch echt mijn bedenkingen bij.