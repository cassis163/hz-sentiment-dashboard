De ultieme uitdaging is uitgegeven door Kok uit Kampen, wat betekent dat het boek een positief protestants-christelijke boodschap uitdraagt. De personages bidden wat af en overleggen met het Opperwezen bij lastige situaties. W.G. van der Hulst voor volwassenen.
Het boek begint als de sportcoach Jack Forrest wordt overvallen door een realityprogramma dat hem aanbiedt mee te doen en zo kans te maken op de hoofdprijs van tien miljoen. Jack kan dat geld wel gebruiken, want zijn school staat op het punt hem te ontslaan. Jack heeft namelijk een paar athe√Østische ouders voor het hoofd gestoten toen hij bad voor de genezing van hun zoon. De school als tussenpersoon eist nu van Jack dat hij in een verklaring zegt dat Jezus niet de enige weg tot God is en Jack kan dat niet vanwege zijn geloof.
Om even aan deze situatie te ontsnappen gaat Jack in op het aanbod van het realityprogramma. Tijdens de opnames wordt zijn integriteit op de proef gesteld door spelonderdelen die tegen zijn opvattingen ingaan, zoals gokken, stelen en een medekandidaat versieren.
De ultieme uitdaging is voor de doelgroep een prima boek. Voor degenen die niet tot de doelgroep behoren en geen moraliserende boodschap in een thriller wensen zou de de flaptekst wel iets duidelijker mogen zijn.