De Bloedzuiger is het eerste boek wat ik van Books heb gelezen.
Ik was er niet van onder de indruk, de eerste hoofdstukken beginnen goed maar daarna is de spanning ver te zoeken.
Wat mij opvalt is dat er over de marokkaanse jongen later niets meer wordt verteld en op het eind komt hij weer even boven water.
Het plot vond ik bijzonder voorspelbaar en snel afgerafeld. Ook sommige zinnen vond ik onprofessioneel geschreven zoals in hoofdstuk 25 de zin: 'Met open ogen tuinen jullie overal in. Nu heb ik jullie in mijn macht.'
Toch ben ik benieuwd naar zijn andere boeken dus die ga ik wel lezen en misschien kom ik dan wel tot een heel andere conclusie over zijn manier van schrijven en de opbouw van zijn boeken.