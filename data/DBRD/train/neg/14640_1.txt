Engeland 1520. Koning Henry VIII dreigt geen mannelijke troonopvolger te krijgen. Daarom wil hij zijn huwelijk met Katherine van Aragon ontbinden om met Anne Boleyn te trouwen. Hiervoor botst hij op weerstand van Rome en de meeste Europese vorsten. Kardinaal Wolsey, Henry’s raadgever, moet er zelfs het bijltje bij leggen zodat nieuwe adviseurs Henry’s wens kunnen waarmaken. Deze eer blijkt advocaat Thomas Cromwell te beurt te vallen. Als ‘kind van de straat’ klimt hij zo op tot belangrijkste man achter de schermen van het koninklijke hof en slaagt hij er wél in om het huwelijk met Anne Boleyn te laten plaatsvinden. Daartoe moet Henry de katholieke Kerk in Engeland wel inruilen voor de protestantse. But a man has to do what a man has to do …

Hoe dit boek aan de Booker Prize is gekomen, is me een raadsel. Het mag dan wel een huzarenstukje heten om dergelijke historische ‘droge’ materie tot leven te wekken, alleen al stillistisch lijkt de auteur me niet in haar opzet geslaagd. Zo zorgt het vertelstandpunt wat mij betreft voor heel wat verwarring. Zowel het hoofdpersonage als alle andere mannelijk personages worden met ‘hij’ vermeld … Knap lastig wanneer er fragmenten voorkomen met talrijke protagonisten. Veder slaagde Mantel er ook niet in om voldoende spanningselementen in haar verhaal te stoppen. Op geen enkel moment piekt de spanningslijn en kabbelt de hele roman verder in gesprekken, beschrijvingen en overwegingen … De personages en karakters weet ze dan wel knap te schetsten. Maar al bij al voor mij toch een afknapper en zelfs in die mate dat ik de lectuur van de vervolgboeken aan mij laat voorbij gaan.

http://iboek.weebly.com/recensies/wolf-hall-hilary-mantel