Dit boek was niet aan mij besteed. Het onderwerp leek me wel boeiend: twee meisjes die in een sekte leven, maar ik stoorde me erg aan de de manier waarop het verhaal vertaald was. Bijvoorbeeld: "Hebben jullie ook konijnen? Ja? Hebben jullie er?"
Of: ...toen ze voor de wasmachine neerknielde en er kookwas instak. Maar nadat ik uiteindelijk stuitte op : Zij opende de koelkast, die vol kleefde met foto's, had ik het vermoeden dat de vertaalster, Els Verbiest, waarschijnlijk een Belgische was.
En als een vijfjarig meisje zegt: "Het verhaal van de regenworm bevalt me niet", dan is dat óók in het Vlaams niet echt een uitspraak voor een kind van die leeftijd.
Kortom, ik heb met gekromde tenen zitten lezen, met de hoop dat het misschien nog wel wat zou worden, maar helaas.