Peter, in het huidige leven een dominee, getrouwd met Beatrice, in een vroeger leven een duister figuur die in een bedenkelijk milieu opereerde, wordt op eigen verzoek en na een uitvoerige ballotage, uitgezonden naar Oasis, een planeet miljarden kilometers van de aarde verwijderd, om daar het Woord te verkondigen.
Hij raakt daar bevriend met de Oasiers, de oorspronkelijke bewoners, en leert hun gewoontes kennen en weet hun te vinden voor zijn verkondiging, geholpen door het boek van wonderlijke nieuwe dingen, de bijbel zeg maar.
Ondertussen houdt hij uitvoerig contact met Beatrice middels een soort van mail en vormt zich door het nogal science-fiction aandoende verhaal de onder woorden gebrachte onbeschrijfelijke liefde naar elkaar toe via dit medium, zodat het verhaal in 2 verhalen in een verstrengeld lijkt te zijn, daarnaast heeft hij ook nog te maken met zijn collega's van de USIC die ook gehuisvest zijn in Oasis.

Ik heb het lang vol gehouden, maar ik ben halverwege toch afgehaakt, het kon mij niet genoeg boeien, de onwaarschijnlijke wereld van een andere planeet, het mierzoete liefdesverhaal dat ook nog eens doorspekt met Gods woord, waar ik ook al niet veel mee op heb, werd met teveel van het goede, en daarbij is goede niet het goede woord, de uren die ik er aan heb gespendeerd zijn er teveel geweest, helaas, niet mijn pakkie an dus.