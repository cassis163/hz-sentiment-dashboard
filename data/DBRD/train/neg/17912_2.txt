Toen ik in aanraking kwam met dit boek waren mijn verwachtingen groot. Of zoals het achterop het boek staat: " een geschiedenis die geen lezer onberoerd zal laten."
Dat is niet bewaarheid. Het is een mooi verhaal dat te fragmentarisch is opgeschreven. Er had veel meer uitgehaald kunnen worden en dan zou het boeiender zijn geweest. Vrij snel in het begin werd duidelijk waar het verhaal naar toe zou gaan waardoor de spanningsboog vlak was. De feiten zijn indrukwekkend maar hakken er niet in. Dat had anders gekund. Jammer, juist omdat ze ingrijpend zijn en meer zouden kunnen aanspreken, meer los hadden kunnen maken.
Kortom mijn verwachtingen waren hoog gespannen maar zijn niet uitgekomen.