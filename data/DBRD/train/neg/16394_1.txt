'De Japanse tuin' is het tiende boek in de thrillerreeks van Pieter Aspe. Het wordt sinds 2002 succesvol uitgegeven door uitgeverij 'Manteau'. Aspe schrijft vooral detectiveverhalen, en werkt dus vaak rond het thema ‘misdaad’. Hij is bekend van de reeks Aspe, die wordt verfilmt op VTM, waarin Van In de hoofdrol speelt. In het boek gaat het om Lies Rutten en haar team die tewerk gesteld zijn in het Limburgse Hasselt.

“Als Stijn Olaerts geen opvallende trui had gedragen en het die nacht harder had gevroren, had voor het licht werd waarschijnlijk niemand hem opgemerkt in het wak aan de voet van de kaaimuur. Niet dat het veel uitmaakte want hij was al meer dan een uur dood.” Het boek begint met de moord op Stijn Olaerts, een jongeman die was ondergedoken in het Hasseltse drugsmilieu. Later worden er nog 2 moorden gepleegd die misschien wel een verband met elkaar hebben. Om dit mysterie op te lossen gaan hoofdinspecteur Lies Rutten en Rudi Nelissen op een speurtocht die hen langs verschillende klassen van Hasseltse alsook Japanse identiteiten leidt. Het onderzoek start pas nadat ze de bibliotheekkaart van Stijn vinden en besluiten de hoofdbibliothecaris Raf Swennen een bezoekje te brengen.

Lies Rutten en Rudi Nelissen vormen een heel hecht team, zo hecht dat sommigen beweren dat ze iets met elkaar hebben. Na de dood van Rudi’s zoon was Nelissen beginnen drinken en het ging van kwaad naar erger. Lies Rutten heeft uren lang op hem ingepraat tot hij de fles had afgezworen. Rudi’s zoon had door middel van een overdosis zelfmoord gepleegd, hierdoor loopt de zaak wat gevoeliger voor Rudi en denkt hij vaak terug aan zijn verleden. Ook Lies wordt met haar verleden geconfronteerd omdat er naaktfoto's van haar bij de slachtoffers en verdachten thuis opduiken.

Aspe bouwt de spanning zeer goed op, naarmate het aantal slachtoffers stijgt, stijgen ook de vragen bij de hoofdinspecteurs. Je wilt zo snel mogelijk te weten komen hoe ze dit mysterie zullen oplossen.

Hij maakt geen gebruik van hoofdstukken en doordat de verscheidene moorden hun eigen verhaallijnen hadden vond ik het niet zo duidelijk gestructureerd en moeilijk om te volgen. Het was wel een realistisch verhaal, maar de eigennamen van de vele personages waren soms moeilijk te onthouden.

De titel kan verklaard worden door de connecties van Schepers met de Japanners, hij wou Hasselt voorbereiden op Japanse bedrijven die zich in de regio zouden vestigen. Daardoor wou hij een Japanse tuin aanleggen zodat de Japanners zich voor een stuk toch thuis zouden voelen.

Aspe maakt vooral gebruik van gesprekken en discussies tussen personages waarbij hij steeds plaats laat om je eigen gedachten/veronderstellingen te stellen. Hij houdt de spanning erin door de ontknoping tot de laatste bladzijde geheim te houden. Hierdoor weet Aspe een pageturner te creëren. Het is wel een spannend boek, maar met een chaotische schrijfstijl en veel eigennamen, daardoor zou ik zeker aanraden om het boek aandachtig te lezen.