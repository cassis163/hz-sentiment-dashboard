Ik vond dit toch eerder een tegenvallend boek, had er meer van verwacht.
Het gaat over enkele familieleden, hun lief en leed, hoe ze met elkaar omgaan, hun verwachtingen, hun teleurstellingen. Teleurstellingen in elkaar maar ook in het leven.
Jos en Jeanne zijn een koppel zestigers-zeventigers. Jos draagt een geheim met zich mee en is beginnen drinken nadat hij zijn neefje Victor aangereden heeft. Sindsdien zit Victor in een rolstoel, is een plantje en spastisch. Hij weet niet hoe hij met de jongen moet omgaan en stort maandelijks geld voor het onderhoud van de jongen.
Jeanne is een zeur.
ze hebben 3 kinderen: Elsie, Eva en Ben. Het gaat in dit boek vooral over Eva die maar niet van de straat geraakt, in een gevangenis werkt en niet aan de normen van het slanke ideaalbeeld voldoet.
Elsie is getrouwd met chirurg Walter, ze hebben 2 kinderen Lou en Jack. Elsie heeft een verhouding met een kunstenaar, met Casper.
Lou is een tiener die kampt met neerslachtige buien. Ze wil er aan de ene kant wel bij horen, maar al dat trutterige dat hoeft voor haar niet. Ze hoort niet echt bij een groepje op school. Ze wil dolgraag gekust worden door Benno die haar niet ziet staan.
Verder zijn er nog Karel en Imelda, de ouders van Victor, Karel is de broer van Jos. Hij neemt de dagelijkse verzorging van Victor op zich.
Rond deze personnages draait het hele boek en het boek had nog honderden pagina's kunnen doorgaan met familie-aangelegenheden. Gelukkig is het boek niet zo lang doorgegaan.