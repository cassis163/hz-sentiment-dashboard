Het verhaal is gebaseerd op een echt gebeurd en goed bewaard familiegeheim: Albert van Hoogenbemt, de neef van Willy’s vader, schreef in zijn roman De stille man uit 1938 dat zijn oom (de grootvader van Willy) er met de muzikale Lydia vandoor is gegaan. Willy en zijn zoon Steven gingen dit pijnlijke mysterie uitzoeken (waarbij ieder familielid z’n eigen waarheid aan hen vertelde) en schreven er dit intrigerende boek over. Feit en fictie lopen voortdurend door elkaar.

Persoonlijk kon ik niet zo in het verhaal komen, en raakte ook wel geklutst door al die vele (vrouwen) namen. Misschien is het boek beter te snappen als je het boek ” De stille man” eerst gelezen zou hebben.

Doordat het verhaal niet pakte valt er voor ons ook niet meer over te zeggen. Het kan soms gebeuren dat een boek niet bij je past en je er ook geen woord voor op papier krijgt. Wil natuurlijk niet zeggen dat het een slecht boek is, dat absoluut niet, dit boek zal voor anderen misschien heel vlot op te pakken zijn.