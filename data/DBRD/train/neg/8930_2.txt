Van mijn vriendin kreeg ik het derde deel van de trilogie,nl. het 'Medici mysterie', nadat ze er een positieve recensie over gelezen had in 'Knack'. Omdat het een trilogie is wil ik eerst deel één en twee lezen, voor drie. De eerste twee delen gekocht en direct beginnen lezen aan één... Wat een teleurstelling...!
Dit verhaal is kinderachtig simpel. Alle moeilijkheden om gebeurtenissen te verklaren of met elkaar te verbinden worden opgelost door dromen, visioenen en momenten van flauwte bij de hoofdpersoon. Op een hoogst onwaarschijnlijke manier wil men de meest beroemde personen in de geschiedenis aan het verhaal binden om er op die manier een schijn van geloofwaardigheid aan te geven. Het gegeven in het verhaal, Jezus getrouwd met Magdalena en alle belangrijke historische figuren, koningen en wetenschappers stammen van hen af, is niet nieuw en wordt nogal sullig gebruikt.

Ik vind het bijgevolg ongeloofwaardig, melig en truttig. Dit boek mag zeker niet vermeld worden als concurrent van Dan Brown's Da Vinci Code. Het kan er in de verste verte niet aan tippen.