Het Grand Hotel Europa is een boek met veel verhaallijnen, misschien voor mij persoonlijk zelfs iets te veel verschillende verhaallijnen. Door al deze verschillende verhaallijnen komen er juist ook heel veel verschillende themaâ€™s naar boven zoals: massatoerisme, immigratie, geschiedenis, cultuur etc. Voor mij is het hierdoor niet helemaal duidelijk wat nu echt het thema van het boek is en wat de schrijver nu precies wil bereiken.

Doordat zijn relatie met Clio voorbij gaat beland Ilja in het Grand Hotel Europa. Een hotel met vergane glorie het eens zo mooie Europese hotel is stil blijven staan in het verleden. In het hotel ontmoet Ilja veel verschillende personen met wie hij allemaal gesprekken en discussies aangaat. Hierdoor komen er veel verschillende meningen door in het boek en dit is erg leuk om te lezen. Al deze personen komen uit verschillende landen en hebben verschillende achtergronden wat de gesprekken een leuke invulling geeft. Doordat de verschillende meningen in het boek zitten zet het boek je ook zeker aan tot denken en geeft het stof voor discussie. Het boek wordt geschreven vanuit een ik-figuur die voor mij vooral heel onsympathiek overkwam. Dit wekte dan ook veel irritatie bij mij op.

Er zit een groot verschil in schrijfstijl tussen de verschillende hoofdstukken dit zorgde ervoor dat het lastig te lezen was. Het ene stuk was namelijk helemaal gefocust op zijn relatie met Clio en vrij gemakkelijk te lezen en het volgende stuk was gevuld met hele lang zinnen om iets te beschrijven wat niet echt iets toevoegde aan het boek. Zo kan de schrijver een hele ruimte beschrijven met details en geuren, kleuren en sfeer. Je krijgt hierdoor een goed beeld van de ruimte maar het was voor mij af en toe te veel. Verder zijn alle personen in het boek erg goed bespraakt. Aan de ene kant paste het wel heel erg bij de manier waarop Ilja zijn boek wil neerzetten en aan de andere kant is het een zeer onrealistisch beeld dat iedereen op deze manier discussies met elkaar aangaat.

Het Grand Hotel Europa wekte voor mij irritatie vanaf het eerste hoofdstuk en af en toe heb ik zelf de neiging gehad om het boek weg te leggen. Dit heb ik zelf een keer een paar dagen gedaan maar toch wil je doorlezen in dit boek. Het boek gaat deels over massatoerisme en immigratie en laat zien hoe dit een stad kan overnemen. Verder vind ik dat het boek zich te veel focust op het verleden en alles was toen beter. Ik vond dat de verhaallijn over het verleden de overhand had over de verhaallijn over het massatoerisme. Hierdoor heeft het boek mij niet overdonderd en werd ik ook niet mee geslepen in het verhaal. Hierdoor geef ik het Grand Hotel Europa 2 sterren.