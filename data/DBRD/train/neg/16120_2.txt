Zoals de schrijver in zijn nawoord zelf vertelt, is dit boek samengesteld uit fragmenten uit de cyclus "De tandeloze tijd". Waarom dat gebeurd is, wordt niet helemaal duidelijk. Voegt deze thriller iets toe aan het oorspronkelijke verhaal? Of wil A.F.Th. gewoon een graantje meepikken van de goudmijn die het verschijnsel "het spannende boek" geworden is? Dat verklaart misschien de buitengewoon lelijke voorkant, geheel in de stijl van de zogenaamde literaire thriller.
Spannend is dit boek in ieder geval niet; welke misdrijven gepleegd (gaan) worden door wie is glashelder. Veel lezers zullen de stijl literair noemen, ik vind het vooral mooischrijverij. Indringend kan die stijl wel zijn; sommige sc√®nes blijven je bij, niet zozeer door de mooie manier van schrijven als wel door de (soms walgelijke) gebeurtenissen. Beklemmend af en toe, dat wel, ongetwijfeld goed geschreven voor de liefhebbers, maar niet spannend genoeg voor deze site.