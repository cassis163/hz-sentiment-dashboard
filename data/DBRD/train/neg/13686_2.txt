Mooie recensie van Anna Bakker! Gevangen kent weinig diepgang en het uitgangspunt is een bijna lachwekkend clich√©: relatieproblemen, een opstandige puber, nieuwe vriendschap, bonje met een zeer aantrekkelijk manspersoon en een groot geheim. Van daaruit schrijft Brooke Morgan naar een voorspelbare plot toe. Dit boek zou het wellicht goed hebben gedaan in de Harlequin Black Rose serie (Bouquet opgeleukt met thrillerelementen).

Gevangen heeft naar mijn idee teveel zwakke plekken om naar drie sterren te gaan. Het lijkt wel alsof de auteur zelf gevangen heeft gezeten in haar weg naar de plot dat ze vlaggetjes langs de route heeft gezet. De epiloog is aardig maar verandert weinig aan de hoofdlijnen van het verhaal. De twee sterren krijgt Morgan van mij voor de soepele, aardige schrijfstijl en de soms opduikende treffende details die een flinke dosis opmerkzaamheid verraden.

Als uitgeverijen trouwens doorgaan om op elke cover te zetten 'een nieuwe ster aan het firmament', 'de thrillersensatie van dit seizoen' en ga zo maar door, dan verliezen dat soort slogans elke kracht. Bij mij wekken ze intussen zelfs wantrouwen, zo van: kennelijk is dit boek niet in staat zichzelf te verkopen?!