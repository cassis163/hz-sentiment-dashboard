Dat de inmiddels 81 jarige Jan Siebelink een begenadigd schrijver is mag niet ontkend worden. Jan is streng gelovig grootgebracht. Mede daardoor heeft hij een sterk geloof in het hiernamaals. Zo ook de hoofdpersoon in dit boek; Arthur Siebrandi. Arthur leest een tekst uit de Openbaring van Johannes: “ Ik zag aan de rechterhand van Hem die op de Troon zat, een boekrol, verzegeld met zeven zegels. Voor de Troon stond het Lam”. Daarmee is de toon voor het boek gezet en herkenbaar. Soortgelijke teksten komen in veel van de door Jan Siebelink geschreven boeken voor. Jan Siebelink was docent Frans. Zo ook Arthur Siebrandi. Na een conflict met de staf van de school waar hij les geeft, heeft Arthur zich teruggetrokken in een afgelegen noodlokaal. Ook in het door Jan Siebelink geschreven Suezkade, verwerft Marc, leraar Frans een eigen lokaal, een haast paradijselijke enclave. Het verhaal Jas van Belofte is oude koek met een nieuwe kaft.
Jas van Belofte heeft veel weg van een autobiografie. Het is chaotisch geschreven. Mede daardoor sluiten sommige zinnen niet op elkaar aan. Jammer. Een gemiste kans.