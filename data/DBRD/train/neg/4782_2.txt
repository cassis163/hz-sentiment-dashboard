Ik lees net dat het boek verfilmd gaat worden, ik hoop dat dat beter wordt dan het boek. Ik vond het erg lastig om in het verhaal te komen. Pas aan het eind lukte dat. Toen ging het ineens in sneltreinvaart en werd het nog best spannend.
De vergelijking met Grisham en Baldacci zie ik niet echt. Beide schrijvers vind ik persoonlijk beter.
Dit verhaal over Mike Ford die na zijn studie aan het werk gaat bij de Davies Group is op zich spannend maar aan de andere kant vond ik het ook een ingewikkeld verhaal. Er werden overdreven dure woorden gebruikt die ik niet bij het verhaal vond passen. Dat ligt waarschijnlijk aan de vertaler, maar toch... Het maakte dat ik het niet prettig vond lezen. Misschien is het origineel beter...
De beschrijvingen van de methodes van de Davies Group waren niet altijd even prettig om te lezen daarentegen was het actiegedeelte van de thriller dat wel. Alleen jammer dat dat laatste maar een klein deel van het boek betreft. Niet echt een aanrader en daarom heb ik het ook maar 2 sterren gegeven.