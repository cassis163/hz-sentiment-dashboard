Er is een brandstichter aan het werk in Visby op een van de eilanden van Zweden. Alles wijst in de richting van de elfjarige Leo. Hij is gefascineerd door vuur. Al snel valt een eerste dode, een tweede volgt. Heeft het gemeenteraadslid Simon er misschien mee te maken? Waar is hij trouwens?
Is hij een slachtoffer of dader?

Veel vragen in een verhaal waar ik helemaal niet in kwam. Het was niet spannend, ik had geen enkele connectie met wie dan ook van de personages, kon me er niets bij voorstellen.
Het einde kwam dan ook nog eens totaal ongeloofwaardig over. Nee, dat was het niet.
Het was mijn eerste boek van Anna Jansson en ik ben dus ergens in de reeks over Maria Wern erin gekomen, misschien is dat de reden dat ik het zo tegenvallend vond.