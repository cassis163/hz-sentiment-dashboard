Jaren geleden was dit boek mijn allereerste Ludlum. Na een pagina of dertig heb ik het destijds weggelegd omdat ik er niet doorheen kwam. Op marktplaats heb ik voor mijn vakantie een 2e hands exemplaar op de kop getikt. Na een kleine twintigtal Ludlums zou het me deze keer wel lukken het plot te begrijpen en er doorheen te komen!

Het boek is typisch Ludlum: de hoofdpersoon is een superman die alle situaties doorziet en overwint en ongelofelijk slim en uitgekookt is. Hij trekt conclusies die je als lezer niet begrijpt. Maar ja, de lezer is natuurlijk niet zo slim als de hoofdpersoon.

Daarnaast bestaat het boek voor 80% uit dialogen, wat ook typisch Ludlum is, maar wat ik toch ook een zwaktebod vind.

Het boek telt een dikke 700 pagina's en 100 pagina's voor het eind heb ik het wederom opgegeven. Ineens komen er hele andere personen om de hoek kijken die de daadwerkelijke sleutelfiguren achter het plot zijn. Het plot is zo ingewikkeld...

Ik zal er volgend jaar nog een derde poging aan wagen. Ik begin weer bij het begin en, met de kennis die ik heb, moet het me lukken net zo slim te zijn als de hoofdpersoon.

Tot die tijd krijgt dit boek van mij twee sterren.