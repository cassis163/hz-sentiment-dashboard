DNF. De Selectie is een ongeloofwaardig, kinderachtig, slecht uitgewerkt verhaal. Het speelt zich af in de toekomst, in een wereld waarin de inwoners zijn ingedeeld in ranken (de zogenoemde castes). En hoewel het in de toekomst speelt, is uithuwelijken nog steeds heel normaal. Althans, voor het Koninklijk Huis wel. Er mogen namelijk 35 meisjes strijden om de hand van prins Maxon, maar America wil dit niet. America wil dit allemaal niet. Ze wil geen kroon krijgen, ze wil niet met Maxon trouwen maar wil bij haar geheime liefde blijven.

De personages
Ik heb nog nooit eerder zulle oppervlakkige personages voorbij zien komen. Onze hoofdpersoon is America Singer. America Singer (serieus?). America Singer is een verwend, egoïstisch kreng. Ze doet mee aan de Big Brother show alsof zij geen keuze heeft, alsof zij moet deelnemen aan een alles-of-niets wedstrijd. Ze blijft maar dramatisch doen tegen die bal van een geheim vriendje van haar en haar moeder is zo ongeloofwaardig neergezet dat ik eerst een paar keer met mijn ogen moest knipperen voordat ik dit karakter kon 'begrijpen'.

Daarnaast hebben wij nog onze ge-wel-di-ge prins Maxon. *kwijlkwijlkwijl* *dusniet*. Prins Maxon heeft de karaktereigenschappen van een sneeuwbal. Hij ~moet aantrekkelijk zijn~, hoewel hij voor een prins een hoofd vol met zaagsel heeft. Serieus waar; er kwam geen nuttig woord uit de mond van hem.

Verder zijn er nog 34 andere meisjes waarvan de meerderheid wordt omschreven als een kakelende bimbo. Als ik ergens een hekel aan heb, is dat er té vaak personages ~meiden~ naar beneden gehaald worden om de hoofdpersoon beter en knapper en perfecter te laten lijken. Deze meiden hebben dan ook geen enkele achtergrond, geen gevoelens, geen diepgang. Waarom niet?

De wereld
Ha, is er een wereld dan? Wat mij betreft had dit verhaal zich rondom het koningshuis van Nederland of België kunnen afspelen, want er is geen enkele omschrijving van de huidige wereld, politiek of andere landen. Nee, wacht! Dit boek is een mager aftreksel van the Bachelor. The Bachelor, een programma dat ik al net zo afschuwelijk als Georgie Shore of Big Brother of dat verschrikkelijke Utopia vind.

Ik heb dit boek weggeven aan een vriendin van mij, omdat ik denk dat zij hier meer waarde aan kan hechten dan ik kan. Behalve de prachtige cover is er niks positiefs in dit boek te vinden.

(Sorry voor de nogal grove recensie. Ik wil niemand aanvallen of beledigen. Dit is mijn eigen mening, gebaseerd op mijn leeservaringen.)