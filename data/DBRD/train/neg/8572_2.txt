Met dank aan Hebban heb ik Het Brussel Syndroom kunnen lezen.
Het is de eerste thriller van Marc Buelens, die hij samen met zijn zwager (of op zijn Vlaams ‘schoonbroer’) Raf Vermeiren geschreven.
Het boek is overduidelijk actueel: Brexit, gebrek aan vertrouwen in de EU en politiek, fake news / alternative facts. Interessante thema’s voor een thriller.
Wat mij bijzonder aansprak: het toepassen van ‘related profiling’ en het spel Diplomacy.
Maar over het geheel genomen heeft het boek mij niet kunnen overtuigen: verhaallijnen / gebeurtenissen die niet logisch zijn dan wel niet kloppen, weinig spanning, onverklaarbaar opknippen in drie delen (voegt niets toe), flauw einde, en in het begin veel ‘brand name-dropping’.
Zeker niet vervelend om te lezen, maar ik geef het toch slechts twee sterren omdat ik het boek niet met een tevreden gevoel dicht heb kunnen doen.