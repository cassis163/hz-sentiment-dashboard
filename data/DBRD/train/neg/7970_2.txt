Pole position gelezen voor de leesclub op thrillzone.
De cover doet vermoeden en de titel ook dat het boek over formule 1 gaat, de flaptekst dat het verhaal over een sterke vrouw in de mannen wereld gaat. Alleen is dit niet helemaal waar.
Het verhaal is opgesplits in twee delen het begint bij Janet die een ongelukkige jeugd blijkt te hebben gehad en die nu haar leven op de rails probeert te houden door als automonteur in een garage te werken.
Ze woont samen met haar kat Billy in een appartement in Glasgow.
In de garage komt ze goed overeen met Frank en Liam, wanneer ze tijdens een personeelsfeestje bij de karting haar kunnen als chauffeur toont, wordt ze door haar baas ingeschakeld om â€™s nacht voor een criminele bende te rijden.
Wanneer dit fout loopt komt Janet in de gevangenis terecht, zo komen we bij het tweede deel van het boek bij Jo, deze leidt het formule 1 team Crespo racings.
We worden meegenomen in zijn leven, zijn relatie met zijn ex-vrouw, huidige zoon en vrouw.
De verhaallijnen van Janet en Jo lopen helemaal niet zoals het zou moeten, je vraagt je als lezer constant af wat deze eigenlijk met elkaar te maken hebben. Je mist een hele hoop informatie die je nodig hebt, en dan wordt hier en daar info gegeven waar je als lezer helemaal niets mee bent.
De personages missen diepgang net als het verhaal, het einde geeft wel weer dat er een tweede deel komt, maar of ik deze ook ga lezen? Nee, ik hoef niet te weten hoe het afloopt met Janet en Jo.
Jammer genoeg kan niet ieder boek die je leest volledig je ding zijn of goed zijn.
De auteur had met dit boek veel meer kunnen doen, als lezer heb je een bepaald beeld in je hoofd en dit wordt helemaal niet waar gemaakt. Wanneer je denkt een boek te lezen over een sterke vrouw in een mannenwereld, zit je er helemaal naast.
Mijn conclusie er zijn veel betere spannende boeken.