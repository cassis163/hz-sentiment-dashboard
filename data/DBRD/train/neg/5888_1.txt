Van Falcones las ik eerder 'De kathedraal van de zee'. Net als deze een dikke pil, en ook een waarvan ik dacht dat het boek wel een redacteur kon gebruiken om het flink in te korten. Maar toch heb ik het verhaal met plezier gelezen.
Veel heeft Falcones niet geleerd. Hoe interessant het gegeven ook is: de vervolging van het Romavolk in Spanje in de 17e eeuw, het wil maar niet spannend worden. De personages zijn van bordkarton en de cliche's over dansende, zingende en ondeugende stelende nomaden vliegen je om de oren. Er zijn vast lezers die hier lekker induiken, ik heb het opgegeven. Jammer.