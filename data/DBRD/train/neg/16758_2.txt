In dit tweede deel van de Rizzoli and Isles-reeks zijn we een jaar verder na de gebeurtenissen uit het eerste boek. Jane Rizzoli is met haar team op jacht naar de moordenaar die trekjes van Hoyt heeft overgenomen. Warren Hoyt leerden we in het eerste deel kennen als De Chirurg, maar zit ondertussen gelukkig achter slot en grendel. Toch speelt hij nog steeds een flinke rol in Jane haar leven en vooral in haar gedachtes. Haar nachtmerrie wordt werkelijkheid als ze te horen krijgt dat hij is ontsnapt uit de gevangenis...

Ook hier wisselende gevoelens over. Het karakter Hoyt is zeer goed neergezet en de stukken tekst die ons een kijkje in zijn gedachten geven zijn luguber. De spanning is ook een stuk beter opgebouwd en ergens in het boek zat ik heel eventjes op het puntje van mijn stoel. Het is alleen jammer dat het zowat een herhaling van het eerste boek is.

De personages zijn wat vriendelijker neergezet dan in het eerste boek, maar nog steeds heerst er volop negativiteit. Waarom kunnen detectives nou nooit eens normale mensen zijn? Waarom moeten ze altijd een kwelgeest bij zich dragen die de hele toon van de boeken voert? Ik vind het jammer en bovenal begin ik het doodvermoeiend te vinden. 2,5*. Teveel minpunten op een goede voldoende te scoren.