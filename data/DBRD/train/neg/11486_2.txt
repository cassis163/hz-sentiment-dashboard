Huidpijn is een verhaal over diepgewortelde gevoelens van een jonge vrouw. Anne Koster, waar grotendeels het verhaal over gaat is een beroemde tv-ster in Nederland. Ze heeft haar eigen show en is vaak te gast in verschillende bekende tv-shows. Anne is verliefd op Sam en Sam lijkt net zo verliefd op Anne. Sam wil een kind met Anne, maar wanneer blijkt dat dit niet op de natuurlijke manier kan lukken, gaan ze samen een IVF traject in. Sam en Anne staan hier samen volledig achter, totdat Anne een zware operatie heeft ondergaan om haar eicellen te laten verwijderen.

Op het moment dat Anne wakker wordt uit haar narcose zit Sam naast haar aan het bed met de boodschap dat hij geen kind van haar wil, omdat hij verliefd is op iemand anders.
Anne’s leven stort binnen enkele seconden volledig in. Ze weet niet meer waar ze het zoeken moet, Sam wil geen kind met haar, dus ze zal nooit meer moeder worden, een droom valt in duigen. Als klapt op de vuurpijl blijkt ze ook nog eens haar show kwijt te zijn, doordat het te weinig kijkcijfers had.

Wanneer duidelijk wordt dat Sam daadwerkelijk Anne’s leven verlaat beseft Anne dat haar leven zonder hem niets voorstelt. Ze is alleen en heeft een meisje van 17 (haar buurmeisje) als een van haar vriendinnen. Ze kan er alles bij kwijt. Haar manager ziet dat Anne steeds verder aftakelt in haar problemen. Ze drinkt steeds meer en lijkt een agressievere houding aan te nemen. Anne ontkent dit en blijft beweren dat het goed met haar gaat.

Op het moment dat Sam van de radar verdwenen is net nadat ze te horen heeft gekregen dat de nieuwe vriendin zwanger is van Sam beseft Anne dat het echt niet goed gaat met haar. Ze drinkt heel veel en zoekt op ieder moment een uitvlucht voor de uitnodigingen in bekende shows.

Door het verhaal heen wordt het verhaal over Anne’s jeugd beschreven. Ze had een temperamentvolle vader, waardoor ze zich altijd aan zijn regels heeft moeten houden. Na de dood van haar vader raakte haar zus verslaafd aan drugs en alcohol, terwijl ze een kind had. Haar moeder zorgt voor het kind terwijl de zus van Anne van haar probleem probeert af te komen, tevergeefs weliswaar.

Tijdens het lezen van het boek vond ik het sterk dat constant de gedachten en beweegredenen van Anne in beeld werden gebracht. Weliswaar deden de gedachten van Anne me wel iets en miste ik daarin de diepgang. Er werden naar mijn mening grote problemen aan het licht gebracht, maar ook weer snel weggewimpeld.