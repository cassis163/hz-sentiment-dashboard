Dagboek uit de rivier van Frederik Baas viel me enigszins tegen. Het boek wordt verteld vanuit een ik-vorm en over diegene kom je eigenlijk niet meer te weten dan dat het een schrijver is met een writersblock. Het blijft verder een wat onzichtbaar figuur. Wat het soms een beetje ongeloofwaardig maakt is dat de schrijver wel heel veel weet over de hoofdpersonen uit het boek, en dat doet je afvragen hoe hij deze dingen kan weten. Verder lag het tempo van het boek erg laag, met veel oog voor detail, en miste ik af en toe wat wendingen in het verhaal. Het leest op zich wel heel gemakkelijk weg.
De snelheid in het boek wordt pas erg laat in het verhaal behoorlijk opgevoerd en naar het einde toe wordt het verhaal steeds spannender en heeft het een redelijk goed uitgewerkte ontknoping.
Al met al een redelijk boek voor tussendoor, maar voor mij helaas niet meer dan dat.