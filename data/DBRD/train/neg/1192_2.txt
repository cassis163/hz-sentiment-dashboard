Lotte blijkt zwanger. Een probleem: ze heeft de afgelopen 10 maanden geen seks gehad....
Dit is nog maar het begin van een opeenstapeling van vervelende en angstaanjagende gebeurtenissen.
Wie zit er achter en wat heeft een gebeurtenis van 14 jaar geleden er mee te maken?

Cover:
Een jonge vrouw in witte kleding op een grasveld. Rond haar hoofd ligt bloed.
Als je het boek leest wordt de cover ook duidelijk. Er is een duidelijk verband tussen cover en inhoud.
Met name ook de witte kleding/ jurk speelt een redelijk grote rol.

Ik heb al meerdere boeken van Loes den Hollander gelezen, met veel plezier. Dat was bij dit boek wel anders. Het is jammer dat ik er geld aan uit heb gegeven. Wat een teleurstelling!

Ik zou het boeken willen omschrijven als een hutspot met teveel en niet bijelkaar passende ingrediÃ«nten. Het is allemaal teveel van het goede. En absoluut niet logisch.
Zo wordt er richting het eind opeens een dader uit de hoge hoed getoverd die in mijn ogen niks toevoegde aan het verhaal. Het was geloofwaardiger geweest als deze dader er niet bij verzonnen was. Had het boek niet nodig, maakte een irritant boek alleen maar nog irritanter.
De gebeurtenissen zijn regelmatig ongeloofwaardig. Lotte, de hoofdpersoon vind ik een slappe trut.Mijn hemel wat moet er allemaal gebeuren voordat ze actie gaat ondernemen! Dat lijdzaam ondergaan van alles en in de slachtofferrol kruipen.
Ik heb het boek wel uitgelezen, maar met heel veel moeite en irritatie.

Ik zou hetzeker niet aanraden...