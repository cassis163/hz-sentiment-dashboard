Hoofdpersoon Ella Vreeland heeft een minnaar. Die minnaar, die de looks en de kracht van een "jonge veertiger" uitstraalt, is in werkelijkheid een oudere man van meer dan zeventig jaar. Na zijn plotse dood ontdekt Ella dat hij een wondermedicijn nam, iets waar hij eeuwige jeugd mee kon kopen.
Natuurlijk is dat medicijn illegaal en "superwoman" Ella gaat op onderzoek uit.
De eerste hoofdstukken van het boek beloven veel, het verhaal is spannend en interessant. Wat zou Ella allemaal gaan beleven? Hoe verder het boek vordert en hoe meer doden er vallen, hoe onrealistischer het allemaal wordt. Die Ella is zo onvoorstelbaar sterk en bezit blijkbaar over magische krachten om overal te kunnen vluchten, getuige van te kunnen zijn, onzichtbaar te zijn voor bewakingscamera's, zelfs haar grootste vijanden die haar zouden kunnen doden, worden verliefd op haar... (valt dat allemaal mee zeg!)
Omdat ik toch benieuwd was naar het plot, heb ik wel het ganse boek uitgelezen, om dan nog meer teleurgesteld te zijn.
Onrealistisch en ongeloofwaardig! Niet normaal wat die vrouw zogezegd allemaal kan overwinnen. Het begon met de dood van haar minnaar, ik heb haar geen tranen weten laten? Dan wordt haar moeder vermoord, geen verdriet? Ze wordt bewaakt door agressieve waakhonden, maar die ruiken haar niet "omdat de wind verkeerd zat". Ze wil iemand raken met een zware steen op een graf op het kerkhof, maar ipv die man aan te vallen "gooit" ze die zware steen raak. In een razend drukke soeks vindt een inspecteur haar moeiteloos... en ga zo maar verder.
AAAAArrrrggghhh tandenknarsend verder gelezen tot het boek uit was!
2 sterren zijn in feite nog te veel, maar die extra ster is omdat ik het boek toch heb kunnen uitlezen.