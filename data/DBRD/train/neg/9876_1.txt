Vier vriendinnen met elk hun problemen komen samen in Frankrijk. Onder de bezielende leiding van de huishoudster lossen alle problemen op als sneeuw voor de zon. En zo simpel is dat.

Het is verbazingwekkend dat dit verhaal in boekvorm is uitgegeven. Een erbarmelijke stijl van schrijven, korter dan kort door de bocht en met de emotionele diepgang van een bakvis. Jammer. De plot zou met wat meer vakmanschap best een redelijke roman hebben kunnen opleveren. Het geheel zou misschien beter op zijn plaats zijn als een feuilleton in het een of andere (jonge) vrouwenblad.