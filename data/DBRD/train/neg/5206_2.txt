Het verhaal gaat over de geadopteerde Su. Zij gaat samen met haar zus Leah naar Mallorca om te vieren dat zij geslaagd zijn voor hun eindexamen. Tijdens hun verblijf op Mallorca gaat het echter goed mis. Er wordt een video gemaakt en online gezet. Op deze video is te zien dat Su seksuele handelingen verricht bij verschillende jongens. Su schaamt zich en durft niemand meer onder ogen te komen. Ruth, hun moeder, is rechter. Zij wil koste wat het kost de dader laten boeten voor zijn daden. Hierin gaat zij tot het uiterste.

Het verhaal is geschreven in een vlotte en directe stijl. Dit zorgt ervoor dat het boek makkelijk leest. De eerste paar zinnen laat goed de stijl van het verhaal zien.
Ik heb twaalf jongens gepijpt in Magaluf. Tot nu te hebben 23.096 mensen me dat zien doen. Onder wie misschien mijn moeder, mijn vader, mijn zusje, mijn oma, mijn andere oma, mijn opa, mijn baas, mijn biologieleraar, en James, mijn vriendje van de afgelopen zes weken.

Het boek wordt een literaire thriller genoemd, maar de echte thrillerelementen ontbreken. De personages blijven redelijk vlak en missen de echte diepgang. Het verhaal over het ‘viral’ gaan van een filmpje is actueel en zorgt ervoor dat je blijft lezen. Het maakt je bewust van de gevaren van social media. De handelingen die moeder Ruth onderneemt zijn, naar mijn mening, ongeloofwaardig en onrealistisch.

Een vermakelijk boek, maar zeker niet uitmuntend.