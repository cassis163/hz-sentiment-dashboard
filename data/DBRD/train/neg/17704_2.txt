2,5 sterren.

Het verhaal begon goed voor mij. Wel vraag ik mij af waarom Lexi geen commentaar heeft gekregen op de te kleine palmbomen in het begin van het verhaal. Of ik heb dat deel gemist, kan ook.
De reden waarom ik het dan toch niet veel sterren heb gegeven is omdat 1) ik de romantiek miste, 2) Aidan kwam te weinig aan bod in het verhaal dus de liefde die er al inzat, kwam niet als "echt" over bij mij, 3) sommige dingen waren gewoon te "cringe" in het verhaal.

Ik verduidelijk even:
"Ik moet hem delen met iedereen" zegt Lexi over Aidan. Wel, dat klinkt als flauwekul voor mij. Hij is een auteur, geen acteur waar meisjes op kwijlen. Auteurs zijn niet zó belangrijk in de roddelboekjes, hun privélevens worden niet uitgesmeerd in het lang en breed, toch niet zoals beroemde acteurs en zangers.

Het midden van het boek was oké voor mij, maar was ietwat aan de saaiere kant.

Op het einde gebeurt ook iets dat té onrealistisch was voor mij. Aidan was ontzettend boos op haar, maar de volgende bladzijde staan ze te dansen alsof hij niets gedaan heeft? Oké, hij heeft zich wel verontschuldigd maar Lexi vergaf hem gewoon veel te snel. Ze heeft hem ook totaal niet nodig, ze had hem beter een dikke welverdiende "f*ck you" gegeven. Zo irritant vond ik hem.

Ook dit vond ik er wat over gaan. Het ganse boek houdt de auteur zich in met mooie verwoordingen en is het redelijk droog qua taalgebruik. Ineens staat er op de laatste bladzijdes - en ik quoteer letterlijk:

"En dan gaat er op magische wijze iedereen op de dansvloer opzij; de menigte splitst zich, als Mozes die de Rode Zee openbreekt - en daar is hij dan." - pagina 331

Waar kwam dat ineens vandaan? Dit komt net uit zo'n goedkope Amerikaanse tienerfilm die ze de donderdagavond op een niet belangrijke zender zouden afspelen. Gewoon te cringe voor mij, de menigte splitst letterlijk, hoezo is het dan de bedoeling dat het boek iets van realistisch zou overkomen? En ook vooral omdat er amper al romantiek in het boek zit - naar mijn mening - en dan komt er ineens zo'n hopeloze romantische metafoor in? Eerlijk, dit heeft er gewoon voor gezorgd dat ik het boek geen 3 sterren heb gegeven. Gewoon het hele einde van het boek. Dat viel mij gewoon zeer zwaar tegen.

Het plot had zoveel beter kunnen zijn als er al van in het begin werd opgebouwd naar een goede en stabielere romantiek. Het begin was zo veelbelovend, de setting ook. De setting was dat ik zo nieuwsgierig was naar dit boek, ik bedoel maar, een conventie en liefde? Sounds perfect. Maar dat was het helaas niet. Ik vind het zo spijtig dat ik teleurgesteld ben door dit boek want ik heb het gelezen voor een boekenclub.