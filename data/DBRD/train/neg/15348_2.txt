Ciao Sicilia vind ik met 17, 95 euro te duur voor een gewoon spannend verhaal. Marelle Boersma heeft haar sporen als schrijfster wel verdiend, Ze woont zelf in Portugal en weet wat zo'n verhuizing betekent. Toch komt dat niet naar voren in dit Vertrek-boek. De man van Anne heeft losse handen en daarom ontsnapt ze als ze daar de kans voor ziet. Als Sofia in de stad Modica wil ze een nieuw leven opbouwen, maar daar krijgt ze weer te maken met de maffia. Dat is wel erg voor de hand liggend en ook met het chocoladegebeuren had ik niet veel. Erg spectaculair is het hele verhaal niet, het ontbreekt aan spanning en is erg cliche-achtig. Meer dan een boek om even tussendoor te lezen is het niet. Jammer! De verhalen op de televisie zijn toch soms veel spannender.