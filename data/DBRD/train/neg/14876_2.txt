Zelden heb ik een boek gelezen waarin de hoofdpersoon zich zo wentelt in zelfbeklag.
Gaby Mortimer is een bekende tv-persoonlijkheid die een ochtendprogramma presenteert. Op een dag vindt ze tijdens haar joggingtour het lijk van een jonge vrouw. Om de een of andere reden bijt de politie zich vast in het idee dat Gaby de moord gepleegd heeft. Gaby krijgt weinig steun van haar man Philippe. Hij vertrekt zelfs op zakenreis, terwijl ze achterblijft met haar dochter. De politie laat haar niet met rust en arresteert haar. Er zouden bewijzen zijn maar haar advocate krijgt haar vrij. Tegelijkertijd heeft ze te maken met een stalker, alweer. Een hardnekkige journalist, Jack, wil haar helpen in het onderzoek want hij gelooft dat Gaby onschuldig is.
Eigenlijk begon het pas na 2/3de een beetje een spannend verhaal te worden.