maar vlakke thriller.,Meg Gardiner is geboren in Amerika, maar woonachtig in Engeland. Ze studeerde economie en rechten, maar ze was veel liever bezig met schrijven. Toen ze in Engeland ging wonen, schreef ze haar eerste thriller, die meteen goed in de smaak viel.
De Dirty Secrets Club is haar zevende boek (niet alle boeken zijn vertaald in het Nederlands).

Op bizarre wijze is een BMW met twee inzittenden gecrasht. EÃ©n van de twee inzittenden overleeft het ongeval niet. De omgekomen vrouw blijkt een bekende vrouw te zijn van de justitie, en ze is niet de eerste die op bizarre wijze om het leven is gekomen. Op haar dijbeen staat met rode lippenstift 'Dirty' geschreven, reden voor de politie om deze zaak zeer serieus te nemen. Daartoe roept ze de hulp in van forensisch psychiater Jo Beckett. Aan haar de schone taak om uit te zoeken waarom dit ongeval gebeurd is. Zij verdiept zich grondig in het leven van de slachtoffers om op die manier een volgend slachtoffer te voorkomen. Voor Jo is het een klus die ze snel moet klaren, gezien het feit dat er iedere 48 uur nieuwe slachtoffers lijken te vallen. Maar omdat het geen gewone moorden zijn, steekt het allemaal stukken ingewikkelder in elkaar dan het lijkt. Als Jo erachter komt dat er een club actief is genaamd 'De Dirty Secrets Club', waar leden hun meest persoonlijke geheimen onthullen, lijkt ze beet te hebben. Jo denkt dichterbij te komen, totdat ze zelf doelwit wordt van de persoon achter deze gruweldaden.

Wie de goede recensies op de achterflap van De Dirty Secrets Club leest, geschreven door grootheden als Tess Gerritsen en Stephen King, zal hoge verwachtingen koesteren. Daardoor valt het boek ietwat tegen. Het verhaal mist spanning en de personages komen wat afstandelijk over. De omgeving waar het verhaal zich afspeelt, San Francisco, wordt daarentegen wel erg goed omschreven, wat de sfeer zonder meer ten goede komt.
Hoofdpersoon Jo Beckett is een sterke vrouw die weet waar ze staat en wat ze wil. Pas als ze, middels een persoonlijke uitnodiging van De Dirty Secrets Club, word bedreigd, komen er emoties bij haar los, wordt ze menselijker en komt ze wat dichterbij de lezer.
Het idee achter het verhaal is erg leuk bedacht en origineel: een club waar rijke mensen hun meest afschuwelijke geheimen aan elkaar onthullen, en waar je toegelaten wordt als je geheim 'dirty' genoeg is. Maar de uitwerking is wat mager. Er zitten weinig pieken in het verhaal en de personages komen niet echt tot leven. Desalniettemin leest het boek lekker weg, al ligt de voorspelbaarheid op de loer en zijn er te weinig verrassingen ingebouwd om het boek tot een echte pageturner te maken. Maar zoals gezegd, het idee is bijzonder origineel.