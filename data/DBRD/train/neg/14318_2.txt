Na goede reacties van mensen had ik hoge verwachtingen en heb het boek aangevraagd bij de bieb en inmiddels uitgelezen. De kaft is mooi maar past niet echt bij een thriller, en dat klopt dan wel weer met het boek, want ik vond het echt geen thriller.
Het duurt tot blz. 400 zo ongeveer voor er spannende stukjes komen. Daarvoor leest het als een roman. Het is duidelijk dat de schrijfster zich goed heeft verdiept in de omgeving waarin het verhaal zich afspeelt, tot in den treuren krijg je beschrijvingen van de omgeving en namen van straten voorgeschoteld. Het leek soms meer een boek met reisverhalen. Ook krijg je heel veel geschiedenis mee van zowel  de omgeving als van de bewoners van het Pyreneese bergdorp Mosset. Een beetje te veel naar mijn zin. Wat achtergrondinformatie is prima maar het kan ook het verhaal gaan overheersen en dan haalt het de snelheid uit het verhaal.
Ik kon me niet echt verplaatsen in de hoofdpersoon Tess, ze deed voor mij te vaak onbegrijpelijke acties. Ik heb me moeten dwingen het verhaal uit te lezen dus ik zal niet snel iets nieuws van deze auteur oppakken.
Jammer, er had veel meer in gezeten want de basis was goed.