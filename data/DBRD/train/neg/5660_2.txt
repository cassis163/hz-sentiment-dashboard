Een gruwelijk verhaal, Anna en haar kinderen hebben de hel op aarde meegemaakt bij deze sekte en vooral bij deze monsterlijke vader.
Toch kan ik me niet voorstellen dat zo'n sterke vrouw zo veel jaren wacht totdat ze pas wegvlucht van dit monster. Natuurlijk werd ze steeds in de gaten gehouden maar uiteindelijk is haar vluchtpoging gelukkig gelukt en dan komt toch steeds bij mij de vraag naar boven waarom niet eerder??
Natuurlijk heb ik makkelijk praten vanaf de zijlijn maar het is nu eenmaal een gedachte die steeds weer bij mij bovenkomt.
Anna woont nu alweer 12 jaar in nederland en 2 jaar geleden liet zij dit boek schrijven door Bert Muns. Het lijkt mij ook vreselijk moeilijk om 10 jaar later dit hele verhaal weer te moeten vertellen. Gelukkig gaat het met Anna en haar kinderen nu heel goed maar daarom lijkt het mij voor hun allen toch moeilijk om hun akelige verhaal weer in boekvorm te lezen.