Govert Derix (1962) is schrijver, filosoof, columnist en docent. Hij publiceerde meer dan twintig boeken. In 2010 kwam zijn eerste roman uit. Sterrenmoord is zijn tweede roman.

In Sterrenmoord is van het ene op het andere moment de gehele sterrenhemel verdwenen. Over de hele wereld dringt het besef door dat er geen sterren en maan meer zijn. Onder leiding van de Koninklijke Londense Astronoom Barnaby Emperor probeert men achter de oorzaak te komen. Er ontstaat totale verwarring en chaos op de aarde door dit bizarre fenomeen. Er is een toename van zelfmoorden en moorden. Ondertussen zijn er vanuit verschillende landen waarnemingen van een mysterieus meisje. Wie is zij en wat heeft zij met het mysterie te maken?
De introductie van Sterrenmoord belooft een geweldig spannend verhaal die je deze zomer vooral niet mag missen. Het begint met een aantal citaten van mensen die erg onder de indruk zijn van het boek. Des te groter was de teleurstelling al na de eerste bladzijdes. De eerste honderd bladzijdes krijgen we voornamelijk een lesje geografie, landen waar de sterren niet meer te zien zijn. Dit beschrijft Govert Derix tot in den treure. Het verhaal is verder erg chaotisch, ongeloofwaardig en mist verdieping. Er wordt teveel met losse flodders geschoten, nergens is het echt raak. Sterrenmoord is niet spannend te noemen, eerder vreemd. Dit boek schittert niet tussen de toppers van deze zomer.

Eindoordeel **

Plot *
Spanning **
Leesplezier **
Schrijfstijl *
Originaliteit **
Psychologie **