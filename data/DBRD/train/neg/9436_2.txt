Billie en Seb is beslist geen doorsnee-boek. Het is anders, zowel door vormgeving als door de inhoud.
Vaak beginnen eerste korte zinnen van een nieuw onderdeel met een kleine letter (in de epub versie). Dit blijken subtitels te zijn.
Elk hoofdstuk begint met Billie en Seb. Billie die trampoline springt en Seb die erbij is. Billie komt op de rand van de trampoline terecht en raakt in coma, waar ze niet uit komt.
Vervolgens krijgt de lezer terugblikken op Seb en zijn omgeving. Billie is een Aziatisch meisje dat goed kon opschieten met Seb; over haar wordt echter weinig uitgeweid. Over Seb en zijn omgeving komen we veel te weten, over Billie weinig. Billie's ouders komen zo nu en dan wel ter sprake. Ze willen Billie 'bevrijden' door de 'stekker eruit te trekken'.
Het positieve aan het boek is dat het 'anders dan anders' is. De inhoud is ook ok; het probleem is dat er veel herhaling in het boek zit. Het gaat veel over hetzelfde, zij het dat het telkens anders verwoord is.