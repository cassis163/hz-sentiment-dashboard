Mijn eerste kennismaking met het werk van Lauren Beukes is het boek ‘Gebroken monsters’. De quote op het boek ‘Hypnotiserend en verschrikkelijk eng. Niet weg te leggen’ van Stephen King geeft me de indruk dat dit wel een heel spannend boek moet zijn. Helaas valt dit heel erg tegen. De spanning die ik verwachte was er bijna niet helaas. Het boek is moeilijk in te komen door de vele personages en verhaallijnen. Ik vond het erg verwarrend en het kon mijn aandacht niet gevangen houden. Sommige stukken moest ik zelfs twee keer lezen omdat ik het erg chaotisch vond. Tegen het einde van het verhaal begrijp je pas wat de vele personages met elkaar te maken hebben.
De personages waren wel goed uitgewerkt, Layla en haar moeder Gabriella vond ik mooi neergezet en boeide me nog het meest.
‘Gebroken monsters’ is niet echt een fantasy boek maar behoort meer tot het thriller genre.
Ik vond het een verwarrend en chaotisch geheel en had moeite om het boek uit te lezen. Ik heb het dan ook meerdere keren weggelegd. Voor mij is dit boek zeker geen hoogvlieger.