Tess heeft een droombaan gevonden bij het pr-bureau Image House. Ze heeft het knetterdruk, opdrachten stromen binnen, maar hierdoor ziet ze haar man en vierjarige tweeling steeds minder.
Net op het moment dat haar man voorstelt om een weekendje weg te gaan en hun familievakantie wil boeken, wordt Tess gevraagd voor een brainstormsessie van Image House in Lech. Tess kiest er voor om mee te gaan naar Lech. Met een klein team verblijven ze in Lech in een luxe chalet midden op een berg. Door een lawine raakt het chalet helemaal ingesneeuwd. De spanningen lopen hierdoor hoog op. Ondertussen ontdekt Tess geheimen die haar leven op het spel zetten………………..

Kiki van Dijk hanteert een fijne schrijfstijl. Het boek leest vlot en dat past prima bij dit korte verhaal. Het is jammer dat dit boek niet meer pagina’s telt. Ruim 60 pagina’s is te kort om de personages mooi uit te werken. Je zou nog veel meer willen weten van Tess. Ook de mensen van Image House kom je zo goed als niets van te weten. Het tijdspad in het boek gaat heel snel, met grote sprongen, soms gaat het voor je gevoel even te snel. Naar mijn mening was het verhaal beter uit de verf gekomen met iets meer pagina’s. Een leuk verhaal, maar ik blijf toch bij 2 sterren steken!