Soms verwacht je misschien teveel van een boek, en deze roman viel me helaas erg tegen.
Het idee achter het boek is leuk genoeg, maar het waren vooral de schrijfstijl en in mijn ogen overbodige passages waaraan ik me, na een enthousiaste, vlotte start, toch steeds meer begon te ergeren.
Omdat een plankje "niet uitgelezen boeken" bijna net zo erg is als een plank "niet uitgegeven boeken", heb ik het boek toch uitgelezen, zij het wel flink versneld en zonder al teveel plezier.
Nieuwsgierigheid won het gewoon van ergernis.
Maar ik lees genoeg enthousiaste reacties, dus mijn mening is ook niet veel meer dan dat.