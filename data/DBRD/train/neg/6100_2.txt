De titel en de cover zijn erg treffend en nodigen de lezer uit om snel te beginnen aan het boek.
Helaas valt de spanning een beetje tegen, het is meer een chicklit als een echte thriller.

Colette is erg gelukkig met Alex en verwacht een huwelijksaanzoek. Haar teleurstelling is enorm als blijkt dat het romantisch dinertje met een heel ander doel gepland is; het opbiechten van een 20 jaar oude moord die nu verjaard is!

Colette is compleet van slag en verlaat Alex, na een fikse ruzie, de volgende ochtend. Ze bekijkt hem nu met heel andere ogen en weet niet of ze hem nog wel zo aardig vindt. Ze gaan naar haar vriendin Fiona en ontmoet dezelfde dag Sebastiaan nog.

Het verhaal ontwikkelt zich er snel en blijf daardoor een beetje oppervlakkig .Het is erg leuk om de verhalen van Tamara, het slachtoffer van 20 jaar geleden, te lezen. Deze plaatsen Alex wel in een ander daglicht.

Na ongeveer 4 dagen en diverse locaties, is de toedracht van de oude moord duidelijk, is er nog een moord gepleegd en kan Colette uiteindelijk haar leven weer oppakken.

Een lekker , vlot lezend boek .
Mag iets spannender, diepgaander en de plot mag iets beter verhuld worden.