De titel geeft het voor mij al aan. Dit boek dat samen met zijn zoon Felix geschreven is, haalt het wat mij betreft niet bij de oude boeken van Dick Francis. Ik vind het meer een spannend kinderboek of YA. Het blijft aan de oppervlakte en waar ik bij de andere boeken zo snel mogelijk door wil naar de finish, kabbelde dit naar het einde.
Wel mooie nieuwe thema's voor Francis. Zoals de hoofdpersoon Ned Talbot, die bookmaker is. In de boeken van Francis is de hoofdpersoon altijd meer een anti- held, met een ' zwakke ' plek. In dit geval twee zwakke plekken. De ' zwakke ' plekken worden meestal door de tegenstanders gebruikt tegen de hoofdpersoon, en die moet vaak zichzelf overwinnen om er weer bovenop te kunnen komen. Meestal heeft de hoofdpersoon een aansprekend beroep zoals jockey, kunstenaars zoals schilders of glasblazer van bijzondere objecten. Bookmakers zijn nu niet bepaald geliefd blijkt uit het boek. Zo heeft de inspecteur al een vooroordeel over Ned door zijn beroep. Zijn andere 'zwakke' plek is zijn vrouw die een bipolaire aandoening heeft en daar al vaker voor opgenomen is.

Wat mij betreft hoef je helemaal niets met paarden te hebben om de boeken van Dick Francis te waarderen. Dit is niet echt mijn genre, maar Dick Francis zorgt er eigenlijk altijd voor dat ik al vanaf de eerste bladzijden het boek zo snel mogelijk uit wil hebben. Jammer dat dit nu niet zo was.