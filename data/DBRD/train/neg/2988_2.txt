'Het gelukkigste meisje ter wereld' is een boek dat je reikhalzend doet uitkijken naar de uitkomst. Enerzijds omdat het wat traag voortkabbelt, anderzijds omdat je echt nieuwsgierig bent naar het grote geheim van Tifani Fanelli.

De eerste bladzijden van het boek zijn veelbelovend. De volgende 200 bladzijden zijn een mix van 'the Devil wears Prada', 'gossip girl' en een willekeurige 'Jill Mansell'-roman. Dat is geen probleem als je op zoek bent naar zo'n soort boek, maar waarbij het voor de verandering eens géén rozengeur en maneschijn is. Als je echter verwacht een psychologische thriller te gaan lezen, dan wordt je hevig teleurgesteld.

De moraal van het verhaal is duidelijk. De psychologie van 'Ani' (Tifani) wordt mooi omschreven. Het is de schrijfster gelukt om een sympathiek karakter neer te zetten.

Al met al, zeker geen slecht boek. Veel liefhebbers van bovengenoemde boeken, zoals 'the Devil wears Prada', zullen 'hgmtw' weten te waarderen. Als je op zoek bent naar iets met meer spanning, zul je je verwachtingen moeten bijschaven.