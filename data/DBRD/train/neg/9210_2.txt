Zoek je het beste van McDermid? Neem dan 'De Sirene' of 'De terechtstelling'.
Deze 30e roman, (los te lezen 4e deel van serie over de Schotse rechercheur Karen Pirie) 'De man die zijn sporen wiste', zit vol met open deuren en grijsgetreden thrillerpaden.
Een rechercheur die ondanks tegenwerking van haar 'meerderen' koelbloedig doorzet in haar pogingen om de waarheid boven water en de boeven achter de tralies te krijgen.
Aanslagen op haar leven trotserend en intussen een jonge hulpagent opleidend ploetert zij onvermoeibaar voort.
Een boek waarin de vrouwen het slimst zijn, Donald Trump er aan de haren bijgesleept wordt voor een negatieve beoordeling en Syrische vluchtelingen voor een positieve. Verder een wel erg vergezocht plot. Je buitelt over de namen en familierelaties. Leg maar papier en pen klaar om de personages uit elkaar te houden.
Het lijkt het een beetje een productie om de productie, of een productie voor een filmscenario waarvan er 13 in een dozijn gaan.
'Hark een aantal gegarandeerde thrillersuccesingrediÃ«nten bij elkaar en daar is je boek.'
Helaas werkt dat zelfs voor 'een van de grootmeesteressen van het genre' niet zo simpel...