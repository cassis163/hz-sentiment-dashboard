Mijn eerste boek van Milou van der Will, na de recensies van haar boek Rood Licht, waren mijn verwachtingen hoog gespannen. Je wordt tenslotte niet zomaar genomineerd voor een crimezone thriller award. Mijn verwachtingen waren een boek te lezen over een zeer actueel thema, een familiedrama, welke waarschijnlijk een aangrijpend en emotioneel betrokken verhaal zou vertellen. Dit is helaas maar ten dele uitgekomen en niet op het niveau waarop ik het had verwacht.

Helaas werd het belangrijkste onderdeel van het plot van het verhaal al heel vroeg in het verhaal vrijgegeven. Dit haalde de spanning uit het boek voor mij. Dat was erg jammer. Je wist nu alleen nog niet precies hoe alles had plaatsgevonden, dit werd langzaam vrijgegeven door het lezen van het dagboek door Sophie in het boek.

Het verhaal heeft zeker niet heel de tijd mijn volle aandacht gehad, op een gegeven moment werd het een kwestie van het boek uitlezen, ik was er wel klaar mee. De spanning ontbrak op vele momenten en de gebeurtenissen waren vaak erg voorspelbaar. Ik vond het boek te simpel geschreven voor een volwassenen thriller, maar ik denk dat het zeker een goede Young Adult thriller zal zijn. Milou schrijft heel flot en zonder moeilijke woorden te gebruiken, maar het was me eigenlijk iets te simpel.

Ik geef het boek 2 sterren.