DE MYSTERIEUZE JAPANSE THRILLERSENSATIE staat te lezen op de achterkant van het boek,

“Tokio Tapes nr 6-4 “ is het werk van Hideo Yokoyama (1957, Tokio, JPN), en verscheen in 2012 in thuisland Japan. Het werd een enorm succes wat leidde tot een 2 delige verfilming (64 Rokuyon) en tevens werd het boek internationaal opgepikt met een nominatie in 2016 voor een CWA Dagger award. In 2017 verscheen de Nederlandse vertaling, later dit jaar (2018) verschijnt Japan Airlines nr 123

14 Jaar geleden werd de 7 jarige Shoko Amamiya ontvoerd en vermoord, een misdaad die nooit werd opgelost. Yoshinobu Mikami maakte destijds deel uit van het onderzoeksteam en is tegenwoordig persofficier van de lokale politie. In die rol moet hij 14 jaar later contact opnemen met Shoko’s vader om toestemming te vragen om hoogste baas van politie te ontvangen zodat deze hem zijn respect kan betuigen. Deze weigert resoluut. Als Mikami zich afvraagt wat de reden is voor deze weigering stuit hij op een netwerk van intriges, corruptie, machtsstrijd en politieke spelletjes. Hij komt terecht in een strijd tussen twee politiedepartementen en is de kop van jut voor de machtige Japanse pers. Ook in zijn persoonlijke leven heeft Mikami het zwaar, de relatie met zijn vrouw Minako staat onder druk, niet in de laatste plaats door de verdwijning van zijn dochter Ayumi. Telefoontjes waarin niemand iets zegt stellen hem voor een raadsel. Is het Ayumi?

Tokio Tapes nr 6-4 is veel meer nog dan een roman, een botsing van culturen. Elementen die we vaak zien in westerse thrillers zoals veel vaart, spanning of actie zijn niet of nauwelijks aanwezig. Kritisch geeft Yokoyama een inkijk in de hedendaagse Japanse samenleving waar respect brengen en beleefdheidsvormen nog immer tot kunst zijn verheven en dat invloed heeft op alles. Interne machtswelluste politiek en bureaucratie binnen de Japanse politie wordt tegen het licht gehouden. Een wereld waar onbekwaamheid, falend beleid, het ontbreken van moraliteit en corruptie de boventoon voeren. Dit alles maakt Tokio Tapes nr 6-4 een ongewoon en vrij complex verhaal wat voor de gemiddelde westerling maar moeilijk te begrijpen is. Hoewel aan alles te merken is dat er veel onderzoek en tijd is gaan zitten in dit boek blijf je na 624 bladzijden zwoegen (want dat was het) met een onbestemd gevoel achter en verlang je naar een boek met de voor ons zo gewone thriller elementen. Ik zou dit zeker geen thriller willen noemen.

DE MYSTERIEUZE JAPANSE THRILLERSENSATIE quote van de uitgever wil ik terug brengen tot ……… JAPANS …………


Spanning: 1
Schrijfstijl: 3
Psychologie: 4
Plot: 2
Leesplezier: 1
Originaliteit: 3