Dit is het eerste boek dat ik gelezen heb van Daniel Blake. Waarschijnlijk is het ook het laatste boek dat ik gelezen heb van deze schrijver als het gaat om een vervolgserie van de hoofdpersoon in dit boek.
De personen in het boek worden maar oppervlakkig uitgewerkt. De persoonlijke informatie die wel gegeven wordt blijkt later in het boek volledig teniet gedaan te worden door hun akties (Je mag vanuit geloofovertuiging niet vloeken, maar diegene probeert vervolgens wel iemand te vermoorden).
Er zit wel erg veel aktie in het boek, waardoor het allemaal steeds minder geloofwaardig overkomt. Alle gebeurtenissen en personen in het boek hebben ook allemaal direkt of zijdelings wel een bepaalde relatie met elkaar wat wel erg toevallig overkomt.
Bepaalde conlusies die door de hoofdpersonen getrokken worden komen ook wel erg uit de lucht vallen.
Pluspunten van het boek zijn de korte hoofdstukken, waardoor het verhaal makkelijk weg leest en als je erin slaagt om niet te veel na te denken tijdens het lezen dan is het wel een spannend verhaal.
Als ik er een punt voor zou moeten geven dan zou dat een 6 zijn.