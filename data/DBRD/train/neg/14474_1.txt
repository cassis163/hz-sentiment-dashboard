Ja hoor, de eerste (althans, de eerste die mijn bureau bereikt) thriller met Al Qaida in de hoofdrol is uit. Genoemde griezels zijn van plan een raket af te vuren om zo verwoesting, ellende en vooral veel Amerikaanse doden te veroorzaken. Hmmm waar zou de auteur dit gegeven vandaan hebben? Mark Beamon, FBI-agent, mag samen met zijn ex-collega en ex-geliefde de boel gaan onderzoeken. Hmmmm waar zou de auteur dit gegeven vandaan hebben?

Mark komt een complot op het spoor (knap hoor, voor een FBI-agent) dat weleens zijn wortels zou kunnen hebben in de Amerikaanse overheid. Hmmm. Waar zou de auteur dit gegeven vandaan hebben? Het verhaal wordt gelardeerd met geheime bankrekeningen, dubbele agenda´s, verraad en mooie vrouwen.

Kortom: oude wijn in nieuwe zakken. En nog niet eens zo geschreven dat zelfs ik, die niet van dit soort thrillers houdt, erdoor gepakt werd.