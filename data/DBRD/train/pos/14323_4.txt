Na de hilarische film met dezelfde titel te hebben gezien, was ik erg benieuwd naar het boek. Het boek is gelukkig geen 'filmeditie' geworden. Bridget Jones is veertig en vreest voor altijd kinder- en manloos te blijven. Op het doopfeest van haar 37e petekind blijkt Mark Darcy de andere peetouder te zijn. Bridget belandt dronken in zijn bed, maar dat blijkt de volgende dag eenmalig te zijn geweest. Bridget voelt zich aan de kant gezet en komt op een boekenfeestje Daniel Cleaver tegen. Hij weet haar te verleiden met zijn nog steeds gladde praatjes. Een aantal weken later denkt Bridget al in de overgang te zijn beland, totdat haar vriendin Shazzer haar een zwangerschapstest laat doen. Oeps, wie is nu de vader? Wat volgt zijn een aantal maanden met doldwaze avonturen, rivaliserende mannen en een Bridget die zeer verliefd is op haar kindje.
Het is een leuk boek om te lezen. Het vormt een mooie schakel tussen de twee eerste delen en het boek ‘Mad about the Boy’!