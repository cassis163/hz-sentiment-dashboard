Ik las het persbericht en was meteen nieuwsgierig naar de inhoud.

Deze bundel bestaat uit drie delen: Huilen, Loslaten en Terugvinden.

De gedichten en korte verhalen wisselen elkaar af, zoals ze ook afwisselen in lettergrootte en vorm. Soms slechts een leeg blad met helemaal onderaan een titel. En dan op het volgend blad een vervolg lezen. Dat is verfrissend en nodigt uit tot steeds meer ontdekken van deze bundel.
Uit Terugvinden las ik:

Het helen
lag niet in de manier
waarop je naar me keek
of over me sprak
of zie hoeveel
je van me hield
het helen
lag in de manier
waarop ik naar mij keek
over mezelf sprak
die eerste keer
dat ik van mezelf hield
omdat jij het me had geleerd.

Dit stuk laat zien hoe belangrijk een ander voor jezelf kan zijn, meer nog dan je zelf ooit wist!

Deze bundel is afwisselend, mooi vormgegeven en getuigt van inzicht in het leven. De bundel is geschikt voor een breed publiek, is niet hoogdravend in taalgebruik maar leest lekker door de eerder genoemde afwisseling. Een bundel voor bijna elk moment in een mensenleven.

Ik waardeer dit prachtig boek met vijf fonkelende sterren.