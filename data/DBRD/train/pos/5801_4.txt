Voltooid start meteen heftig: er is een misdaad gepleegd, er is een lijk en een raadselachtige boodschap. De spanning in dit boek loopt op. En dan bedoel ik niet dat dit voortkomt uit een heftige zoektocht naar de dader, waarbij het tot een spetterende ontknoping komt, Nee, het is meer een psychologische spanning dat zich uit in rare gedachten en bijzondere uitingen van de personages.
Hoofdpersoon Isabel heeft een bijzonder verleden, maar ze probeert haar leven weer op de rit te krijgen. Isabel worstelt met haar gevoelens en emoties. Mariska Overman beschrijft de relatie, die zij heeft met de verschillende heren op een subtiele en mooie manier.
Mariska Overman heeft met Voltooid een omstreden thema verwerkt in het boek. Dit heeft zij op een prettige manier gedaan zonder zelf een oordeel te vellen, dit laat ze aan de lezer over.
Door de korte en begrijpelijke zinnen leest het boek gemakkelijk en kunnen we genieten van een spannende en bijzondere thriller.