Het was mijn eerste kennismaking met dit genre boeken. Zowel het genre als het boek kon mij bekoren. Al moest ik mij doorheen de wetenschappelijke indeling en informatie van CERN worstelen. Natuurlijk is enige achtergrondinformatie vereist maar toch kon de schrijver dit wat beknopter hebben gemaakt. De verhaallijn zelf kon mij uitermate boeien. Je hebt het gevoel dat je het boek niet opzij kan leggen maar wil blijven lezen. De spanning wordt gedurende het verhaal opgebouwd en je wilt zo snel mogelijk het mysterie ontrafelen. De lezer kan zijn eigen theorieÃ«n over de dader en de afloop de vrije loop laten.

De gebouwen en kunstwerken worden uitvoerig besproken zodat het de lezer in staat stelt deze te kunnen herkennen en situeren in Rome. Het boek is vlotter te volgen als men Rome al bezocht heeft. Bepaalde hoofdstukken zouden kunnen levendiger voorgesteld worden. Het feit dat ik de personages kon voorstellen op plaatsen die ik zelf bezocht heb, maakte het voor mij des te boeiender om dit boek te lezen.

Ik zal ongetwijfeld nog meerdere boeken uit dit genre lezen. Het heeft mij, tegen alle verwachting, in zeer kunnen bekoren. Misschien lees ik nog wel eens andere boeken van deze schrijver.