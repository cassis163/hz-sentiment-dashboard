Wat een fantastisch goed boek is dit! Kristin Hannah presteert wat weinig schrijvers lukt. Ik heb voor de 2e keer bij een boek van haar gehuild. De nachtegaal is op een vlotte wijze geschreven. Kristin Hannah heeft een kenmerkende schrijfstijl en die zie je ook duidelijk weer terug in dit boek. Het verhaal van de zusjes grijpt je aan en is op een beeldende manier neer gezet. Hierdoor leef je enorm mee met beide vrouwen.
De tijdslijn is herkenbaar, doordat we allemaal wel iets hebben gelezen over de WOII. Doordat er af en toe een hoofdstuk volgt in de tegenwoordige tijd ben je heel nieuwsgierig wat er zich in het verleden verder heeft afgespeeld.

Ik heb het boek in korte tijd uitgelezen. In 1 ruk gaat bij dit boek helaas niet, gezien de hoeveelheid bladzijde. Echter heeft het boek mij op geen enkel moment verveeld en wilde ik iedere keer graag verder lezen. De hoofdstukken zijn niet te lang, waardoor je prima een hoofdstuk tussendoor even verder kunt lezen.

Wie de boeken van kristin Hannah nog niet kent, moet vooral met dit boek gaan beginnen! Ik weet zeker dat je gelijk fan bent.