Advocaten Lacy Stolz en Hugo Hatch zijn al tien jaar werkzaam bij BJC (Board on Judical Conduct), een overheidsdienst die onderzoek verricht naar het gedrag van rechters. Het leidt niet tot bijzonder spectaculaire zaken, al worden wel twee rechters uit hun ambt gezet.

Greg Meyers heeft in zijn verleden als advocaat een projectontwikkelaar vertegenwoordigt die veel geld verduisterde. In samenwerking met de FBI, die deze man vervolgde, heeft Greg het op een akkoord gegooid: informatie voor strafvermindering. Als gevolg daarvan leeft hij onder een nieuwe identiteit.

De enige cliënt die Greg heeft wil een corruptiezaak aanhangig maken aan de hand van de klokkenluiderswet van Florida.
Lacy en Hugo storten zich op de zaak en hebben geen idee waar het toe zal leiden, toch zakken ze steeds dieper in zaken die het daglicht niet kunnen verdragen.
zodra je de eerste blz. heb gelezen voelt het vertrouwd aan, John Grisham weet je als geen ander mee te nemen naar de wereld van rechters en advocaten met al hun regels.

De regels en wetten met betrekking tot het grondgebied van de Tappacola indianen verschillen enorm met de rest van de staat, dit geldt ook voor wat betreft het afhandelen van zaken. Het casino op hun grondgebied zorgt ervoor dat er veel zwart geld wordt afgeroomd.

De twee verhaallijnen hebben ieder hun eigen leven, maar beetje voor beetje komen ze steeds dichter bij elkaar te liggen, waardoor het een hecht en krachtig geheel wordt.

Door de verschillende subtiele wendingen blijf je nieuwsgierig en alert en over het verloop van het plot is goed nagedacht. Als de ontknoping er eenmaal is, is het ook ineens afgelopen . Persoonlijk had ik graag nog iets meer willen weten over het verloop van het proces. Dit zou het boek net iets meer hebben gegeven.

Geld witwassen, corruptie en hebzucht zijn de elementen in dit boek . Dit speelt ook in de huidige maatschappij en daardoor is het heel herkenbaar.

John Grisham heeft met “De klokkenluider” weer een ouderwetse Grisham neergezet met in het verhaal de juiste dosis spanning en onvoorziene wendingen. Ook de vaart in het verhaal is weer als vanouds.