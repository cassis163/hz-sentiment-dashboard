"Er zijn nu al 4 bommen afgegaan, maar er schijnt nog een explosief in de school te zijn dat elk moment kan ontploffen." ~ p9.

De nachtmerrie van iedere ouder, de hel voor ieder schoolgaand kind. Wat een indrukwekkend verhaal om te lezen!

"Als jij wilt geloven dat ik een slecht mens ben, kan ik je niet tegenhouden." ~ p150.

Tijdbom is een YA-thriller, waarin een bomexplosie op school centraal staat. Het verteld het verhaal van 6 jongeren die ten tijde van een aanslag in de school aanwezig zijn. Vanuit een wisselend perspectief lees je hun beleving van deze dag, en hun reden om juist die dag op school aanwezig te zijn. Maar wie zegt dat de aanslagpleger niet één van hen is?
Joelle Charbonneau zorgt ervoor vanaf de eerste bladzijde dat je iedereen voldoende wantrouwt. Er wordt precies de juiste mysterie om elke personage gehouden, zodat je pas aan het einde de puzzelstukjes in elkaar kan passen. Dit zorgt ervoor dat je gewoon moet blijven lezen, totdat je zeker weet dat iedereen veilig is. Naja, iedereen... De personage zijn zeer uiteenlopend, waardoor er denk ik voor iedereen wel een tussen zit om een zwak voor te hebben. Om je een beetje extra zorgen om te maken. In het begin vroeg ik me af of het wel handig was om en verhaal vanuit 6 personages neer te zetten, maar uiteindelijk werkte het, juist op deze manier!

"De media zijn machtig. Ze verslaan niet alleen het nieuws. De onderwerpen die ze voor de TV selecteren, vormen de manier van denken van mensen." ~ p242.

Zo enthousiast en dan toch maar 4 sterren? Ik hoor het je vragen. Ja ik zit absoluut in de fangirl modus wat dit boek betreft, het enige waar ik een beetje meer zit is het einde. Zie het alsof je net heerlijk in je lievelings restaurant heb zitten smikkelen, met je favoriete voor- en hoofdgerecht. Je verheugt je enorm op dat ene luxe toetje, maar je wordt afgescheept met 1 bolletje vanille ijs. 1 bolletje! Beter dan dit kan ik het niet uitleggen zonder te spoileren. Dus nee, ik heb echt super lekker gegeten, maar ik mis dat laatste hapje!