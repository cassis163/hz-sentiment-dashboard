Anne Dyeward is een van de laatste erfgenamen van de verstoten koninklijke familie. Ze is opgegroeid in Pitmadden met haar familie, maar Anne wordt gedwongen door de huidige koning om met de kroonprins te trouwen. Eenmaal hier akkoord mee te zijn gegaan kan zij niet meer terug. Haar familie komt aan het hof wonen, maar niet zonder slag of stoot. Daarbij is daar ook nog de kroonprins William. Na mate zij meer tijd doorbrengt met William komt zij er achter dat hij een persoonlijkheidsstoornis heeft die soms erg angstaanjagend is. Het moeilijkste is nog om de koning onder ogen te zien. De koning houdt erg van jonge vrouwen wat soms misselijkmakend is. Verder gebeuren er nog veel meer dingen in het kasteel. Zou ze haar familie bij elkaar kunnen houden?

Deze fantasyroman leest erg fijn. Bij elk hoofdstuk wil je verder en verder lezen. Er zit spanning in het verhaal, maar ook verdriet en liefde komt vaak in het verhaal voor. J.M. Anna heeft een ontzettend goed boek geschreven en ik kan niet wachten tot het boek Hart van het beest uit is.