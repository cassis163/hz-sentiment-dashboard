In dit derde deel over de belevenissen van de familie Cazalet wordt je als lezer voortdurend in verwarring gebracht, De titel wordt dus ook letterlijk toegepast. Het enige dat echt duidelijk is, zijn de namen van de hoofdstukken, dan weet je in ieder geval over wiens leven het gaat. We gaan verder waar de eerdere delen zijn opgehouden en lezen verder. We lezen veel over Polly, Claire en Louise die in deze oorlogstijd (rond 1942 is de start van het boek) volwassen worden en keuzes gaan maken. Hoe verwarrend is het als dit in een tijd is waarin niets zeker is en niets ook meer 'normaal' zal worden. Natuurlijk lezen we ook over Zoe, Edward en Villy, Hugh. We blijven in verwarring over het lot van Rupert. Maar toch, dit boek weet mij op een of andere manier te raken. De vorige boeken, deel 1 en deel 2, waren leuke boeken maar soms ook wel wat erg kabbelend, haast saai heb ik dat met deel 3 niet en ik vind het zelfs jammer dat het uit is. Hoe dat komt? Tja dat is een goede vraag, denk door alles wat er gebeurt (een soap zoals sommigen zeggen) maar ook door de personages die op een of andere manier beter inleefbaar waren niet zo ver van je af stonden zoals in de eerdere delen. Een soap vond ik het niet, denk dat deze tijd heel onzeker was en mensen zoeken dan toch een anker, een houvast op een manier die je nu zou zeggen het lijkt wel een soap.
Kortom 4 sterren en toch eens deze boeken in het Engels lezen, heb zo het vermoeden dat de vertaling veel afneemt van het mooie subtiele schrijven. Ik ben benieuwd naar deel 4!