In deze maand, januari 2018, is Kim al 10 jaar schrijfster en heeft ze meerdere boeken geschreven, waaronder de lillith trilogie (gebonden in duister, verbroken in schemer en geboren in licht), daarnaast hydrhaga (stand-alone) en inmiddels is ook haar boek: vertellingen van de ondergang â€“ bloed, verschenen. Naast al deze boeken zijn er inmiddels ook al boeken vertaald in het Engels, voor verkoop in het buitenland. Kim ten Tusser heeft dus echt bekendheid gemaakt als fantasyauteur van Nederlandse bodem.
Kim is geboren in 1979 in Twente en daar woont ze nog steeds in een huis uit 1902. Naast schrijven houdt Kim van geschiedenis, reizen en avontuur. Zowel fietsend als wandelend.
Prooi is het tweede deel van haar tweeluik (jager en prooi), Jager is uitgebracht in april 2014 en het tweede deel Prooi, in augustus 2015.
Dit tweede deel van de tweeluik sluit naadloos aan op het eerste deel (en is ook niet los te lezen, zonder het eerste deel gelezen te hebben).
Nu Meaghuns geheim is uitgekomen, kan hij iet meer terugkeren naar het leven dat hij had (=oudste zoon van de Godin Margal). Op de vlucht voor zijn broer Cighal en pontifex Kaban, de raadsheer van zijn moeder, wordt hij gedwongen om na te denken over zijn plek in de strijd tussen de Goden. Maar heeft hij wel een keuze of is hij uiteindelijk niet meer dan een pion in het spel?
Ondertussen is Margal op zoek naar Liis (de vijfde vrouw van Meaghun) en de antwoorden die de voortvluchtige vrouw haar kan geven. Wanneer de nachtmerrie alsmaar erger wordt, moeten beide vrouwen hun kijk op de wereld herzien. Komen de nieuwe inzichten nog op tijd of zaal Meaghun iedereen die hij liefheeft meesleuren in zijn val?
Wat vond ik van dit tweede deel?
Waar Kim in het eerste deel wat langzaam opgang kwam met het verhaal en waar deze een beetje onduidelijk was, zit je bij het tweede deel direct in het verhaal. Het lijkt wel makkelijker geschreven. Nu Meaghun een prooi is van zijn broer in plaats van een jager, lijkt het verhaal in een stroomversnelling te komen, waar meer actie en spanning bij komen kijken. Deze miste je in het eerste boek.
Bij mijn recensie van jager heb ik geschreven dat de karakterbeschrijving van Margal te summier was. En dat ik dit een gemiste kans vond. In dit tweede deel heeft Kim dit helemaal goed gemaakt. Margal komt uitgebreid aan bod en je leert haar gedurende het boek steeds beter kennen. Hoe is zij Godin geworden, hoe zit het tussen haar en Kaban, de Pontifex? Hierop krijg je in deel 2 antwoord.
Het boek eindigt compleet anders dan dat je verwacht, een heel aparte wending wat ook een nieuw begin zou kunnen zijn. Ik vroeg me echt af, heeft dit boek nu een open einde? Ja? Nee? Eigenlijk weet ik dat nog niet.. want het is wel afgesloten, maar zoals ik al zei, toch ook niet. Mede hierdoor is het een boek dat je echt even moet laten bezinken. Het moet even landen.
Al met al is het een heel geslaagd tweede deel. Prachtige mysterieuze cover, mooi aantal bladzijde van 502 (waardoor je heerlijk wat uurtjes jezelf terug kan trekken in de wereld van Kim ten Tussher, een heerlijke fantasyschrijfster)
Voor het boek Prooi geef ik 4.5*
Voor het eerste deel jager geef ik 3.5*
Dus de tweeluik krijgt in zijn geheel 4*
Ik heb deze met veel plezier gelezen, bedankt Kim, voor heerlijk wat leesplezier