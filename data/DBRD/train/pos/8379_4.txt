Als een boek je niet kan loslaten, dan glimlach ik van binnen. Heerlijk boek met spannende verhaallijn en knappe personages. Passiespel!

Auteur
Ik heb alweer een schrijver leren kennen. JEUJ! De Amerikaanse Richard Montanari heeft meerdere boeken gepubliceerd én... nu komt het ... Passiespel is het eerste verhaal in zijn Philadelphia reeks met de twee personages Kevin Byrne en Jessica Balzano in de hoofdrol. Voor één keer heb ik eens een boek in de juiste volgorde te pakken. Héhé!

Cover
Aangezien deze thriller over moorden in de religieuze sfeer gaat en de slachtoffers telkens een rozenkrans vast hebben, vind ik het beeld meer dan geslaagd. De donkere en bloederige kleuren geven de sfeer weer. Brrr...

Plot
Als de partner van politieman Kevin Byrne in het ziekenhuis beland met een hartaanval, krijgt hij Jessica Balzano toegewezen. Deze taaie madam met Italiaanse roots krijgt op haar eerste dag bij Moordzaken meteen met seriemoordenaar op haar bord. Een aantal jonge meisjes van de katholieke scholen in Philidelphia worden gruwelijk vermoord met lugubere religieuze aanwijzingen.

Mijn gedacht
Eerlijk? Ik had een paar hoofdstukken gelezen en heb het boek weggelegd. Poeh! Zo'n James Bond figuur, die natuurlijk altijd wint. Niks voor mij. Na een week begon ik terug. En toen kreeg het hoofdpersonages menselijke en niet zo'n fraaie trekjes. Vind ik leuk! Vooral de personages Kevin en Jessica krijgen een hele leefwereld met hun complexe gezinstoestand.

Het plot bouwt mooi op en Montanari zet je een paar keer op een verkeerd been en eindigt met een serieuze twist. Had ik niet zien aankomen. Dus, kom maar op met het vervolgboek 'Moordscène'.