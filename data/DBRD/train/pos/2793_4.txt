Een boek waarvan de cover mij al een wow effect geeft dat is Thuis in Virgin River. De cover is echt super mooi. Het eerste wat ik deed toen ik het boek binnen kreeg was het boek aanraken. De cover is heel zacht en de tekst heeft een spot uv-lak. Het mooiste is de spot-uv lak op de onderbalk die van flap tot flap loopt. Het vormt een hout patroon en vraagt ernaar om gevoeld te worden.

Het eerste wat me opviel toen ik begon met lezen was het mooie ornament onder het hoofdstuk aanduiding. Ik hou van zulke kleine details die het boek iets extra's geven. Wat wel even wennen was, het kleine lettertype. Persoonlijk zie ik het iets groter.

Het verhaal begint met Mel die in de auto zit op weg naar Virgin River. Je begint in het boek bij het begin van Mel haar nieuwe leven. Het nieuwe leven wat ze na een paar tellen alweer op wilt geven. Ze brengt de nacht door op de bank van haar tijdelijke huis. Op de bank omdat het bed te vies is om op te slapen. Na een kop koffie en een goed ontbijt bij Jack wil Mel vertrekken. Een te vondeling gelegde baby houd haar tegen. Ze zorgt samen met de dokter voor de baby tot de baby een huis heeft waar voor haar gezorgd wordt. Mel gaat alleen niet weg uit Virgin River, elke keer heeft ze een reden om te blijven. De gebeurtenissen volgen elkaar op. Spanning, liefde en verdriet, Virgin River is zo gek nog niet.

Hoe meer je in het boek komt hoe moeilijker hij weg te leggen is. Je wilt weten wat er verder gebeurt, of Mel blijft en wat er allemaal met de andere bewoners van het kleine plaatsje gebeurt. Een heerlijke roman.