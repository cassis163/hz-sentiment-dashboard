Gekooid, Ellison Cooper

Uitgever: Xander Uitgevers B.V.
Nederlandse vertaling: Maya Denneman
Nederlandse uitgave maart 2019
ISBN 9789401610537 Paperback

==== ”U spreekt met de alarmcentrale” ”.... hallo? Kan iemand me alsjeblieft helpen?” “Wat is er aan de hand?” vroeg de telefoniste. “Ik weet het niet goed. Er is.......” “Waar ben je?” “Dat weet ik niet”, ze begon te huilen. “Ik weet het niet.....” ====

Wilson en zijn partner Mike gaan na een melding van stankoverlast op pad. Dan herinnert Wilson zich dat ze 12 dagen eerder voor hetzelfde pand hebben gestaan na een angstig telefoontje van een verwarde meid die stoned klonk.
Als ze voor de deur staan ruiken ze een penetrante lijkenlucht.
Nadat ze een oproep via de portofoon geven, trappen ze de deur in en gaan naar binnen.
Al kokhalzend doorzoeken ze het huis. Mike roept dat hij naar beneden gaat. Zodra hij zijn voet op de eerste tree zet, krijgt hij een volle laag hagel in zijn gezicht. De beer van een agent struikelt over Wilson en samen vallen ze op de grond.

In de kelder van het pand wordt het lijk van een meisje aangetroffen die in een kooi zit met een levend hondje.
FBI-agente Sayer Altair wordt samen met Vik Devereaux,special agent bij de dienst speciale interventies van de FBI bij Kindermisdrijven, op deze zaak gezet.
Het dode meisje heet Gwen en is de dochter van Senator Charles van Hurst. Ze was al een jaar vermist.

Dan komen ze er achter dat er nog een meisje in gevangen zit ergens in een kooi. Het wordt een race tegen de klok. Zijn ze nog op tijd om haar levend te vinden?

Wat een spannend verhaal.
De hoofdstukken zijn kort en is geschreven in goede begrijpelijke tekst.
Daarom blijft het boeiend. Je leert de personen goed kennen en ik merkte dat de leden van het team een enorme doorzettingsvermogen hebben.
Je wordt op een dwaalspoor gezet wat betreft de dader.
Toen ik door had wie de dader was, vond ik het jammer dat de perfectie die de dader voorheen uitstraalde werd afgebroken door ineens slordig te zijn.
Daardoor lijkt het einde wat afgeraffeld.
Toch heb er van genoten.
Voor mij is het boek 4* waard.

Rotterdam, 5 mei 2019
Annemarie van de Kuilen
Met dank aan #ThrillZone