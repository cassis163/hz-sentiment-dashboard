De kleine moeder van Bergen-Belsen verteld het hartverscheurend mooie verhaal van de jonge Hetty. Een Joods meisje dat opgroeide in Amsterdam en van daaruit haar ervaringen verteld over deportatie, over concentratiekampen, over leven, geleefd worden en vooral overleven.

Het blijft moeilijk om je een voorstelling te maken van wat er in die tijd allemaal is gebeurd. Ik heb veel oorlogsboeken gelezen, en veel zijn pakkend en hebben me geraakt. Echter was dit boek naast prachtig ook erg vernieuwend.

Een totaal andere ervaring van een meisje, dat waarschijnlijk, dankzij haar ouders en dankzij haar leeftijd, het concentratiekamp overleeft. De wijze waarop zij de zorg op zich neemt over tal van kinderen is hartverwarmend.

Een boek dat je mee neemt, dat je mee laat leven. Dat zorgt voor tranen en spanning, maar soms ook voor opluchting en een lach. Een prachtig boek en zonder twijfel een aanrader voor iedereen die van oorlogsboeken houdt.