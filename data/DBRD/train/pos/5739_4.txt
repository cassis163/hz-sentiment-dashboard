De ring is eenzaamheid. Het maakt je onzichtbaar. Je gaat er aan kapot. En toch word je er telkens weer door aangetrokken. Het verandert je in een waanzinnig monstert. Het geeft macht. De macht ligt in de mogelijkheid om de werkelijkheid te zien. Een vis in het water heeft geen besef van water. Een gesocialiseerde mens heeft geen besef van zijn socialisatie. Iemand die onzichtbaar is, die overal buiten staat, kan de dingen zien zoals ze zijn. Als je de dingen ziet zoals ze zijn dan zie je Mordor. Dan zie je het kwaad. Daarom moet de ring vernietigd worden. Zodat we in onze leefbare illusies kunnen leven. We vinden dat schisma ook in onze samenleving en in onszelf. Utopische gelovigen willen de ring vernietigen. Nihilisten doen hem niet meer af. Kan men de ring af en toe dragen ? Het lijkt me wenselijk. Het einde van het verhaal staat me dan ook niet aan. De 20ste eeuw met haar communisme en nationaal socialisme leert ons dat utopisch geloof zo z'n gevaarlijke kanten heeft. En als we niet opletten zal de 21ste eeuw ons misschien duidelijk maken dat de ring altijd dragen al even gevaarlijke consequenties heeft. Homo homini lupus, utilitarisme en objectivisme verliezen evengoed een deel van wat het is mens te zijn uit het oog en kunnen evenveel leed aanrichten.

En zo ziet eenieder wat hem of haar op het moment bezig houdt, in het verhaal. Het is best verrijkend het internet af te schuimen naar wat anderen in het verhaal of in de ring zien. :)