Sprookjes (voor)lezen dat was al een tijd geleden dat ik dat gedaan had. Ze zijn nooit mijn favoriete genre geweest om te lezen, niet voor mezelf maar ook niet in de tijd dat mijn kinderen nog werden voorgelezen.
Toen het boek op de deurmat viel was het een cadeautje om uit te pakken. Het boek ziet er prachtig uit. Het voelde goed en ik was benieuwd of mijn tegenzin tegen sprookjes zou verdwijnen. Hoogste tijd om te gaan lezen.

Het verhaal is opgedeeld in drie delen te weten:
* Kroonprinses, waarin we kennis maken met Anidori-Kiladra Talianna Isilee. Een korte beschrijving van haar leven van geboorte totdat ze de 16-jarige leeftijd heeft bereikt.
* Ganzenhoedster, het deel waarin Ani te weten komt dat status niet het belangrijkste in het leven is.
* Blonde vrouwe, het deel waarin Ani transformeert naar de jonge schone blonde vrouwe.

In totaal beslaan de drie delen 22 hoofdstukken. Die goed toegankelijk zijn voor een ieder. Een mooie schrijfstijl die past bij het verhaal. En eigenlijk geen moeilijke woorden, ik zocht voor de zekerheid één woord op omdat ik het zeker wilde weten toen ik het voor het eerst tegen kwam in het verhaal. Dat was “reverence”, weet jij het?

Het geheel is goed leesbaar en daardoor leest het gemakkelijk weg. Sommige passages lieten mij fronsen en daarvan is het grootste voorbeeld dat Ani op 16 jarige leeftijd moest denken aan hoe ze geboren was en drie dagen lang haar ogen had dichtgehouden (blz.55). Dan heb ik echt zoiets van: Hoe dan? Of zou het een koninklijke kracht zijn? Ik weet wel dat je in een boek je fantasie kan laten gelden maar dit is voor mij dan zo onwerkelijk dat het ongeloofwaardig wordt.

Maar er is ook herkenning van bijvoorbeeld de zoektocht naar wie ze kan vertrouwen, vriendschap, verraad & romantiek.

Mijn eindconclusie is dat ondanks dat het verhaal prachtig is herschreven het toch niet helemaal mijn ding is. Maar dat ligt meer aan mijn persoonlijke voorkeur dan aan het verhaal. Ani is namelijk best een een stoer en sterk meisje. Wellicht denk jij er na het lezen anders over dan dat ik doe en dat mag.
Laat je betoveren daar Ani en haar gevolg, neem deel aan de strijd en kom er achter of sprookjes nog echt bestaan.

De cover van Ganzenmeisje past perfect bij het geheel en is mooi van eenvoud. De titel spreekt voor zich en behoeft geen verdere uitleg.
Ganzenmeisje is een bewerking van het bekende Grimm-sprookje ‘de Ganzenhoedster’ en werd herschreven voor jongeren. Ganzenmeisje is tevens het eerste deel in een serie van vier boeken over het koninkrijk Bayern.

Ganzenmeisje krijgt toch 4* omdat het meer waard is dan een gemiddelde van 3*
Deze review verscheen als origineel via mijn eigen blog.