Wat direct opvalt zijn zowel het grote zwarte oog met de blauwe pupil als ook dat de bladzijden aan de zij- en boven- en onderkant in dezelfde blauwe kleur zijn geverfd.
Boven het oog staat Oog om oog. Er onder in een soort ouderwets typemachine letters de naam van de auteur.

Het verhaal bestaat uit 2 delen. Het huidige leven van Jaap-Jan en zijn jeugd.

Jaap-Jan heeft het prima naar zijn zin in de plaats waar hij samen met zijn ouders woont, tot ze moeten verhuizen vanwege het werk van zijn vader.
Al snel na de verhuizing komt hij er achter dat hij anders is dan de andere kinderen. Niet dat hij er anders uit ziet of zich anders gedraagt, maar doordat hij ‘raar praat’. Of te wel, de andere kinderen praten met een duidelijk ‘kinderen-voor-kinderen-R’ en hij niet.
De meeste andere kinderen hebben daar geen enkel probleem mee, maar Colin en Ivar wel.
Vooral Ivar is de grootste treiter en pestkop. Zelfs buitenschool laten ze J.J. niet met rust, ook Peper, het hondje moet het ontgelden.

J.J. heeft ondertussen vriendschap gesloten met Vero, een meisje die op een andere school zit en zich lekker nergens iets van aantrekt. Stijn, ook een beetje een buitenbeentje in de klas, maar een boom van een jongen zorgt ervoor dat J.J. in ieder geval veilig van en naar school kan komen, ze sluiten echte vriendschap. Later komt hij er achter dat Vero en Stijn elkaar kennen en trekken ze er samen met Fabian, de gehandicapte broer van Vero op uit.

Ivar is echter vast van plan om J.J. te pakken waar hij maar kan, maar tot welke grens?

Jaap-Jan gaat psychologie studeren, in een andere plaats, ver weg van Ivar.
Moeizaam maakt hij vrienden, hij vertrouwt ze eerst niet, wat moeten ze van hem.
Maar al snel komt hij erachter dat mensen wel echt aardig kunnen zijn zonder bijbedoelingen.
Een heerlijke tijd met Liza, Mi-Lan en de vreemde ‘Scrabble’ volgt. Studeren, onbezonnen uitgaan en in de weekends werken achter de bar van een grote populaire uitgaansgelegenheid “the Undergound”.
Tot op een nacht Ivar ineens voor zijn neus staat in de bar. Herkent Ivar hem? Wat moet hij doen? Langzaam maar zeker maakt J.J. plannen om voor eens en voor altijd wraak te nemen op Ivar. Maar hoever durft hij te gaan?

Ik heb echt genoten van dit boek.
Buddy Tegenbosch laat je echt in de huid van Jaap-Jan kruipen. Je voelt bijna de emoties en gedachten van J.J. Ondanks dat hij ver, heel ver gaat om wraak te nemen op Ivar, kun je niet boos op hem worden, sterker nog, ik had alle begrip voor hem en leefde echt met J.J. mee.

Ik geef dit boek 4 ****
Gelijk vanaf het eerste hoofdstuk wilde ik verder lezen, het boek had me “bij de strot”.
Het boeit, ik kon mij goed inleven in de personages, het is realistisch geschreven, het zou zomaar echt kunnen gebeuren.

Maar dat een eerste jaarstudent, ondanks zijn uitgebreide research al bij zo'n gerenommeerde psychologe komt te werken is toch wat ongeloofwaardig,
Zeker omdat er blijkbaar geen degelijke beveiliging op het pand zit, er is altijd vertrouwelijke informatie aanwezig, al is het alleen maar naam en adres gegevens van patiënten.