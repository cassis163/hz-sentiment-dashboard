Dit boek gaat over Klaus Mann, de zoon van de grote schrijver Thomas Mann.
Rindert Kromhout neemt je mee door het jonge leven van Thomas en laat je voelen hoe het voelt om op te groeien in zulke voetsporen.
Ook schrijft Kromhout mooi over de onderlinge relaties tussen de familieleden, de hele hechte band met zijn zus Erika, en dat hij groeit in het contact met zijn jongere broertjes en zusjes, en hoe de relatie tussen zijn oom en vader zijn.
Daardoor geeft het je informatie over een beroemde Duitse familie waar je gewoon meer van wilt weten.
En voor de leek is dit zeker een goede kennismaking met het boek.

Het boek volgt de jonge Klaus in het volwassen worden en je groeit met hem mee, van een onbezorgde vroege jeugd naar het gevoel niet goed genoeg te zijn voor je vader.
En door dit gevoel schrijft hij een brief naar zijn vader.
Kromhout heeft door zijn manier van schrijven die erg toegankelijk is een boek geschreven die een groot publiek zou aanspreken.
Ook zijn de thema's in het boek ondanks dat het zich in het begin van de 20ste eeuw afspeelde herkenbaar in de tijd van nu.
De vormgeving van het boek is ook erg mooi gedaan, met mooie sierlijke bladzijden die aangeven in welke plaats en welke tijd het zich afspeelde.