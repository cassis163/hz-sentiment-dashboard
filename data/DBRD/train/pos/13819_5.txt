Twee zussen, Daan en Isa, gaan een weekendje naar Terschelling en vragen hun beste
vriendin Sylvie mee omdat Isa eerdaags voor haarcwerk naar Zweden verhuisd. De zusjes
willen herinneringen ophalen aan de vakanties die ze in hun jeugd op Terschelling
doorbrachten en Sylvie heeft een zware tijd omdat haar vriend Martijn net is omgekomen
bij een verkeersongeval.

Ze hebben een huisje gehuurd van Loek. Loek en Gerben zijn twee broers die al hun leven
op Terschelling wonen en vroeger huurden de ouders van Daan en Isa altijd een
vakantiehuisje van Jannetje en Gerrit, de ouders van Loek en Gerben.

Al snel als de meiden op het eiland zijn gaat Sylvie in de namiddag nog even alleen op de
fiets naar het dorp om geld te pinnen. Onderweg gebeurd er iets waardoor ze niet meer
terug komt naar het huisje. De zussen worden ongerust en gaan haar zoeken. Ze vinden haar
niet en krijgen ook een SMS van haar dat ze met rust gelaten wil worden.

De volgende dag komt Daan Gerben tegen en neemt hem in vertrouwen en samen zoeken ze
verder. Ze bezoeken ook zijn moeder Jannetje die precies tegenover het pinautomaat woont
maar zij is aan het dementeren dus kan ze zich niet herinneren of ze Sylvie heeft gezien.

Langzamerhand worden de onverwerkte frustaties uit het verleden bij de hoofdrolspelers
duidelijker en wordt het duidelijk wat er met Sylvie is gebeurd en waarom. Maar zitten ze
de daders wel dicht genoeg op de hielen? Kunnen ze Sylvie nog redden?

Het boek leest heel vlot weg, je ziet al het moois van Terschelling zo voor je en krijgt
een goed beeld van de kleine gemeenschap op het eiland. Vooral de verschillende karakters
van zowel de zussen Daan en Isa als de broers Loek en Gerben zijn goed weergegeven.

Wat me opvalt is dat de zussen de vermissing van Sylvie zo laat melden bij de politie,
zo'n 24 uur nadat ze niet thuis gekomen is.

Het plot vond ik heel spannend, de onderlinge verhoudingen en afspraken uit het verleden
worden door iedereen nagekomen.

Ik geef het boek 5 sterren. Een spannende thriller en dat als tweede boek van deze
schrijfster! Ik ben heel benieuwd naar haar volgende boek!