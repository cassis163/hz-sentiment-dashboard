Eve heeft geen makkelijk leven, ze zorgt in haar eentje voor haar dementerende vader. Dit probeert ze te combineren met haar werk als misdaadverslaggever. Om de concurrentie met haar jongere opvolgers aan te gaan moet ze alles uit de kast halen om ze voor te blijven. Als de moordenaar contact met haar opneemt om hem een publiek te geven ontdekt ze dat ze meer met hem gemeen heeft dan ze denkt. Om hem te laten stoppen kan ze niet anders dan de confrontatie met hem aan te gaan. Dit zorgt voor een, ietwat bizarre, maar spannende ontknoping.

Ook met dit boek heeft Belinda Bauer het niveau van haar eerdere boeken weten vast te houden.
Wat mij betreft is dit een top thriller, gruwelijk met veel onderhuidse spanning.

Dit boek is een standalone dus je hoeft haar vorige boeken niet gelezen te hebben.