Ik mocht voor de Hebban leesclub dit boek lezen en dat heb ik met veel plezier gedaan!
Wat direct opvalt als je begint in dit boek, zijn de beeldende beschrijvingen. Soms zijn de zinnen een beetje krom, maar dat wijt ik aan de vertaling. Door deze beeldende schrijfstijl leeft het verhaal meteen voor mij.
Het boek is overzichtelijk door de opdeling in vijf delen. In de eerste twee delen leren we twee hoofdpersonages Marvelous en Drake kennen en hun voorgeschiedenis. Vervolgens ontwikkeld het verhaal verder in de overige delen.
De schrijfstijl is zeer beeldend en daardoor leest het af en toe wel wat traag. Dat moet ook wel anders komt de helft van het bijzondere verhaal niet binnen. Neem dus de tijd voor dit boek en leg het af en toe weg om het te laten bezinken. Alleen zo kan je volgens mij het boek volledig waarderen.