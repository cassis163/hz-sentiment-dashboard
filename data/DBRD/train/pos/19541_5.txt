De reactie van mensen, als ze zien dat je zo'n dik boek leest, is in eerste instantie begrijpelijk. Wie begint er nou aan zo'n dik boek? Voor veel mensen is dit de reden dat ze dit boek niet zullen lezen. Maar daar doen ze zichzelf tekort aan! Zoals je enorm ingewikkelde, dunne boeken hebt, heb je ook heel goed leesbare dikke boeken. En dit is er een van die laatste categorie. Een aanrader, als je op zoek bent naar een boek dat je kan verslinden (en waarbij je heel lang niet bang hoeft te zijn dat het boek uit is).

Dit boek vond ik geweldig. Dit heeft zoveel redenen, dat ik ze onmogelijk allemaal kan noemen. Ik noem een paar redenen, in willekeurige volgorde.

1. Het boek geeft een zeldzaam inkijkje in de wereld van Frankrijk na Napoleon. Er worden maatschappelijke en politieke ontwikkelingen beschreven, die heel boeiend zijn. (Dus niet lange verhalen over politiek, maar echt spannende zaken). Dit is nog beter, doordat het verhaal niet in onze tijd geschreven is, maar ook echt toen.

2. De wraakneming is heel slim en goed doordacht. Ookal zou je het er eigenlijk niet mee eens zijn, je wil het laten slagen. Gewoon vanwege het 'perfecte' plan.

3. Je wordt door de personages van de ene naar de andere emotie gebracht en dat is heel pakkend.

4. Het exotische en excentrieke van de graaf, is niet alleen interessant voor de mensen in het boek, maar ook voor de lezer.

5. De verwijzingen die Alexandre Dumas naar zichzelf maakt, zijn grappig.

Enz.

Je leest het al, ik ben fan van dit boek. En ik raad het boek aan bij iedereen!!