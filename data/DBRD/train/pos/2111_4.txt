De roofvogel is een boek met meerdere lagen. Allereerst is het een spannende pageturner. Hoe een slimme en op het eerste gezicht charmante getinte man over de ruggen van anderen denkt fortuin en roem te vergaren. Een narcist pur sang, maar daardoor ook wel weer grappig en triest tegelijk. Iemand die uiteindelijk geen vrienden over houdt... En omdat de hoofdpersoon overduidelijk gemodelleerd is naar een beetje bekende Nederlander bijzonder vermakelijk.
Ook geeft het boek inzicht in het uitdagende leven van een journalist en hoe die zijn ziel lijkt te verkopen aan de charmante narcist, maar toch kiest voor zijn integriteit.
Een stukje geschiedschrijving ook waarin vele bekenden uit de politiek met naam of bijna met naam worden genoemd.
En tenslotte een boek met heel persoonlijke, biografische elementen.

Als literair debuut zeer geslaagd al blijf ik aan het spannende eind wel met een paar losse draadjes zitten.
Waarom geen 5 sterren? Martijn van der Kooij probeert in een boek wel erg veel samen te brengen: biografie, tijdsbeeld, verhouding politiek-journalistiek ("hoernalistiek" genoemd door de hoofd persoon). De schrijver is op z'n best als hij terugblikt op zijn eigen ervaringen, de toekomst beelden, waarin de narcistische man premier wil worden zijn minder sterk. De plot is uiteindelijk meer dan verrassend!