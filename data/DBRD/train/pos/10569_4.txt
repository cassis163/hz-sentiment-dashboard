De cover van dit boek vond ik apart,complex en aantrekkelijk. Voor mij was dit een grafisch kunstwerk met heel veel elementen in verwerkt en een voorstelling van de aparte wereld waarin dit boek zich afspeelt. De tekst op de cover trok mij onmiddellijk aan en ik was benieuwd of deze omschrijving passend was .

Jack komt in de hel terecht onder de hoede van Xahubub.Stilaan verneemt Jack waarom hij naar de negende cirkel moet. De tocht naar daar loopt langs alle andere cirkels die bol staan van fantastische werelden en gevaren. Deze werelden en hun personages zijn op zijn zachts gezegd apart en ja bloederig want we zijn tenslotte in de hel... De vijanden die Jack tegenkomt zijn nu eens geen vampieren maar wonderlijk bedachte wezens.Het verhaal is doorspekt met humoristische dialogen en gekruid met sarcasme. De duivel en zelfs God komen op een originele wijze voor in het verhaal. Jack is rebels en volgens hem onschuldig en probeert vaak te ontsnappen... Maar is dit echt zo of verdient hij de negende cirkel? En is Xahubub naast zijn gedwongen gids ook een vriend.. Of heeft hij een verborgen agenda omdat hij Jack kost wat kost wil begeleiden naar de negende cirkel...Doorheen het verhaal is er ook de vete tussen Ishtra en Xahubub waarbij Jack de speelbal is... Wil zij hem echt redden of is er toch een duivels plan? Of is Xahubub misschien de onbetrouwbare..

Jack weet het soms ook niet meer...Uiteindelijk moet de confrontatie aangegaan worden en er over Jack zijn lot beslist worden.

Dit is een heerlijk absurd maar voor de eerste leesronde soms onbegrijpelijk fantasy verhaal maar een zoals je het niet verwacht...Persoonlijk zou ik dit boek verfilmd willen zien om zo de boeiende wereld tot leven te brengen... Ik ga het ook voor een tweede keer lezen want denk dat dit boek vol creativiteit je geest stilaan moet binnensijpelen...Verwacht je een traditionele fantasy dan ga je misschien teleurgesteld zijn maar sta je open voor het andere dan vind je dit een geweldig boek.

De omschrijving en verwachting die de cover bij mij opriep zijn dus vervuld ...meer nog het verrassende einde was de kers op de taart. ..

Bedankt aan Ik hou van Horror,Fantasy en Spanning en uitgeverij Zilverbron en natuurlijk Terrence zelf.

Ik was blij verrast om een heerlijk absurd ,verademend boek en geweldig schrijver te ontdekken.

Ik geef dit boek een verdiende 4.5 sterren.