De 52 jarige Anne Winkel krijgt het op haar heupen, letterlijk aan haar linkerheup en figuurlijk aan beide. Ze heeft een leuk leven, man, kind, kleinkind, een leuke baan met de nodige vrijheid. Toch is ze op zoek naar meer. Als ze met een versleten heup komt te zitten waaraan ze geopereerd moet worden, brengt ze noodgedwongen meer tijd door achter haar computer. Daar ontdekt ze hoe leuk het is op een spelletjessite. Spel spelen, beetje chatten met de andere spelers. Aanvankelijk doet ze zich voor als een man, maar al snel kruipt ze in de huid van een veel jongere vrouw en ontmoet ze Rafael. Wegvluchtend in spannende fantasieÃ«n leert ze hem nog beter kennen. Door hem en door een nieuwe heup lijkt ze een verjongingskuur te ondergaan. Als ze een opdracht krijgt in Milaan besluit ze om haar digitale Italiaanse lover te ontmoeten.
Een leuk en vermakelijk boek over de gevolgen van een chat die meer wordt.