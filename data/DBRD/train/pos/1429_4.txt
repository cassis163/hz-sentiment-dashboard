Een goede officier van justitie is met haar team op zoek naar een doorgewinterde crimineel. De crimineel is meedogenloos en lijkt onaantastbaar. Sterker nog deze crimineel en zijn handlangers deinzen voor niets terug. Moord voor de ogen van de officier zodat het onderzoek nagenoeg stil komt te liggen. En als er dan een collega van het team wat zich bezighoud met de opsporing om het leven komt gelden er geen regels meer om deze groep criminelen te stoppen.

Het boek begint gelijk spannend, Na twee bladzijdes zit je direct al in het verhaal. Continue word de lezer getrakteerd op veel spaning afwisseling en beroering. Elke bladzijde gebeurt er wel weer iets waardoor het geheel niet eentonig word. Emotie en verdriet van de teamleden worden levendig en goed beschreven. Ook de doortastendheid en vastberadenheid van team is bijna voelbaar.
Neerleggen zonder aan het verhaal verder te denken is bijna geen optie. Toch is het verhaal hier en daar wel een tikkeltje ongeloofwaardig en gebeuren er ook dingen waarvan je denkt dat dat in het echt nooit zal gebeuren. Maar op zich kan een fictief verhaal natuurlijk ook lekker leesvoer zijn.

Het verhaal staat ook niet echt op zich. Er zijn wel meer vergelijkbare boeken met vergelijkbare verhaallijnen . Voor wat betreft de originaliteit krijgt dit boek geen 5 sterren. Ik vond het wel een extra toegevoegde waarde om te lezen dat het verhaal een raakvlak met de commando's had alleen had dit van mij sterker aanwezig mogen zijn. Maar afgezien van de originaliteit krijgt dit boek wel vier sterren omdat het heerlijk spannend lezen was.

Ik ben benieuwd wat Simon de Waal allemaal nog meer geschreven heeft en ga zeker kijken naar meer van hem.