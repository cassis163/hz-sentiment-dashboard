Verdronken Hart

Lisa Unger is een bekende naam onder de auteurs van misdaadromans, heb ik begrepen.
Voor mij is het boek Verdronken Hart het eerste boek wat ik van haar gelezen heb.

Iedere zomer bezoeken Kate Burke en haar familie haar moeder Birdie Burke op het idyllische eiland Heart Island, eigendom van Birdie en een eiland dat slechts per schip bereikbaar is. Dit bezoek ieder jaar wordt eigenlijk alleen gedaan uit plichtsgevoel.
Lisa Unger beschrijft heel goed de frustraties en negatieve emoties die gepaard gaan met zoÂ’n verplicht bezoek.
Dan is er nog Emily, een serveerster zonder toekomstperspectief, die met moeite de eindjes aan elkaar knoopt.
Emily zit gevangen in een relatie met een man die niet goed voor haar is en die haar dwingt verkeerde keuzes te maken.
Ook Emily is op weg naar Heart Island, waar de levens van de twee vrouwen op een bloedstollende manier met elkaar verweven zullen raken.
Dit boek is meer dan een spannend verhaal.
Het is het gevecht van verschillende persoonlijkheden met zaken waar we allemaal mee te maken hebben of zullen krijgen.
Lisa Unger heeft de verschillende karakters goed beschreven en naar het einde toe de spanning goed opgebouwd.
Ik heb het boek met veel plezier gelezen en ga zeker op zoek naar andere boeken van deze auteur!