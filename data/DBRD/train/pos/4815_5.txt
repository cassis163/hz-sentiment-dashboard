's Nachts dringt hij hun huizen binnen. Hij sluipt door de slaapkamers waar vrouwen liggen, nog onwetend van de verschrikkingen die hen boven het hoofd hangen. - De Chirurg

De Chirurg is het eerste boek in de serie van Rizzoli & Isles, in dit boek leer je rechercheur Jane Rizzoli kennen. Een politievrouw die heel hard haar best doet om haar mannetje te staan. Naarmate de zaak vordert, krijgt ze gelukkig meer respect van haar teamleden.

Een seriemoordenaar heeft het gemunt op single vrouwen die (recent) verkracht zijn geweest. Hij vermoordt ze op een bepaalde manier zoals een eerdere seriemoordenaar dat ook deed, maar die is overleden. Sommige details zijn nooit vrijgegeven voor publiek en toch zijn ze hetzelfde. Jane en haar team gaan op zoek naar de moordenaar. Ze krijgen daarbij hulp van Catherine Cordell, een chirurg die slachtoffer geworden was van de eerste seriemoordenaar en zij is degene die hem heeft vermoord.

Dit boek was het eerste boek dat ik van Tess Gerritsen las, het boek neemt je mee, spanning blijft constant. Zeer positief! Zeker 5 sterren waard.