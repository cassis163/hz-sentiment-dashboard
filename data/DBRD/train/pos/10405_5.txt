‘Zwart hart’, de titel van de Splinter van Sophia Drenth deed mij denken aan een hart van obsidiaan. Obsidiaan is vulkanisch glas, waaraan de volgende eigenschappen worden toegeschreven: het naar boven brengen van de waarheid, bevordert persoonlijke ontwikkeling door zelfinzicht, helpt ontdekken wie men werkelijk is, etc. etc. Het is geweldig om te lezen hoe de werking van obsidiaan verwerkt is in dit fantastische verhaal.
‘Zwart hart’ is een origineel, duister verhaal, met een subtiel ethisch tintje. Vooral dit laatste maakt het verhaal eng. Verder zijn de sfeer en macabere fantasie geweldig. Dit allemaal bij elkaar opgeteld heeft ervoor gezorgd dat ik het verhaal in een adem heb gelezen en heb genoten.
Tot slot wil ik alleen nog even kwijt dat dankzij dit boek, de woorden: ‘Das Herz ist der Schlüssel der Welt und des Lebens,’ van de Duitse dichter Novalis, nooit meer hetzelfde zullen zijn. Dankzij dit verhaal heeft hun betekenis een duistere tint gekregen.