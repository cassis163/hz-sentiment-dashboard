Voordat ik de actie van Not Just Any Book Club tegenkwam, had ik nog nooit gehoord van Robyn Carr. Maar dat trok juist mijn aandacht. Ik ben altijd in voor het ontdekken van een - voor mij - nieuwe schrijver.
Toen het boek met de post binnenkwam, was ik verrast door de mooie omslag. Het reliÃ«f aan de buitenkant vraagt erom om aangeraakt te worden. En de tekening zuigt je binnen in het pittoreske plaatsje Virgin River. Dat 'maagdelijke' is bedrieglijk, want hier spelen zich dingen af, die op veel plaatsen in de wereld ook gebeuren.
Gaandeweg het verhaal word je meegezogen in de belevenissen van hoofdpersoon Melinda en haar groeiende relatie met de inwoners van Virgin River en daarbuiten. Vooral de persoon van Jack sprak mij aan. Een fantastische man die voor iedereen klaarstaat. Het maakt hem niet uit voor wie, wat, waar en hoe laat. Wat zou het geweldig zijn als iedereen zo'n persoon zou kennen. Dat zou de wereld een stuk mooier maken!
Robyn Carr schrijft heerlijke verhalen! Ze doen mij een beetje denken aan de verhalen over Cedar Cove van Debbie Macomber. Om 's morgens vroeg op de veranda van je cottage te lezen terwijl de herten in je tuin grazen...... Of gewoon thuis op de bank.