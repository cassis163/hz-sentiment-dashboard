De cover is heel mooi, maar toch had er beter voor een realistischer cover gekozen kunnen worden, met een, desnoods getekende, siamese tweeling, want daar gaat het boek per slot van rekening over. De titel kan je op meer manieren opvatten, zowel positief alswel negatief.
Al gelijk vanaf de eerste bladzijde in Onafscheidelijk wordt je geraakt door het verhaal dat is geschreven vanuit Dasja. Dasja, een vrouw die waarschijnlijk het meest heeft geleden en waar je alleen maar sympathie voor kan hebben. Je had zo graag gewild dat ze haar dromen kon verwezenlijken. Je hebt te doen met beide vrouwen die niet met, maar ook niet zonder elkaar kunnen. Na het lezen van het verhaal heb je wel meer begrip voor Masja gekregen. Je begrijpt beter waarom ze was zoals ze was.
Onafscheidelijk is een hartverscheurend verhaal van een siamese tweeling die gelijk bij de geboorte bij hun moeder is weggehaald. Langzaamaan kom je steeds meer te weten waarom er zo met ze werd geëxperimenteerd, vooral in het laatste gedeelte kom je erachter wat er echt is gebeurd in hun jeugd, waarom Masja en Dasja bij hun moeder zijn weggehaald. Je komt erachter hoe het is om altijd letterlijk aan elkaar vast te zitten, hoe het is dat je nooit iemand 'privé' kan spreken, hoe eenzaam je kan zijn ook al ben je altijd samen, dat zelfs siamese tweelingen als dag en nacht kunnen verschillen van karakter, hoe men vroeger in Rusland dacht en omging met mensen die gehandicapt waren.

Lees verder op https://surfingann.blogspot.nl/2018/04/onafscheidelijk-juliet-butler.html.