Een familiedrama in de outback van Australië. De vader schiet zijn vrouw en zoontje neer en pleegt vervolgens zelfmoord. Althans, dat is de aanname. Was de vader echt gek geworden door de jarenlange verzengende hitte en ellende, of is er meer aan de hand? Dat is de hoofdvraag van dit boek. Natuurlijk mag je er gelijk vanuit gaan dat niets zo simpel is als wat het lijkt, want als het zo was zoals het in de krant stond hadden we nu geen thriller.

We volgen Falk, een man die na vele jaren weer terugkeert naar het dorpje waar hij uit verbannen werd toen hij nog een tiener was. De man van het gezin, die schijnbaar zelfmoord heeft gepleegd na de daad, was namelijk zijn jeugdvriend. Maar algauw wordt Falk gegrepen door de zaak en gaat hij op onderzoek uit. Maar door een andere tragische dode uit zijn verleden waar hij mee in verband werd gelegd is hij niet bepaald welkom meer.

Zoals de titel al doet vermoeden is de droogte en hitte in het boek een belangrijk thema. Het schoolplein wordt verwaarloost, de boeren hebben het moeilijk, en langzaam maar zeker worden de gemoedstanden van de inwoners van het kleine dorpje steeds meer op de proef gesteld. Daardoor zou iedereen wel de dader kunnen zijn zonder een duidelijk motief te hoeven hebben. Dit betekent dat er voldoende spanning door het boek heen is en je je blijft afvragen wie van die onschuldig ogende personages wellicht de dader zou kunnen en wat hun motief zou kunnen zijn.

Het verhaal volgt grotendeels de standaard thriller weg. Plot twists, clues - ze zijn niets nieuws, maar toch weten ze je aandacht vast te houden dat je het boek het liefst dezelfde dag nog uit wil lezen. De personages schijnen allemaal een geheim met zich mee te dragen en je wilt weten wat.
Alle vragen worden tegen het einde van het boek aan beantwoord. Er zijn geen losse draden, wat aan de ene kant bevredigend is voor de lezer, maar ook veel van de zogeheten ‘naspanning’ van het boek weghaalt. Toch zijn er gebeurtenissen en ontknopingen in het boek waarvan je na het lezen van het boek de hoofd zal doen schudden op een goede manier.

Al met al is het een goede debuut thriller, maar het brengt niets nieuws naar het genre. Het is wel een heel vermakelijk boek en houdt je aandacht goed vast zonder ergens te verslappen. Clichés zijn aanwezig, sommige dingen wat vergezocht en ongeloofwaardig, maar toch blijft het verhaal met de eigenzinnige personages en beklemmende setting je vasthouden tot aan de laatste zin.