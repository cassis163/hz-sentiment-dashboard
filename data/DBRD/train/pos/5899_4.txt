In een rij met voornamen als titel is dit het vierde boek van de hand van Lemaitre en wat voor een boek. Lemaitre heeft een geheel eigen schrijfstijl die je wel moet liggen en die in dit boek heel sterk naar boven komt. Als ergens de aankondiging 'Literaire thriller' op zijn plaats is, is het wel bij dit boek. Veel beschrijvingen, weinig dialogen maar alles erg op het scherpst van de snede.

Het plot is erg goed en houdt je bij de les, en ook de verrassing ontbreekt niet.

Als je al eerder een boek uit deze serie hebt gelezendan is commandant Camille Verhoeven erg herkenbaar en een bijzonder markant figuur. De andere personages zijn ook goed uitgewerkt.

Het is maar een klein boekje (172 blz.) maar maakt grote indruk. Het is fictie maar zou zomaar werkelijkheid kunnen zijn en dat maakt het erg beangstigend.

Spanning: 4 sterren 
Originaliteit: 4 sterren
Schrijfstijl: 4 sterren
Leesplezier: 4 sterren
Psychologie: 4 sterren