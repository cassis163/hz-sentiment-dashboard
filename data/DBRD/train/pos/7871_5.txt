Dit boek heb ik als ebook gelezen via de gratis boeken app, de vakantie bieb. Binnen een paar uur heb je het boek uit Het is spannend en leest heerlijk weg. Weg leggen wilde ik het niet, ik moest het lezen.
Ik hou heel erg van escape rooms dus dit verhaal sprak me al heel erg aan, want wat als iemand je opsluit en je echt niet meer laat gaan?

Het verhaal gaat over vier personen die een escaperoom doen, maar langzaam aan beseffen dat er iets mis is. Ineens realiseren ze zich dat ze gevangen zitten en ze doen alles om eruit te komen.
Het boek laat steeds het verhaal vanuit verschillende hoofdrolspelers en de dader zien. Hoe verder je in het verhaal zit, hoe meer hints je ziet. Van sommige hints valt pas later het kwartje. Het verhaal zit echt , tot in detail, goed in elkaar. Als lezer ben je zelf ook flink aan het puzzelen met de hints. Alle vier de hoofdpersonen hebben zo hun geheimen. Het einde vond ik erg goed, zag het niet aankomen.
Mijn dochter van bijna 11 is het boek nu aan het lezen en ik ben benieuwd wat zij er van vindt.