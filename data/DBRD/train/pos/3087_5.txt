In dit Engelstalige boek beschrijft de Britse historica Lucy Worsley het wonen in Groot Brittannië vanaf het Tudor tijdperk to nu. Ze vertelt over de woonkamer, de keuken, de slaapkamer en de badkamer (zoals we die tegenwoordig noemen).
Er komen een heleboel onderwerpen aan de orde waar we nu niet meer bij stil staan. Bijvoorbeeld de functie van vuur. Sommige vuren in huizen brandden generaties lang, om te warmen, om te koken, maar ook om licht te geven; er zijn tijden geweest dat er belasting over ramen betaald moest worden. Maar ook persoonlijke hygiëne, eten, kleding en nog veel meer onderwerpen komen in dit boek voor.
Elk onderwerp wordt beschreven vanaf ongeveer de 16e eeuw tot het heden. Zo hadden de mensen uit de Victoriaanse tijd heel andere gewoontes dan wij maar ook heel verschillend in vergelijking met de eeuwen daarvoor. Ook wordt verteld wat het gevolg was van bijvoorbeeld stank; in sommige televisieseries is de Victoriaanse keuken het warme hart van het huis, in werkelijkheid was de stank vaak niet te harden, door bijvoorbeeld de afvoer.
Het boek bevat heel veel informatie. Zoveel dat het niet te onthouden is en zeker niet in een recensie past.
Lucy Worsley heeft een levendige stijl vans schrijven, heel beeldend. Daardoor wordt weleens vergeten het een boek is over de geschiedenis van Groot Brittannië en niet over Nederland. Als zullen sommige gewoontes en huizen in beide landen grote overeenkomsten hebben gehad.
Het is een geweldig boek en als klap op de vuurpijl heeft de BBC er ook nog een televisieserie van gemaakt waarin Lucy Worsley over de huizen en gewoonten vertelt en het laat zien.