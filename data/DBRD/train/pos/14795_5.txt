WONDERLAND

Wonderland, het boek waar 10 kerstverhalen je in de ultieme kerststemming brengen. Zelfs in de herfst. In dit bundel zitten 10 verhalen, van 10 verschillende schrijvers. Sommige schrijvers kende ik, sommige niet.

DE VERHALEN

1. It’s a match – Chinouk Thijssen
2. Een wonder – Anne Nicolai
3. Maria’s kerstengel – Rianne Werring
4. Alf – Eva Moraal
5. De wensster – Jen Minkman
6. Mijn allerliefste – Debora Elisabeth
7. Kerst’mis – Jennefer Mellink
8. Helse heenreis – Marijke F. Jansen
9. Droomband – Patty van Delft
10. Suikersneeuw – Vanessa Gerrits

HET BESTE VERHAAL

Het is erg lastig voor deze bundel welk verhaal echt het best was. Ze spraken me allemaal aan op hele verschillende manieren. Overal zat romantiek in en de typische kerstsfeer, ik kreeg echt zin in de kerst.

Aangezien ik het niet voor elkaar kan krijgen om het beste verhaal uit te kiezen ga ik het opdelen in categorieën.

Spannendste verhaal: It’s a match – Chinouk Thijssen. Dit verhaal was totaal niet voorspellend terwijl de rest dat wel was. Daarom is dit het spannendste verhaal, als je zelf wil weten welk element het echt zo spannend maakte is het verstandig dit snel te lezen.

Meest romantische verhaal: Mijn allerliefste – Debora Elisabeth. Ik denk dat je van mijn andere blogs wel weet dat Debora een kei is in romantische verhalen, maar ook in dit verhalenbundel sprong ze er weer uit. Dit is een verhaal waar veel mensen een doos zakdoekjes voor nodig hebben!

Paranormaal: Helse heenreis – Marijke F. Jansen. Dit verhaal was voor mij fijn om te lezen. Het was een erg mooi verhaal wat van mij wat langer had gemogen.

KORTOM

Dit is echt een kerstbundel voor jong en oud, het leest makkelijk weg en zit vol goede verhalen. Zelf ben ik nooit van de verhalenbundels, maar voor deze maak ik echt een uitzondering. Ik kon zo van het ene verhaal naar de andere gaan zonder me eraan te irriteren. Alle verhalen waren zo vlot geschreven, daar heb ik echt respect voor! Ik hoop dat er later nog een kerstbundel uitkomt van deze auteurs en dat de verhalen dat wat langer worden, want dit boek… was veel te snel uit!