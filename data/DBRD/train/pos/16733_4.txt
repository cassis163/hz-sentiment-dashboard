Janneke (verder in het boek Jan genoemd) is verkracht door Jack De Pater. Hierdoor raakt ze in psychische problemen en is hiervoor opgenomen geweest. Gevolg is dat ze haar dochtertje Nell (3 jaar) in die periode weinig heeft gezien. Haar man Richard bemerkt dat de ogen van Nell ineens veranderd zijn van bruin naar blauw. Als Jan uit de kliniek thuis komt duikt Jack De Pater weer op. Hij beweerd Nell te kunnen redden en beschermen tegen de Zucht die haar ogen blauw hebben gemaakt. Jack gaat een steeds grotere rol spelen in het leven van Jan en Richard en blijkt betrokken bij het blauw kleuren van de ogen. Jack blijkt bezeten van een vloek. Richard en Jan gaan alles op alles zetten om Nell te redden en de vloek te ontbinden.

Zucht is een soepel geschreven boek dat heerlijk weg leest. Stukje bij beetje komt de “waarheid” aan het licht en wordt spanning opgebouwd. De schrijfstijl komt realistisch over alsof het echt zo kan gebeuren. Mede ook door japanse achtergrond van Richard en de realistische omschrijving van japanse samoerai, japanse kleding en wapens. Af en toe een voetnoot met een korte nadere omschrijving maken dat je de japanse termen begrijpt en er een beeld bij kunt vormen. Een goed opgebouwd boek. Een heerlijk fantasy verhaal. Echt een aanrader.