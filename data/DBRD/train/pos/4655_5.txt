Dit boek toont voor mij maar weer aan dat Young Adult boeken toch echt de moeite waard zijn! Ben zeer blij dat men ook steeds serieuzer aan de slag gaat, plek maakt en recenseert over YA boeken.
Ik heb begrepen dat sommige lezers het eerste gedeelte minder vonden dan het 2de gedeelte van dit boek. Voor mij gaat dit niet op. Het eerste deel intrigeerde me direct. Hoe zit dit precies in elkaar? Wat wordt hiermee bedoelt? Waar gaat dit in hemelsnaam naar toe? Ik houd wel van dat soort puzzelwerk en een 'onbetrouwbare verteller'. Ook vond ik het erg 'avontuurlijk' geschreven (bij gebrek aan een beter woord). Het tweede gedeelte geeft inderdaad meer duidelijkheid en plaatst al het voorgaande in een ander licht. Ik vind het een erg mooi vormgegeven verhaal, pakkend en meeslepend. 5 welverdiende sterren van mij.