Ik hou van Colleen Hoover. Haar boeken zijn allemaal heerlijk romantisch maar niet standaard. Colleen Hoover heeft een prettige schrijfstijl en zet de hoofdpersonen duidelijk neer, maar er blijft nog steeds genoeg te ontdekken over. Daarnaast zit er altijd een element in wat het boek speciaal maakt. Ook in ‘Oprecht’ zit zo’n element, wat ik vooraf niet ga verklappen. Wel kan ik je zeggen dat het einde zeker niet is wat ik verwacht had, wat ik echt heel mooi en bijzonder vond.

Wat de leeservaring helemaal bijzonder maakt, is dat het boek gevuld is met schilderijen. Owen, de hoofdpersoon in het boek, is schilder en daar wordt in ‘Oprecht’ ook regelmatig over gesproken. Deze komen dan ook terug in het boek. Ik ontving het e-boek en was dan ook blij verrast dat het daar ook in zat. Meestal heb je in e-boeken niet die ervaring, dus dat was echt helemaal top!

Naast het bijzondere einde vond ik ‘Oprecht’ op sommige momenten een beetje meh. Ik ergerde me aan één persoon in het boek en die speelde op een gegeven moment best een grote rol. Maar gelukkig kon ik me daar wel redelijk overheen zetten en daarna is het echt een fijne Colleen Hoover boek en heb ik de rest van de tijd echt genoten.

Met ‘Oprecht’ heeft Colleen Hoover opnieuw een fijne new adult neergezet. Haar verhalen hebben net een tikje extra en dat is met ‘Oprecht’ ook zo. Daarnaast zijn er schilderijen toegevoegd aan het boek, wat de leesbeleving nog mooier maakt.