Het eerste boek van Karin Fossum is tevens het eerste boek voor mij dat ik van haar heb gelezen. Aangespoord door de vele positieve reacties die op Crimezone over haar boeken zijn verschenen en nog steeds verschijnen hebben voor mij de aanleiding gevormd om ook maar eens iets van deze schrijfster te proberen.
Ik kan stellen dat ik geen negatief oordeel over dit boek kan geven omdat er gewoon geen aanleiding voor is. Aan iedere auteur moet je natuurlijk wennen en wat me bij Karin Fossum verraste is de persoon die feitelijk de hoofdrol vertolkt in haar boeken, Inspecteur Sejer, in dit boek van haar een ondergeschikte rol krijgt toebedeeld. De hoofdrol is voor Eva Magnus als persoon met hoopjes zorgen en waar op een sublieme wijze haar problemen van worden beschreven.
Niet echt spannend maar wel een mooi verhaal waarin op een aandoenlijke wijze wordt neergezet waar wanhoop mensen uiteindelijk toe kan drijven. En dat het niet ver van de dagelijkse realiteit af is bewijst ons de actualiteit van de dag wel.
Een mooi verhaal van een goede auteur waar ik waarschijnlijk nog wel meer van zal gaan lezen.