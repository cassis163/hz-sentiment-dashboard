Wat volgt is niet echt een recensie, maar mijn mening over het personage Jack Reacher, n.a.v. een blog voor We Love Crime hier op Hebban.

Wat ik niet had verwacht, is toch gebeurd. Ik ben in de ban van Jack Reacher! Hij is een grote, sterke, intelligente man met het hart op de juiste plaats en heeft de lezer dus heel wat te bieden. Wie zou er nu niet vallen voor een ware held die zijn vrienden en geliefden uit eender welke situatie probeert te redden en over superkrachten lijkt te beschikken? Een kleine kanttekening moet ik wel maken: Jack legt de slechteriken wel heel makkelijk om, hij is net ietsje te gewelddadig naar mijn smaak. Afwachten dus hoe zijn karakter evolueert. Wordt hij iets menselijker en laat hij zijn emoties toe of wordt hij meer en meer een einzelg√§nger? Pluim voor Lee Child die Jack Reacher vormgegeven heeft. Hij laat zijn held zelf het verhaal vertellen, in zeer duidelijke en directe taal. Ik kijk uit naar meer van dit, veel meer!