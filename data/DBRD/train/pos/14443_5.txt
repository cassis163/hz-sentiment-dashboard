Mark van Dijk heeft met Het mysterie van de Poldergruwel wederom de kracht van fantasie bewezen!
Het spannend verhaal gaat over vier meisjes die in de fantasiewereld Poleeria terecht komen. In een voetnoot zegt Mark daar over: "De meiden zijn ongeveer van jouw leeftijd." Dat zorgt direct voor een band met de lezer, of de toehoorder. Want dit boek is zeker ook geschikt om uit voor te lezen.
De meiden komen daar in contact met wezens die herkenbaar zijn voor de lezer, maar toch helemaal anders dan in het echte leven.
Op een geraffineerde manier worden spannende stukken afgezwakt door een stukje humor of een opdracht in een voetnoot om iets op te zoeken op Google.
Maar het blijft een spannend verhaal; zeker voor de kleinste lezers of toehoorders.

'Dat is een naar verhaal. Toen we hem voor het eerst zagen, wisten we al dat het foute boel was. Niemand van ons had ooit zoiets geks gezien. Hij was destijds nog niet half zo eng als nu, maar hij was gewoon... onheilspellend vreemd."

En zoals we van de auteur gewend zijn levert hij een boek bomvol informatie over ware gebeurtenissen uit het verleden.
De tekeningen zijn een mooie aanvulling op het verhaal.

In Het mysterie van de Poldergruwel laat Mark van Dijk het belang zien van de menselijke geest; door wilskracht en je fantasie te gebruiken kom je in bepaalde situaties soms een stuk verder dan zonder. - Graag Gelezen

Deze recensie werd eerder gepubliceerd op mijn blog: https://graaggelezen.blogspot.com/2019/01/ik-las-het-mysterie-van-de-poldergruwel.html