Goed geschreven boek, korte dialogen, duidelijke karakter omschrijving en inspelend op de laatste (nieuws)ontwikkelingen. De dialogen zijn kort en dat laat je dit boek lezen in een sneltreinvaart, de hoofdstukken zijn 4 tot 8 bladzijden wat dit nog meer bevordert. Als daar de spanning en ontwikkeling van het verhaal bij opgeteld worden, krijg je eigenlijk alle ingrediënten van een pageturner. Het zal je dan ook niet verbazen dat ik het boek uit had binnen twee dagen. Daar komt bij dat Kava geniaal is in het verzinnen van de karakters, ze geeft een goede uitleg van de karakters en om het ons makkelijk te maken soms een verwijzing (bijvoorbeeld twee mannen als Casper en Hobbes(strip)). Wat ik persoonlijk een fantastische vondst vind, is een getuige met Alzheimer, zie bijvoorbeeld onderstaande conversatie;

'Mr. Racine?' vroeg ze naar een poosje 'Op wie leek hij?'
Geen reactie.
'Mr. Racine, hoe zag hij eruit?'
Toen hij zich naar haar toekeerde, bewogen zijn ogen onrustig heen en weer voordat hij haar aankeek.
'Neemt u mij niet kwalijk, maar wie zei u ook alweer dat u was?'

De vondsten van Kava zijn dus geweldig, alleen een paar kleine minpuntjes, ik had het gevoel dat het jammer is dat ik de eerdere boeken van haar niet gelezen heb. Het werd mij gedurende het boek duidelijk dat Maggie O'Dell al vaker de hoofdrol heeft gespeeld in haar boeken. Niet dat dat voor het verhaal wat uitmaakt, maar de verwijzing in de geschiedenis is er toch. Tevens vind ik dat het einde wel wat afgeraffeld is (of wou ik dat het boek eeuwig duurde?). Ineens is daar de dader en dat gaat wel heel makkelijk... (voor de rest moet je het lezen, anders verraad ik te veel).

Het boek is wel van nu, gebeurtenissen uit recent verleden worden vermeld bijvoorbeeld Antrax-brieven en 11 september. Ook bekende schrijvers hebben een verwijzing, Deaver, Clancy, Stephen King, Cornwell en Koontz, het lijkt wel of Kava haar eigen persoonlijke lijst met schrijvers vermeldt. Al met al veel goede ingrediënten voor een hap en klare thriller, door de kleine minpuntjes een dikke 4 sterren waard, en ik ga toch maar de eerdere boeken lezen want de schrijfstijl is uniek, ik zou persoonlijk geen schrijf(st)er weten die zo schrijft. Kava heeft een eigen genre ontwikkeld!!