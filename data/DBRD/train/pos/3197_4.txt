Mariska Overman's debuut Hoofdzaak handelt over een zaak voor de politie over een hoofd dat gevonden werd bij één van de rechercheurs.
Er wordt een onderzoek gestart naar deze vreemde zaak, en rechercheur David roept de hulp in van zijn zus, Isabelle Dieudonné. Isabelle werkte tot voor kort ook voor de politie, maar maakte na een heftig proces met betrekking tot kindermishandeling een switch naar postmortale verzorgster.
Een beetje een luguber thema, maar dat wordt snel vergeten eens je in het verhaal zit.
Er is goede afwisseling tussen de verschillende personages, waardoor deze meer diepgang krijgen. Hierdoor kan je je beter inleven in de verschillende personages.
De spanning wordt goed opgebouwd, wat maakt dat de plottwist als een verrassing komt, met een cliffhanger die er mag zijn!