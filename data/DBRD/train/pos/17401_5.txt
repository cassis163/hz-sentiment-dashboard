Zin is een modern boek vol liefde, seks en actie!

Zin begint met de sollicitatie van Nina bij Q productions. Nina is opgegroeid in een alternatief gezin en wil zich daaraan onttrekken en een ander leven leiden. Door te solliciteren bij Q productions lijkt ze daarmee op de goede weg maar ook daar blijkt alles uiteindelijk anders te gaan dan van te voren verwacht.

Nina wordt aangenomen als PA van Q en is vanaf het eerste moment helemaal weg van hem, en hij van haar blijkt al snel. Toch zijn er de nodige obstakels, Nina heeft dingen meegemaakt en haar verleden en Q blijkt ook de nodige mysteries bij zich te dragen.

De band tussen Nina als PA en Q blijft niet alleen zakelijk maar gaat pieken en dalen steeds dieper. Ondertussen doet Nina haar werk als PA en vliegen ze de hele wereld rond. Tijdens het werk van Q ontmoet Nina veel nieuwe mensen, maakt ze vrienden en vijanden, ontdekt ze wat ze als PA eigenlijk allemaal moet doen en tenslotte staat ze samen met de rest van Q productions voor een van de belangrijkste Moonbeamfeesten van het jaar en dan gaat het misâ€¦

In Zin komt de nodige seks aan bod maar het is absoluut geen 50 tinten grijs kopie, dit boek is veel beter! De nadruk ligt in dit boek naar mijn mening veel meer op de relatie tussen Nina en Q en de dingen die ze beleven dan op de seks wat voor mij een grote meevaller is.

Jackie van Laren heeft ervoor gekozen om niet in hoofdstukken te schrijven maar in dagen. Nina werkt in het eerste boek 30 dagen bij Q productions en eigenlijk zijn die 30 dagen, 30 hoofdstukken en dit leest erg prettig.

Uiteindelijk heb ik dit boek in rap tempo uitgelezen en door de geweldige cliffhanger kan ik niet wachten om in deel 2 te beginnen. Ik vind dit boek echt een aanrader, ik ben fan!