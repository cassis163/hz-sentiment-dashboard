Het boek, gebaseerd op feiten, namenlijsten en cijfertabellen, en geïllustreerd met zwart-wit foto’s, bevat talrijke bondige levensbeschrijvingen van slachtoffers en ontsnapten, maar ook van hun vervolgers en moordenaars. Ook aan de terugkeer van overlevenden wordt aandacht besteed.

Op het twintigste transport van kazerne Dossin naar Auschwitz zaten 1.631 mensen, over het algemeen allemaal niet-Belgische joden. Ongeveer 150 daarvan overleefden de oorlog.
Drie jonge Belgische mannen dwongen de trein tussen Boortmeerbeek en Haacht tot stoppen. 231 gedeporteerden konden ontsnappen waarvan 115 mensen op de vlucht bleven, 90 weer opgepakt zijn en 26 doodgeschoten zijn tijdens hun vlucht. Het was de grootste actie om Joden uit een trein naar Auschwitz te redden .
Door de persoonlijke verhalen van de overlevenden wordt ook duidelijk hoe gruwelijk en mensonterend de kampen waren en bovenal hoe wreed de Duitsers waren. Het boek is zeer toegankelijk geschreven, en dat is echt een pluspunt want op deze manier is het boek voor iedereen te lezen maar ook te begrijpen. Het is een indrukwekkend boek die je bij blijft, je hebt echt even tijd nodig het een plaatsje te geven, de heldenmoed, de ontberingen en gruweldaden…

Laat dit boek een boodschap zijn opdat we nooit vergeten en dat dit nooit weer mag gebeuren. Aanrader voor een ieder die van geschiedenis houdt.