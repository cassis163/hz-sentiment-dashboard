Véél beter dan BZRK 1, maar niet zo goed als de Gone serie. In dit boek herken ik veel meer de schrijfstijl  van Michael Grant, die ik van hem van de Gone serie gewend ben. En die serie was gewoon super goed (BZRK 1 was voor mij veel te technisch).

In dit boek zit je gelijk en je wilt blijven lezen, al bij de start als Eve je meeneemt tijdens haar aanrijding. Lichtelijk voel je jezelf over straat vliegen en tegen het beton aan kwakken. Hehe, niet zo smakelijk dus.

De personages zijn erg leuk om over te lezen en er zijn best veel mysteries om hen heen waar je als lezer ook graag achter wil komen (en waarvan ik de onthulling niet geheel zag aankomen). Daarnaast leest het verhaal vlot weg.
Wat ik misschien nogwel het gaafste vond, was het hele genetische aspect. Hoe je met genen een lichaam in elkaar kan zetten. Ik vind het erfelijkheidsaspect echt heel interessant, dat maakte met name het boek erg leuk om te lezen (naast de spannende setting en de verhaallijn natuurlijk).