Laat ik als eerste zeggen dat het boek echt super goed geschreven is. De hoofdstukken zijn verdeelt in Cel 1 t/m Cel 7 en dan heb je nog de verdeling uit welk perspectief wordt vertelt. Super cool. Zo heb je dus niet alleen de hoofdpersoon Martha Honeydew maar lees je ook uit het zicht van Eve (de therapeut) ; als het programma wordt uitgezonden (Dood is gerechtigheid) ; de therapie sessies en nog vanuit een paar andere personages of perspectieven van het verhaal. Dit geeft het boek echt een lekker frisse draai. Je maakt het verhaal mee uit het zicht van verschillende perspectieven i.p.v maar een of twee en hebt de kans elk detail in je op te nemen. Ik vind dit altijd heerlijk verfrissend tijdens het lezen.

Toen ik het boek binnen kreeg van uitgeverij Luitingh Sijthoff ben ik meteen in begonnen want ja ik was hier zo benieuwd naar.
Het was precies zoals ik had verwacht: IK KON NIET MEER STOPPEN. Binnen enkele uren zat ik al op de helft en het werd alleen maar erger en erger voor Martha. Al snel besefte ik dat dit boek mij het bloed onder de nagels weg gaat halen. Ik ben een mens wat totaal niet tegen leugens en corruptie kan. Het duurde dus niet lang , toen wou ik het boek al vanwege frustratie tegen de muur werpen. Ik zat echt te vloeken omdat ik het allemaal zo erg vond voor Martha. Helaas besefte ik ook dat dit ook een stuk waarheid van tegenwoordig is. De media's schotelen je elke dag iets voor wat wij zomaar gaan slikken. Vreselijk. Door Cel 7 wordt je er meer en meer bewust van vind ik. Ook wordt je bewust van de macht van invloed en geld zoals het tegenwoordig vaak te zien is.Wie geld heeft heeft de macht.

Toen ik bijna aan het einde kwam van Cel 7 kreeg ik bijna een hartverzakking. Mijn hart bloede en ik kon echt niet begrijpen hoezo mensen zo wreed kunnen zijn. Ik stond er heel erg versteld van en kreeg een brok in mijn keel. Gaat het tegenwoordig alleen maar om het vermaak van mensen en niet meer om de waarheid? Aan het einde valt de gehele wereld uit elkaar en worden de kaartjes opnieuw verdeelt.
Je blijft zitten met een enorme cliffhanger. Man wat een GEWELDIG boek. Ik had hier hoge verwachtingen van en moet zeggen dat het definitief elk cent waard is om Cel 7 te kopen.

Een verhaal over liefde, schuld, armoede, corruptie en de macht van sociaal media. Cel 7 houd je vast, laat je niet meer los en aan het einde zie je de wereld zeker anders.