In dit derde boek uit de Rani Diaz-reeks vertoeven Rani Diaz en haar team weer in de buurt rond Mechelen. Het is putje winter en het vriest dat het kraakt. Ellen Verbeek, die dokter is in het Imelda Ziekenhuis van Bonheiden en moeder is van een tweeling, krijgt een angstaanjagend telefoontje. Ze besteedt er geen verdere aandacht aan, maar het telefoontje blijft in haar achterhoofd spelen. Een dag later wordt de oppas Emma vermoord teruggevonden in het zwembad van hun huis. Dit is het begin van een reeks verdachte handelingen. Rani Diaz en haar team zitten de dader op de hielen, maar ondertussen moet ze ook nog rekening houden met haar zusje Romy, die een trauma heeft overgehouden aan een ontvoering. Lukt het Rani om de dader of daders te ontmaskeren?

Het boek is onderverdeeld in korte hoofdstukken. Af en toe lees je ook hoofdstukken met cursief getypte tekst. Deze hoofdstukken zijn verteld vanuit het perspectief van de dader. Hierdoor weet je sommige dingen net iets eerder dan Rani deze dingen weet. Maar Sterre Carron heeft ook enkele verrassingen in petto voor de lezer.

De schrijfstijl is vloeiend en af en toe ook wel gruwelijk. Sterre Carron schuwt het lieflijk omschrijven van gruwelijk dingen niet. Boem patat, recht voor de raap. :-)

Matsya is net als de vorige boeken een heel spannend boek. Het lezen zeker en vast waard.