Ik werk bij een boekhandel en heb een exclusief vooruitexemplaar van dit boek gekregen.

Ik wil dit boek eigenlijk 4,5 ster geven. Het is een heerlijk spannend boek, met een einde dat veel goeds belooft voor het volgende deel. De halve punt aftrek krijgt het boek voor een vertaalfout en voor het begin van het boek, waarin de POVs elkaar een beetje warrig afwisselen. Ik had het daardoor bijna opgegeven, maar ik ben blij dat ik toch verder heb gelezen.

Het verhaal begint met een proloog waarin een verdachte wordt vrijgesproken en een rechercheur (Wolf) die verdachte na de uitspraak van de rechter aanvalt. Vervolgens begint hoofdstuk een vier jaar later als er een lichaam wordt gevonden dat bestaat uit delen van zes slachtoffers die aan elkaar zijn genaaid en met draden aan het plafond is opgehangen. De hand van het samengestelde lijk wijst naar de woning van Wolf. Het is aan hem en zijn team om de moordenaar te vinden, en de sleutel tot het mysterie ligt in Wolfs verleden.

Om het verhaal alleen zou ik het boek al willen aanraden, maar de kaft van het boek is ook goed verzorgd. Het rode draad waarmee de pagina's aan elkaar zijn gebonden is erg leuk bedacht.