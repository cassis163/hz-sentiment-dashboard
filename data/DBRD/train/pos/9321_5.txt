Zonder meer een aanrader!
Op de cover van haar boeken (Ned.) staat steeds een raaf afgebeeld.
Dat werkt heel intrigerend. Wat zou er gebeuren?
Stelen als raven? Brengers van onheil? In ieder geval duister !

Achter in het boek staat: dit is een roman. Dan toch wel een heeeeeeel spannende roman.
Ik vind hier Thriller beter op zijn plaats. Vooral omdat steeds de nadruk ligt op gevaar
en misdaad.

De proloog was voldoende om mijn aandacht te vangen voor het boek.
Dat was nodig. De tijdlijnen wisselden elkaar telkens af wat het lezen niet
gemakkelijk maakt. Dat is het enige minpuntje.
Dit wordt weer goed gemaakt door het neerzetten van de personages
in het verhaal. Stuk voor stuk geloofwaardig.
Dit verhaal zou zo maar gebeurd kunnen zijn in deze tijd van economische groei en daarna
de val van de economie. Alle hebzucht die daarbij komt kijken en het bekonkelen door belanghebbenden wat ook steeds vaker in het nieuws komt.
(Ik zou er niet van staan te kijken als ik het in de krant zou lezen.)
Tijdens het lezen leer je de personages steeds beter kennen en soms ook beter begrijpen. Hierdoor lees je gemakkelijk ondanks het verspringen in tijd.
Nele Neuhaus heeft een prettige schrijfstijl, geen moeilijke woorden die niet nodig zijn en
ze heeft een mooie manier om toe te werken naar een geweldig slot.
Het maakt je nieuwsgierig naar hoe het Pia en Oliver zal vergaan.
Ik kijk uit naar het volgende deel !