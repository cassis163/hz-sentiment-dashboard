Recensie Spuitende slagaders en overstromende oceanen van Jesse Goossens

Weet jij wat je kunt doen als er een ramp gebeurt? Thuis of in de buurt?
Dit is een handleiding bij vierendertig grote en kleine rampen vol grappige, griezelige en geweldige weetjes over alle mogelijke catastrofes. Want weet jij hoeveel botten je kunt breken? Hoe je moet reanimeren? Wat de grootste aardbeving ooit was? Hoe je kunt merken dat er een bosbrand aankomt? En hoeveel bloed er in je lijf zit?
Een spetterend, vrolijk boek dat een plezier is om door te bladeren én een onmisbaar naslagwerk voor iedereen die anderen wil helpen en de wereld wat mooier wil maken.
Een deel van de opbrengst van dit boek wordt geschonken aan het Rode Kruis.

Dit mooie en handige boek mocht ik lezen voor de leesclub van Hebban. Het boek heeft een prachtige kleurrijke cover. De kleuren knallen eruit net als bij de illustraties in het boek. Bij ontvangst van het boek kreeg je ook een mooie poster. Op de illustraties zie je steeds dezelfde poppetjes voorbij komen dat het voor de kinderen wel heel erg leuk en herkenbaar maakt.

Het boek heeft een mooie inhoudsopgave met alle thema’s die aan bod komen. Bij elk thema lees je ook een aantal wetenswaardigheden.
Na de inhoudsopgave lees je een heel mooi voorwoord van H.K.H. Prinses Margriet der Nederlanden wat wel heel erg leuk is. Zij is Erevoorzitter van het Nederlandse Rode Kruis
Hierna volgende de 4 belangrijkste regels wat je zelf kan doen bij een ramp. Deze kreeg ik ook als folder bij het boek wat je handig op een kastdeur kan plakken.

Bij de rampen in en om het huis zijn de bladzijden vrij wit gebleven ondanks de mooie illustraties. Hier lees je meer over de rampen die kunnen gebueren in en om je huis, dus eigenlijk heel dichtbij zoals brandwonden, beten en steken.
Bij de grote rampen zijn de bladzijden veel bonter en maakt dit het lezen soms ietwat lastiger. Er is volgens mij wel heel bewust voor gekozen omdat die rampen vaak veel heftiger en groter zijn.
Bel 122 staat steeds in rood gedrukt wat het ook erg duidelijk maakt.

Een erg leuk en leerzaam boek voor jong en oud wat eigenlijk bij iedereen wel in de kast hoort te staan.