Op de kaft van dit grote prentenboek staat een tijger met een cowboyhoed, een sheriff-ster en een kurkpistool. Paginadekkende prenten sieren het boek. De tekst per twee bladzijden is soms een alinea, soms een klein verhaal. Een waarschuwing vooraf aan de voorlezer: oefen de tekst eerst eens hardop zonder luisterpubliek!

Billie is een jong tijgertje en de nieuwe sheriff van Cactus Valley. Bij onraad spoed hij zich erop af. Daar aangekomen verstaan de bandieten hem slecht. Billie is zijn tanden aan het wisselen en hij lispelt. Het ontbreekt Billie niet aan moed, wel aan gezag. Hoe zorgt hij ervoor dat hij de orde in Cactus Valley kan handhaven?

Samen met drie dochtertjes op de bank, verdringen ze zich om een glimp van Billie. “Aaaah, schattig, een tijgertje!” Als het er om gaat spannen tijdens een bankoverval luisteren de meisjes ademloos. Bandieten & boeven moeten worden gepakt is de gemeenschappelijke mening. De verontwaardiging zorgt voor samenhorigheid op de bank: “Die bandieten moeten luisteren naar Billie!” Ik heb moeite mijn lach in te houden als ik het verhaal verder oplispel. “Je ftaat onder arreft!” Soms verstaan de meisjes mij niet, laat staan Billie, maar de boodschap komt over! Het verhaal loopt goed af, dus vanavond geen nare dromen en we hebben er een held met kurkpistool bij, Billie is zijn naam!

‘Billie’ van Quentin Gréban, oorspronkelijke titel ‘Charlie’, Clavis books 2015.

/Lmcmr