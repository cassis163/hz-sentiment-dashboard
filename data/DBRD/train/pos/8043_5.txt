Via de facebookgroep "samenlezenisleuker" mocht ik een recensie exemplaar van dit recent verschenen boek ontvangen. De prachtige kleurrijke cover maakte dat ik erg nieuwsgierig werd naar het verhaal over de verhalenweefsters in Guatemala. Je leert in het boek de advocate Kate kennen. Zij werkt voor het oliebedrijf T-Petrol van haar vader. Na zijn dood komen er dingen aan het licht en maakt Kate heftige dingen mee. Ze besluit op zoek te gaan naar de laatste verhalenweefster. Als kind had ze een verzorgster die de mooiste dingen kon weven waarmee familieverhalen werden ontrafeld. Kate stapt uit de harde zakelijke oliewereld. En komt in een magische wereld waarbij het gaat om liefde, intuitie en familiebanden. Ik vond het best realistisch beschreven en niet zweverig. Het boek bouwt toe naar een climax. Het is een roman; geen thriller maar het werd toch
behoorlijk spannend. Een aanrader, ik had het boek zomaar uit. Dit is het eerste boek van Marita Coppes. Ik ben benieuwd of ze nog meer mooie verhalen als dit weet te schrijven.