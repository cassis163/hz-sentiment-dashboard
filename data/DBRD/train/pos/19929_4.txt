Goed geschreven verhaal, zit mooi in elkaar maar helaas met een paar ongeloofwaardige punten (Die je dan weer in een recensie niet uit de doeken kunt doen omdat je het verhaal weggeeft. Het boek is geschreven uit afwisselende oogpunten, zodat je met allebei de personages evenveel meeleeft.

Helaas komt het boek langzaam op gang, natuurlijk om de achtergrond van de personages te leren kennen, maar wat mij betreft had er in het begin iets meer vaart mogen zitten.

Paisley is na√Øef en zelfs een beetje dom en Jagger heeft ook zo zijn geheimen, waar we gaandeweg achterkomen. Wie een beetje bekend is met het genre weet dat dit een recept is voor een ramp, die dan ook uiteindelijk komt, precies zoals je verwacht na de eerste 25 pagina's.De hoofdpersoon is natuurlijk stoer, vol tattoos en (Die is nieuw) een tongpiercing die hij het hele boek 'langs zijn tanden wrijft' en die zij natuurlijk onweerstaanbaar geil vind. En zij is een zielig meisje dat gered moet worden en daar is hij natuurlijk de aangewezen persoon voor, terwijl zij een vriend heeft.....

De seksscenes zijn net als in het eerste boek mooi en opwindend beschreven met net dat kleine beetje ordinair dat het spannend maakt ;) Het is niet zo goed als Onverminderd, maar nog steeds een paar aangename uurtjes leesplezier!