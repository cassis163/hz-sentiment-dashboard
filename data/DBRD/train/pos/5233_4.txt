Dit verhaal gaat over Willow, een zesjarig meisje met Osteogenisis Imperfecta. De ziekte van Willow heeft een grote weerslag op het hele gezin, vooral als haar moeder Piper besluit om haar verloskundig arts en tevens beste vriendin aan te klagen voor onrechtmatige geboorte.

Het dilemma wat beschreven wordt is heel boeiend. Ergens in het boek wordt beschreven dat binnen een vacu√ºm een besluit misschien goed of slecht is, maar dat daarbuiten niet zo duidelijk meer is wat nu eigenlijk goed od slecht is. In het boek worden de verschillende gezichtspunten heel mooi beschreven en is het heel duidelijk dat er in zo'n zaak geen waarheid is en al helemaal geen winnaars.

In de hoofdstukken wordt het verhaal afwisselend verteld door de verschillende hoofdpersonen. En omdat het boek behoorlijk dik is, is het verhaal hier en daar wel wat uitgekauwd en laat het weinig aan de verbeelding over. Het einde gaat dan ineens verassend snel en is ondanks de plottwist toch niet echt verrassend.