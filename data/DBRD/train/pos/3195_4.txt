Voor liefhebbers van Dan Brown zegt de uitgever en met een aanbeveling van David Baldacci waren de verwachtingen hoog gespannen. Ik geef 4 sterren, maar eerlijk is eerlijk, die 4e ster kwam pas nadat het boek uit was. Zoek je een superspannende thriller dan kom je bedrogen uit. Stel je verwachtingen bij en lees dan toch deze who done it, waarbij de oplossing uiteindelijk toch nog heel verrassend is. .

Het boek is zeer goed geschreven en leest soepeltje weg. Ook al viel die spanning dus tegen, ik wilde toch steeds doorlezen om uit te vinden hoe het nu verder ging.

Het is duidelijk dat er veel research aan het boek vooraf is gegaan en ik heb er zeker nog van geleerd (dat gebeurt niet gauw bij een thriller). Het boek speelt zich af in Rome binnen de Katholieke kerk (Rooms, Oosters en Orthodox), maar wees niet bang; er wordt je geen geloofsovertuiging aangepraat.

Ben benieuwd wat anderen ervan vinden.