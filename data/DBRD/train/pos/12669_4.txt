Het verhaal gaat over Kellen, een jongen die zich zorgen maakt dat hij zijn familie ten schande zal maken. Hij heeft namelijk geen magische krachten, terwijl zijn familie één van de machtigste magische families is. Nu is Kellen bang dat zijn familie zich schaamt voor hem. En dat hij zal eindigen als slaaf net als alle andere zonder magische krachten. Wat Kellen alleen niet weet is dat zijn verhaal heel anders zal gaan lopen dan hij denkt.
Ik had eerst wat moeite om in het verhaal te komen. Ik kan niet precies mijn vinger erop leggen waarom niet, maar het verhaal pakte mij niet. Toch ben ik verder gegaan met lezen en hier heb ik geen moment spijt van gehad. Sebastien heeft een geweldig verhaal met spanning neergezet. Ook zit er onwijs veel humor in het boek, dit maakt het nog leuker om te lezen. Wat ik vooral erg fijn vond, was dat Kellen niet een typische held is. Hij is onzeker en niet over goed in. Dit zorgt ervoor dat je makkelijker een band krijgt met hem.
Er is wel 1 klein minpuntje. De uitwerking van de magie in deze wereld vind ik lastig. Door de bewegingen die gemaakt moeten worden, is het voor mij erg lastig om hier een beeld bij te vormen. Maar verder is het zeker weten een super leuk verhaal. Ik raad dit boek dan ook zeker iedereen aan. En ik kan niet wachten op de vervolg delen.