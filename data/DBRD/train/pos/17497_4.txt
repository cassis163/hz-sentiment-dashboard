Max is enkele jaren geleden Nederland ontvlucht en heeft haar heil gezocht in een klein plaatsje op Sicilië. Hier heeft zij een rustig bestaan opgebouwd en geniet zij van de vriendschappen die zij inmiddels gesloten heeft met haar plaatsgenoten.
Wanneer rechercheur Will Heerema een gedwongen vakantie moet nemen, kiest hij voor het kleine plaatsje op Sicilië, dé plek waar niets te beleven valt.


Wanneer de Sirocco ofwel Moordenaarsstorm raast over het eiland, ontdekt Max op het strand het levenloze lichaam van een jonge vrouw.
Algemeen is bekend dat tijdens de Sirocco mensen tot waanzin gedreven worden, maar hier is toch duidelijk sprake van een moordenaar, maar wie heeft deze daad op zijn geweten? Een onderzoek waarbij de Carabinieri samenwerkt met Will Heerema volgt en de lezer wordt meegenomen van Sicilië naar Amsterdam, de plek waar Max een verleden heeft wat langzaam boven komt drijven.

Het boek is zeer sfeervol geschreven en bevat diverse interessante personages. Het leest vlot en je voelt de grimmige sfeer die heerst tijdens de Sirocco.
Het boek eindigt met een mooie cliffhanger die je doet verlangen naar het volgende deel in deze tweeluik, 4 sterren voor dit sfeervolle boek!