De zus van Moira vraagt haar en hun broer om mee te doen aan een ritueel met Halloween, maar ze hadden nooit verwacht dat het ritueel ook echt zou werken. Hoewel er niet gebeurde waar ze op gehoopt hadden. Ze worden in een droomwereld gezogen waar ze Hayko ontmoeten. Moira weet dat zij hem moet helpen bij wat later zijn zoektocht naar het verleden blijkt te zijn.
Sinds dat ritueel ontmoet ze de jongen bijna elke nacht en al snel wordt ze verlieft op hem. Niet erg handig om verlieft te worden op een jongen die niet bestaat. Of bestaat hij wel?

Het kostte me erg veel moeite om in het verhaal te komen na het lezen van mijn vorige boek. Daardoor had ik de eerste 2 hoofdstukken steeds de neiging om hem weg te leggen. Maar ik ben erg blij dat ik dat niet gedaan heb, want het bleek een geweldig verhaal. Al snel werd ik, net als Moira, de droomwereld ingezogen en ook ik werd stiekem een beetje verlieft op Hayko.
Het boek is vlot geschreven en het gebruik van een zeer onbekende religie maakt het ook nog eens interessant om te lezen.
Tijdens het lezen leefde ik erg mee met Moira en Hayko. Ik zou de jongen dolgraag willen ontmoeten.