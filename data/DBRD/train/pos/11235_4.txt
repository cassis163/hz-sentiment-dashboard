De hoofdpersoon in dit boek, Linda, is een buitenbeentje. Haar ouders zijn wereldvreemd, ze bewonen een soort hut in een afgelegen oord, ver van de “normale ”buitenwereld. Als Linda de bus mist moet ze kilometers van- en naar school lopen. Vrienden en vriendinnen heeft ze niet.
Ze kijkt met een bijzondere blik naar het leven; zo vormt ze zich een soort verwrongen beeld van een leraar die wordt beschuldigd van kinderporno. Dan komt er bij haar in de buurt een jong gezin wonen. Linda maakt kennis met ze en gaat op hun zoontje Paul passen.
Langzaam maar zeker ontvouwt zich een vreemde situatie; Paul blijkt ernstig ziek te zijn, maar zijn ouders zorgen er niet voor dat hij medische hulp krijgt.
En wat doet Linda dan?, een vraag, een dilemma voor een jong, opgroeiend meisje waar een weldenkend volwassen mens al grote moeite mee zal hebben………………

Het is een intrigerend boek, niet spannend maar toch verheug je je erop weer een bladzijde om te slaan en verder te lezen.