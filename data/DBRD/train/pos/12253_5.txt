Wie de reeks "De zeven zussen" een beetje heeft gevolgd, weet dat er intussen héél veel fans zijn van deze boeken, en dat "Parel" het vierde boek is een reeks van zeven.
Elk boek vertelt het levensverhaal van één van de zussen, die allemaal geadopteerd zijn door Pa Salt, en na zijn overlijden allemaal met de van hem ontvangen aanwijzigen op zoek gaan naar hun roots.
Lucinda Riley neemt ons deze keer mee naar Thailand en Australië, en vertelt ons alweer een pakkende familiegeschiedenis, tot de verbeelding sprekend, ontroerend, en zeer herkenbaar.
In haar intussen gekende vlotte schrijfstijl, weet zij de lezer te boeien van begin tot eind, en wisselt zij vlotjes af tussen heden en verleden.
Na vier boeken durf ik echt wel zeggen dat dit een topreeks is, voornamelijk voor een vrouwelijk publiek, maar dat kan de pret niet bederven.
Dames, laat u verrassen en meeslepen, en reis in uw verbeelding de hele wereld over met elk van de zussen, elk op haar manier zeer getalenteerd en boeiend als personage. Have fun !