Samen...'tot Robbie van de rots springt in zee... zwemt en blijft zwemmen om nooit meer terug te komen'. Een krachtig begin van het boek 'Samen'. Je wordt meegetrokken in het leven van Emily (en Robbie).

Julie Cohen hanteert een zeer aparte, aantrekkelijke schrijfstijl waarbij ze gaat van het heden naar het verleden. Elk hoofdstuk ga je verder in de tijd, verder in het leven van Emily. Je wordt meegetrokken in de tijd maar gaat ook mee opzoek naar het grote geheim waarvan enkel Emily en Robbie nog op de hoogte zijn en dat ze ook zo wensen te houden voor de rest van hun leven. Is dit geheim zo groot dat daarvoor Robbie van de rots springt?

Prachtig boek met mooie en krachtig omschreven scenes. Emily en Robbie en hun familie, vrienden, vrijetijd en werk komen helemaal tot leven. Je proeft als ware het zilte van de zee bij de omschrijving van de zeiltochtjes, de zon op je armen als Emily en Robbie op het muurtje aan de universiteit zitten, je ruikt de roos die op het nachtkastje ligt,... Een prachtig verhaal! Een echte aanrader! Een boek dat je raakt!

⭐️⭐️⭐️⭐️⭐️ - vijf sterren

#hebbanbuzz