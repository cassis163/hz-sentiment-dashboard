Dit verhaal is iets minder actiegericht dan het eerste deel. De hoofdpersonen komen soms wel in fysiek gevaar, wat spannende scenes oplevert, maar ze worden voornamelijk aangezet tot nadenken. Bijvoorbeeld over goed en kwaad en hoe mensen zowel goed als slecht kunnen zijn of van het een in het ander veranderen. Wat goed is en wat slecht staat natuurlijk ook ter discussie. Ik vond de gedachtegang van de personages leuk om te volgen.

Ook speelt geloof weer een grote rol. Bepaalde mensen in het boek geloven het ene en bepaalde mensen geloven het tegenovergestelde. Dit speelt zowel het eiland waar Leia en Walt vandaan komen als in Cornwall. Bij alle partijen brengt het geloof veel goeds , maar bij alle partijen dreigt het fanatisme van de gelovigen ook de zaken uit de hand te laten lopen. De boodschap hier lijkt te zijn dat je vooral ook zelf moet blijven nadenken.

Doordat de personages aan het denken worden gezet over zulke belangrijke themaâ€™s, leer je ze ook beter kennen. Hoe ze reageren op bepaalde situaties of onthullingen zegt veel over hun karakter. Je ziet de personages hierdoor ook groeien. Dit vond ik mooi om te lezen.

Ik vond dit een prettig boek om te lezen. Er zit genoeg spanning in door de situaties waarin de hoofdpersonen belanden. Tegelijkertijd wordt er ook diep in gegaan op de gedachtegang en overtuigingen van de hoofdpersonen. Bepaalde gebeurtenissen in het boek maken me erg nieuwsgierig naar het derde deel van de trilogie.