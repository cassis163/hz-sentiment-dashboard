De schreeuw van het lam: een schreeuw die gehoord moet worden.

Als groot boekliefhebber vind ik het soms moeilijk om een boek te kiezen maar de schreeuw van het lam trok mijn aandacht en ik heb dan ook besloten dit boek te lezen. Een keuze die ik mij nog steeds niet beklaagt heb.

Het boek de schreeuw van het lam, werd geschreven door Thomas Harris. Harris werd geboren in Tennessee in het jaar 1940 en begon pas boeken te schrijven in 1975. Harris groeide op in Mississippi en ging in 1968 aan de slag als misdaadverslaggever bij Associated Press in New York. Hier haalde Harris veel van zijn inspiratie voor zijn boeken. In 1974 stopte hij echter als misdaadverslaggever en begon toen aan zijn eerste boek zwarte zondag die in 1975 gepubliceerd werd. De zwarte zondag werd een bestseller en werd later zelfs verfilmd. In 1983 kwam het tweede boek van Harris uit namelijk rode draak, voor dit boek deed Harris veel research en ook dit boek werd verfilmd. In dit boek werd ook dr. Hannibal Lector voor het eerst ge√Øntroduceerd. In 1988 bracht Harris dan de schreeuw van het lam uit. Dit boek wordt beschouwd als een meesterwerk, de verfilming van dit boek won dan ook maar liefst 5 Oscars. In 1999 volgde dan nog het boek Hannibal. Helaas is dit het laatste boek van Harris tot nu toe. De schreeuw van het lam gaat over de jonge FBI-agente Clarice Starling die naar de afdeling gedragswetenschappen wordt geroepen. Hier krijgt ze de opdracht om de gestoorde psychiater dr. Hannibal Lector te interviewen. Deze zou namelijk iets meer weten over Buffalo Bill. Buffalo Bill is een seriemoordenaar die vrouwen vermoord om ze daarna te stropen.

De schreeuw van het lam is geschreven met aandacht voor detail zodat de lezer zich kan inleven in het beroep van een onderzoeker. Als lezer ervaar je hoe moeilijk het is om een seriemoordenaar te begrijpen en je ervaart ook hoe moeilijk het is om iemand te kunnen pakken. Harris weet echter hoe hij de lezer kan boeien en zijn aandacht kan behouden. Elk personage in het boek is redelijk goed uitgediept. Enkel Hannibal blijft een mysterie. Als lezer volg je het verhaal door de ogen van Clarice. Hierdoor begrijp je haar natuurlijk het beste maar omdat je soms kleine hoofdstukken krijgt vanuit het standpunt van Buffalo Bill, leer je ook de motieven van de moordenaar kennen. Door deze verschillende vertelperspectieven, zorgt Harris er weer voor dat je als lezer geboeid blijft. Een andere reden waarom het boek je zo boeit komt doordat elk deel van het verhaal zeer goed is uitgewerkt. Als lezer begrijp je echt hoe de hele zoektocht in elkaar zit. Als je het boek leest zei je als het ware heel het verhaal als een film voor je ogen afspelen, dit komt door de talrijke beschrijvingen. Harris weet heel goed de sfeer van het verhaal weer te geven.


Ik vond de schreeuw van het lam een heel goed boek. Na ieder hoofdstuk wou je gewoon het volgende hoofdstuk lezen. Het verhaal zat goed in elkaar en was ook zeer spannend omdat je zelf systematisch meer informatie te weten kwam over de moordenaar terwijl het hoofdpersonage nog geen idee had van wie de moordenaar is en waarom hij de moorden pleegde. Dankzij deze informatie zat je als het ware in het verhaal. Ook was ik nieuwsgierig naar de oorsprong van de titel van het verhaal. In eerste instantie had de titel geen enkel verband met het verhaal maar later in het boek werd de titel wel uitgelegd.

Ik vond de schreeuw van het lam een heel goed boek dat je vanaf de eerste pagina op sleeptouw nam en je niet meer los liet tot aan de laatste pagina. Het is een aanrader voor ieder boekliefhebber maar ook voor mensen die niet graag een boek lezen. De schreeuw van het lam is een boek dat je nog aanspreekt lang nadat je de laatst pagina gelezen hebt.