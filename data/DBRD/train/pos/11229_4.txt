Titel: Het Amazoneconflict
Auteur: Ad van de Lisdonk
Uitgeverij: De Crime Compagnie
379 pagina's

De Nederlandse auteur Ad van de Lisdonk (1964) schreef in zijn jeugd al vele korte verhalen en publiceerde zijn eerste in 1989. Na een afwijzing van een van zijn stukken bij de Nederlandse playboy kwam het schrijven van fictie verhalen op een zijspoor te staan. Na zijn rechtenstudie richtte hij een aantal succesvolle IT-bedrijven op en schreef hij meer dan honderd juridische en technische artikelen, en ook enkele technische boeken.
Maar zijn hart bleek toch bij het schrijven van fictie te liggen. Vanaf 2010 reserveerde hij elke week tijd voor het schrijven van een thriller over een geheim genootschap van militante vrouwen. Via crowdfunding wist hij in 2013 De Crime Compagnie te overtuigen met zijn manuscript en het resultaat verscheen onder de naam Het Amazoneverbond, dat het eerste deel was van een trilogie. Het tweede deel, Het Amazoneoffensief, verscheen twee jaar later. En nu anno 2016 is zijn laatste boek Het Amazoneconflict verschenen.


Laura Sieberg is geworden wat Amazone van haar heeft gemaakt. Als een kille, moordende machine jaagt ze op de kopstukken van de organisatie. Terwijl Amazone haar zwaarste wapen inzet om de ene regering na de andere aan zich te onderwerpen, loopt Laura in een door hen opgezette valstrik. Als ze zichzelf en de mensen waar ze om geeft wil redden, moet ze het voortbestaan van de wereld op het spel zetten.

Het boek begint voortvarend met veel actie en in volle vaart komen de personen voorbij. Zonder deel 1 en 2 gelezen te hebben ligt de spanning meteen hoog en begin jezelf een nieuwe puzzel te leggen om erachter te komen wie wie is en aan welke kant hij of beter gezegd zij staat.
Al snel voel je je verbonden met de schrijfstijl die de auteur weet neer te zetten, korte hoofdstukken, duidelijk taal met een heerlijke vleug van humor.

Het verhaal heeft een dubbel laagje en bevat naast het actie en geweld effect zeker stof tot nadenken. Het zogezegde tussen de regeltjes lezen, maakt dat van dit boek en waarschijnlijk de hele trilogie een mooi meesterwerk is neergelegd.

'Do I not destroy my enemies when I make them my friends?'

Ondanks dat dit het laatste deel is zorgt de auteur er toch voor dat je na het lezen van de laatste zin nog een heel boek aan vragen over houdt. Dit geef jezelf de ruimte om nog even lekker door te malen over het hele verhaal.
Wie weet wat de auteur nog voor ons in petto heeft de komende jaren, ik ben in ieder geval benieuwd.

'When you reach the end of your rope, tie a knot in it and hang on.'


Plot. : 4
Schrijfstijl. : 4,5
Originaliteit : 4,5
Psychologie : 4
Leesplezier : 4,5
Spanning. : 4

Ik geef Het Amazoneconflict 4,0 sterren