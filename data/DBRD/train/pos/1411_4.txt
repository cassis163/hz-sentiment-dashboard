Het verhaal speelt deels in 1993 en deels in 2017.Jochem Nijhoff gaat samen met vier studievrienden het vijfde lustrum van hun dispuut vieren.Jochem heeft dit georganiseerd en het vindt plaats in zijn buitenhuis.Om zelf volop te kunnen genieten huurt hij een poetsvrouw -Hannah- in om de rommel in het weekend op te ruimen en het belangrijkste te zwijgen over alles wat zij ziet of hoort.Hij vindt Hannah via Roos,zijn secretaresse.De leden van de jaarclub hebben ieder hun eigen geheimen zoals drugsgebruik,fraude en overspel maar ook samen een geheim.24 jaar geleden hebben zij in een dronken bui Joost Laarmans in elkaar geslagen en voor dood achter gelaten.Hannah is de zus van Joost en wil wraak nemen.


Het boek is spannend tot het einde en heeft toch weer een verrassend slot.Het is in een prettige stijl geschreven. Geen lange zinnen en het is helder in welk jaar het speelt.Men moet tijdens het lezen wel opletten want werkelijk iedereen liegt.

Jet van Vuuren is het pseudoniem van de Nederlandse thrillerschrijfster Hennie de Groot.Zij debuteerde in 2011 met de thriller “Zomerdruk” In al haar boeken spelen vrouwen de hoofdrol. “Liegbeest” is de twaalfde thriller van deze schrijfster.

Het boek waardeer ik met 4 sterren.Vond het een fijn boek om te lezen en goed geschreven.
Het onderwerp van zinloos geweld is helaas nog steeds volop aanwezig in onze samenleving.Dat wraak zoet kan zijn is te begrijpen maar kan duidelijk ook uit de hand lopen.
Deze thriller zal ik zeker aanbevelen bij anderen.