Wat heb ik genoten van dit boek. Het heeft echt alles wat je moet weten over Whisky. Het is 100% compleet en je hebt geen vragen meer na het lezen van dit boek!
Je leert bijvoorbeeld Whisky uit te spreken in het Gaelic. Je komt er achter wat het nu eigenlijk echt betekend. Voor de Ieren is het Levenswater. Denk maar eens aan het bekende liedje Finnegans Wake. Niet vreemd dat er liedjes over worden geschreven. Ik dacht altijd dat de Ierse Whiskey (ja in Ierland schrijf je het met een E), groots was. Maar de Schotse Whisky wint het, op het marktaandeel met ruime voorspring. De meeste Whisky die wordt gedronken is Schots.
Whisky is gebonden aan bepaalde regels, verschillend per land. Het heeft te maken met de oorsprong, herkomst en hoe oud de whisky is. Je leert hoe lang whisky moet rijpen of juist niet.
Je krijgt te lezen en te zien, door middel van foto’s: Hoe whisky wordt gebrouwen. Dat is ook heel verschillend. Ik vond het echt heel interessant om te lezen, hoe een whisky nou aan een bepaalde smaak komt. Vooral dat het zoveel werk is om een goede whisky te maken! Het is niet voor niks vloeibaar goud! Dit boek staat zo vol met weetjes, dat je na afloop, echt alles van Whisky afweet.
Je leert ook bijvoorbeeld bij wat voor eten whisky past. Maar ook of je kunt beleggen en investeren in whisky. Je komt erachter wat het verschil is tussen Single Malt, Triple Blended en Bourbon. Whisky heeft een aantal ingrediënten gemeen met bier!
Ik wist niet dat er zoveel whisky gemaakt werd over de hele wereld. Heel veel landen hebben hun eigen whisky. Zelfs wij in Nederland!
Ook leuk om te bezoeken zijn de whisky festivals. Er staan veel weetjes in, over de bekendere merken. Maar ook over de bekende namen in de whisky wereld. Het stuk over de Drooglegging in Amerika vond ik ook erg interessant! Er werd (en nu nog, denk ik) veel illegaal gestookt. En doordat bepaalde ingrediënten niet voorradig waren, gebruikte men dus dodelijke ingrediënten. Veel mensen zijn hierdoor gestorven, maar ook door de oorlog die er ontstond tussen bendes en de maffia. Al Capone handelde in Whisky in die tijd.
Het is heel overzichtelijk en wordt steeds per land besproken. Dat is erg goed bedacht, zo raak je niet in de war. En je krijgt echt heel wat weetjes voor de kiezen! Veel mooie foto’s staan er in het boek, om bepaalde dingen duidelijk te maken. Het leest echt heerlijk en vlot weg.
Wie heeft de Whisky nu echt uitgevonden? En waar wordt de meeste whiskey verkocht en gemaakt?
Hoe moet je Whiskey proeven en waar moet je opletten? Ik als Ierse Whiskey drinker, herken heel veel in dit boek. Ik ben dol op de Ierse Whiskey, omdat het lekker fris smaakt. En met de kou warm je er lekker van op. Ik hou van Tullamore DEW en Paddy.
Dikke 5***** en proost!