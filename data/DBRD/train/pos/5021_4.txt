In dit vrolijke, blauwgekleurde kookboek staan volgens Brenda allemaal recepten die snel klaar zijn, klassiek lijken maar net even anders in elkaar zitten. Na een mooi voorwoord waarin Brenda vertelt waarom ze dit kookboek heeft geschreven legt ze ook even uit hoe het in elkaar zit. Dat lijkt niet nodig maar ze geeft bijvoorbeeld ook aan hoe je producten kunt veranderen en geeft ze tips voor als je meer of minder wilt maken.
Daarna begint het echte werk, ik maakte onder andere de hete bliksem uit de oven en dat was prima te doen. Ook de caesarsalade lukte prima. En dan zonder ellenlange boodschappenlijstjes en uren in de keuken staan.
Er staan heel veel verschillende recepten in, met veel verschillende gerechten. Ik vond het leuk om te lezen hoe je van bv boerenkool een quiche kunt maken. Nooit aan gedacht, ik ken alleen de stamppot. Je kunt er een heel menu mee organiseren want er staan gelukkig ook toetjes en taarten in en zelfs aan de vegetariërs is gedacht.

Het is een goed verzorgd kookboek dat duidelijk is. De gerechten worden begeleid door mooie foto’s die er smakelijk uitzien, Ik vind het een aanrader voor de drukke hobby kok.