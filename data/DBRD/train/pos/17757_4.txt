Zoë Walker gaat elke dag met de trein naar haar werk. Op een dag ziet ze een foto van haar in de krant bij de seksadvertenties. Dit is wel heel gek, die heeft zij niet geplaatst. Ze gaat op onderzoek uit. In eerste instantie gelooft niemand dat de foto van haar is. Maar geleidelijk aan gebeuren er vreemde dingen. Zoë ziet een andere advertentie van een vrouw en als die vrouw later vermoord wordt gevonden beseft ze dat haar leven ook in gevaar is. Ze vertrouwd niemand meer.

Het verhaal is spannend en vlot geschreven. Je weet zelf ook niet meer wie te vertrouwen is en wie niet. Door de verschillende plotwendingen kom je er ook pas op het laatst achter wie er nu achter zit en waarom. Het boek is heel ingenieus opgebouwd, waardoor je steeds in spanning blijft. Na het lezen van dit boek zal je eigen forenzen rit er heel anders uitzien. Ook jij zult iedere keer over je schouder kijken of iemand jou in de gaten houdt.