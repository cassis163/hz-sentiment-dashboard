Spannend boek, snel uitgelezen, ondanks een vrij groot aantal bladzijden. Steeds denk je, dat je alles nu wel weet, maar dan blijken een paar dingen toch weer anders te zijn. Een reden om de bladzijden om te blijven slaan in een hoog tempo.
Het zag er lang naar uit, dat ik vijf sterren aan dit boek zou geven, maar het eind vond ik wat rommelig, ik heb een hekel aan achtervolgingen met auto's en ook de ontknoping vond ik niet geweldig. Het werden er dus vier.
Ik had niet eerder iets van Peter James gelezen, maar vermoedelijk zal ik een volgend deel uit de serie met inspecteur Roy Grace ook gaan lezen.