Het is 2008 wanneer Leila in de hoogste klas zit en examen doet. Zij is een goede leerlinge met prachtige vooruitzichten wanneer ze de kans zou krijgen een mooie vervolgstudie te doen. Dit zit er voor Leila niet in want zij is geboren in een gezin dat tot de Jezidi behoort, waarbij het breken van de normen en waarden een reden tot eerwraak is. Wanneer Leila dan ook verliefd wordt op een Nederlandse jongen, en ook nog eens zwanger van hem raakt, vlucht zij dan ook letterlijk voor haar leven, en dat van haar kindje.

Judi heeft haar hier bij geholpen en daarom is de haat ook tegen haar gericht. Na de vlucht zijn ze ondergedoken en hebben 4 jaar lang betrekkelijk rustig kunnen leven totdat Judi op een nacht wordt overvallen door iemand die zij herkent als de oudste broer van Leila. Wanneer daarna Leila wordt neergestoken en haar zoontje Cem blijkt te zijn verdwenen, zet Judi alles op alles om Cem te vinden nu het er op lijkt dat de politie niets doet.

Linda Jansma trekt je mee in de wereld van eerwraak, een vaak zeer gevoelig onderwerp. In het boek is het mooi verwerkt met een bepaald soort spanning waar ik van houd. Alleen de kat, dat vond ik wel wat vergezocht.