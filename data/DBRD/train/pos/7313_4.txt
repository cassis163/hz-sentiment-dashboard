'Een fakkel tegen het duister' is het tweede deel van de serie 'Vuur en As' van schrijfster Sabaa Tahir. Met dit keer niet alleen Laia als hoofdpersonage, maar ook haar voormalig tegenstander Elias. Laia was als verzetsstrijder de duidelijke tegenpool van het Masker Elias. Maar in het eerste deel hebben zij een bondgenootschap gesloten en zijn ze samen op de vlucht gegaan.

Bij de vlucht gaat dit deel verder en wisselen de hoofdstukken elkaar af tussen Laia en Elias wat het verhaal net een andere twist geeft dan het eerste deel.
Terwijl zij samen op de vlucht slaan, blijft Helene als bloedklauwier achter in de handen van de nieuwe bloeddorstige keizer Marcus. En hoewel Helene nog vecht tegen de gevoelens die ze voor Elias koesterde, stuurt Marcus haar achter het tweetal aan om hen gevangen te nemen.
Laia en Elias worden haar op de voet gevolgd door het landschap met net zo veel vriendschappelijke groeperingen als vijandelijke, op weg naar de Kaufgevangenis waar Laia's broer zit om hem te bevrijden. Maar met Helene en de Commandant, Elias' moeder, op hun hielen, lijkt de weg langer dan ooit.

De vlucht duurt lang en er komen veel nieuwe, maar ook bekende personages voorbij. De landkaart die voor in het boek te zien is, geeft een lijdraad waar de personages zich bevinden en hoelang de vlucht nog ongeveer zal duren. Dit als geheugensteuntje is geeft een positieve bijdrage aan het boek en het verhaal. Het is gemakkelijker te volgen en duidelijker waar elk personage zich bevindt. Daarnaast draagt het ook bij aan een filmisch aspect in het verhaal. OriÃ«ntatie gaat gemakkelijker en je krijgt een beter beeld van hoe de omgeving eruit zou kunnen zien. Doordat dit ook goed in het verhaal verwerkt wordt, krijg je geen goed filmisch beeld, bijna alsof je naar een serie kijkt.

Er wordt, naast de actie en spanning, ook veel aandacht besteed aan het emotioneel welbevinden van de hoofdpersonages wat het verhaal realistischer maakt en meer diepgang geeft. Er valt misschien veel te zeggen over de hoeveelheid hier van, maar voor ervaren lezers heeft dit geen negatieve invloed op het leestempo en de interesse.

Als je het eerste boek in sneltreinvaart hebt uitgelezen dan zal het tweede deel je net zo gemakkelijk af gaan. Maar vergeet niet om van het verhaal te genieten, want voor je het weet is het weer afgelopen! Waar blijft deel 3?!?