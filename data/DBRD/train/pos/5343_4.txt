De nieuwe Elizabeth George is een ware dikke pil. Je moet even in het verhaal komen. Doordat er zoveel personages in voorkomen is het soms ietwat verwarrend. Er lopen 2 verhaallijnen in dit boek die op het einde mooi in elkaar overlopen.
De 2e verhaallijn speelt in het verleden waarbij een 2-jarig jongetje is ontvoerd en vermoord door 3 minderjarigen. je volgt hun hoe en waarom ze deze misdaad hebben begaan en het daarop volgende strafproces.
Het hoofdverhaal gaat over de moord op een jonge vrouw wier lichaam wordt gevonden op een begraafplaats. Het is aan Isabelle die als tijdelijke hoofdinspecteur is aangesteld, om deze moord te onderzoeken. Ze krijgt de kans om te laten zien of ze deze functie kan waarmaken. Na enkele blunders van de Londense politie is de onrust groot. Isabelle staat onder grote druk, want iedereen zit haar op de huid. Ze maakt dan ook een hele grote fout door al snel een verdachte aan te wijzen voor deze moord. Maar algauw komen Lynley en Havers erachter dat deze man de moord niet kan hebben gepleegd. De oplossing voor de moord ligt in het zuiden van Engeland. Waar de zaak een tragische en schokkende afloop zal hebben.
Het verhaal zit goed in elkaar en zorgt voor een aantal daagjes leesplezier.