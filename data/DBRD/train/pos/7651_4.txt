Ik heb de eerdere boeken van Anja Feliers niet gelezen. Dit is dus mijn kennismaking dit Moordwijf. En het is een kennismaking die smaakt naar meer.
Ik was van te voren wel gewaarschuwd dat, omdat ik Zuur niet gelezen heb, ik waarschijnlijk dingen zou missen in het verhaal.
Het is mij eerlijk gezegd niet opgevallen. En daarom durf ik ook wel te zeggen dat het boek op zich te lezen is.
Het boek is een achtbaan zonder rem. Je vliegt van de ene gebeurtenis in de andere. Er gebeurt veel, heel veel. En aan het einde kom je echt adem te kort. Zoveel snelheid zit er in. Maar dat vond ik niet erg. Je moet je aandacht erbij houden, of je wil of niet.
Het verhaal vind ik origineel: leeft iemand nog wel of niet? En hoe zit het allemaal precies? Het plot zit goed in elkaar en is geloofwaardig.
Het verhaal wordt afwisselend door de verschillende belangrijke personages verteld. Dit zou verwarrend kunnen werken, maar doordat duidelijk aangegeven staat welk personage aan het woord is, blijft het overzichtelijk.
Ik ben blij verrast door dit boek en nieuwsgierig naar de andere boeken van deze schrijfster.
3,5 sterren