“There is nothing new under the sun, but there are new suns.” (Octavia E. Butler)
New Suns is een bundel met 17 verhalen in het fantastische genre door ‘schrijvers van kleur’ met allerlei culturele achtergronden. Het schrijven van fantastische literatuur is nooit voorbehouden geweest aan de gemiddelde witte Amerikaanse of Engelse man van boven de 50, maar in de publicaties zijn ze heel lang oververtegenwoordigd geweest. Het fantastische genre is de laatste jaren bezig met een flinke inhaalslag in de publicatie van materiaal uit diverse achtergrond, en deze bundel geeft daar mede een zetje aan.
Het voorwoord is van LeVar Burton, de acteur die Star Trek-liefhebbers vooral kennen als Geordi LaForge uit The Next Generation. De editor is Nisi Shawl, die we kennen van haar roman EverFair en als voorvechtster van meer diversiteit in het fantastische genre.
De inhoud is zeer gevarieerd: Horror, dystopie, near-future SF, alternatieve werkelijkheden, fantasy en far-future SF. Niet alle verhalen slagen er afdoende in om binnen een beperkt aantal pagina’s de lezer ‘the sense of wonder’ te laten beleven, en op enkele plaatsen zijn wereldbouw-fouten blijven zitten, maar over het algemeen zijn de verhalen goed doordacht, gelaagd en nét iets anders dan de gemiddelde ‘goeie kost’. De auteurs hebben bewust hun culturele bagage in de verhalen laten doorschemeren en dat geeft een bijzonder gevarieerde beeld.
De bundel bevat aan het einde een korte beschrijving van alle auteurs, waaruit meteen duidelijk wordt dat dit geen beginners zijn. Velen timmeren al jaren aan de weg en hebben al een aantal prijzen op hun naam staan. De bundel biedt een mooi aanknopingspunt om hun boeken op te zoeken en aan je ‘wil ik lezen’-lijstje toe te voegen. In het nawoord van Nisi Shawl nodigt ze ons op poëtische wijze uit om precies dat te doen:
“Would you like more of what you’ve read here? Weirder constellations, greater galaxies of original speculative fiction by people of color? Then seek us out. Spread the word. Wish on us, reach for us, and yes, let us gather together in the deep, dark nurseries of stars. Let us congregate. This is how new suns are born.”
Een paar high-lights:
Als liefhebber van het vervreemdende valt er nog heel veel te ontdekken door verhalen vanuit andere culturele achtergronden te lezen en dat bewijst deze bundel maar weer eens.