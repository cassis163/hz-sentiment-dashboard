Ik heb al veel over de boeken van Karin Slaughter gehoord, maar ik had er tot op de dag van vandaag nog niks van haar gelezen. Dit boekje had ik ter kennismaking, maar dit vraagt inderdaad naar meer.

Onbegrepen gaat over een vrijgezelle man Martin die nog steeds bij zijn moeder woont en die eigenlijk zijn hele leven wordt gepest/getreiterd door zijn omgeving. Zelfs zijn moeder doet er aan mee.

Op een gegeven moment is er een collega vermoord en Martin wordt als verdachte gezien. Dit wordt alleen maar erger als er snel daarna weer een collega vermoord is en dat er toch aanwijzingen zijn die naar Martin wijzen.

Dit kleine boekje heeft spanning, een fijne schrijfstijl en het plot zit goed in elkaar. En dit alles in 95 bladzijdes.