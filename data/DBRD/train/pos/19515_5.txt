Een schitterend boek, een enorme aanrader. Je leeft zo mee met Liesel, de boekendief, haar pleegouders, haar vriendje Rudy. De wereld van Max de jood die bij de familie een onderduikadres vindt, de aanloop van het onderduiken, het onderduiken zelf, de angsten en gevoelens van iedereen. De joden die door de straten van het dorpje moeten lopen. Het leven van Duitsers onder het Naziregime.
De dood die ook maar zijn werk moet doen en het daar soms moeilijk mee heeft. De vriendschappen, angsten, intens verdriet. Liesel, het meisje dat leeft voor de woorden, door woorden met anderen verbonden,met Max, de vrouw van de burgemeester die ook weer gevangen zit in haar eigen verdriet. Hoe te leven met al dat verdriet, verlies, niet alleen van mensen maar verlies van het leven zelf, van wat klopt en goed is en wat niet. Verlies van menselijkheid. Het boek is ook vaak heel humoristisch, het is dus geen zwaar boek om te lezen maar wel heel indrukwekkend. Komt in mijn toptien.