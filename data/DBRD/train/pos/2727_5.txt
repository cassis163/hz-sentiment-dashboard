Dit is het verhaal van Marguerite, dochter van twee wetenschappers. Haar ouders hebben een apparaatje uitgevonden waarmee je naar verschillende dimensie kan reizen. Je komt in de andere dimensie in andere versie va n jezelf terecht. Als op een dag haar vader wordt vermoord vanwege deze uitvinding, zit ze de vermoedelijke dader op de hielen samen met een student van haar vader..ze komt in Londen terecht , maar dan die van de toekomst, in het Rusland van de Tsaren en in een verschrikkelijke wereldwijde overstroming. In elke dimensie loopt ze tegen problemen aan die ze eerst moet oplossen voor ze naar de volgende dimensie kan gaan. Soms is ze de wanhoop nabij en denk ze dat ze voor eeuwig in die dimensie vast zit, maar altijd komt er weer een onverwachte hulp of oplossing.
De schrijfster beschrijft de karakters van de hoofdpersonen erg duidelijk, waardoor je je goed in hen kan inleven. Het verhaal wordt verteld vanuit de ik-persoon, Marguerite. Je maakt hierdoor alles mee wat zij ook meemaakt en het is erg realistisch. Ook kan je je goed verplaatsen in Paul en Theo. Ik kan niet kiezen wie van die twee ik het leukste vind, ze hebben allebei wel iets.
Het verhaal leest als een trein, je wilt weten wie haar vader vermoord heeft. Er zit voldoende vaart en spanning in, je valt van de ene in de ander verbazing. In de ene dimensie maakt ze dingen mee die in de huidige tijd nog moeten gebeuren of juist al gebeurd zijn in het verleden. Een vreemd idee, kan je je lot veranderen als je al weet wat er gaat komen? Er is natuurlijk ook tijd voor romantiek in het verhaal. Toch is het geen liefdesverhaal naar mijn idee. Het is een Young Adult science fiction verhaal .Omdat er nog meer delen komen is het verhaal niet volledig afgerond maar dat maakt in dit geval niet uit. Het eind maakt me nieuwsgierig naar het tweede deel, Tienduizend hemels boven jou, dat in augustus van dit jaar zal verschijnen.