Het boek Tijl is geen biografie over het leven van Tijl Uilenspiegel. Het geeft een beeld van het leven in de zeventiende eeuw door de ogen van gewone mensen. Mensen die allen te maken hebbenmet Tijl Uilenspiegel.

Na het lezen van dit boek zul je niet gauw meer spreken over "die goede oude tijd" want erg goed was die niet; strijd tegen de armoede, de honger overleven, de angst voor de straf van god of boze geesten, door bandieten overvallen te worden op reis, de wreedheden die gebeuren tijdens de 30-jarige oorlog, en zovoort.

Alle problemen en angsten waar veel mensen dagelijks toen mee te maken hebben, worden door Kehlmann beschreven alsof hij er zelf middenin heeft gestaan. Het verhaal wordt verteld vanuit verschillende perspectieven zoals de vader van Tijl, de dochter van de Engelse koning - gehuwd met de "Winterkoning" uit Bohemen.

Graag had ik aan het einde nog een verantwoording gelezen over de keuzes die Kehlmann heeft gemaakt rondom historisch feitelijkheid en fictie. Nu blijft het vermoeden dat ongeveer alles fictie is wat heel misschien rust op betrouwbare historische feiten. In een ander boek van Kehlmann - "Het meten van de wereld"- had ik meer het gevoel een non-fictie boek te lezen met geromantiseerde passages.