Wat is het toch een aangename verassing als je te horen krijgt dat je weer deel mag nemen aan een leesclub van een boek wat je heel graag wilt lezen! Deze keer was het de eer aan de thriller detective ‘Arrowood’ van Mick Finlay voor de leesclub van Thrillzone. De cover sprak mij zo enorm aan met op de voorgrond een donkere silhouet met hogehoed en tegen de achtergrond een vlammende grote klok. Waarbij ik tevens gelijk een associatie had met de Big Ben en Londen uit de 19e eeuw. Ook vanwege de prikkelende zin op de kaft “De rijken Londenaren gaan met hun problemen naar Sherlock Holmes. De rest naar Arrowood” doet vermoeden dat het om een aparte detective gaat. En laat ik nou net dol zijn op spannende, ingenieuze speurtochten.

Het verhaal gaat in de basis over William Arrowood. Een detective die zeer goed is in wat hij doet mits hij geneigd is zijn problemen weg te drinken en tot zijn eigen woede overschaduwd wordt door de roem van zijn concullega Sherlock Holmes. Gelukkig heeft hij zijn zakenpartner (alhoewel hij dat nog weleens vergeet en hem meer als assistent behandeld) Barnett, die hem behoed voor al te grote schade. Maar of dit nog lukt als zij voor een zaak benaderd worden door ene Caroline en door haar in contact komen met hun grootste aartsvijand Cream is de grote vraag. Komen zij hier heelhuids uit?

Het verhaal lees je vanuit het perspectief van Barnett. Vanuit zijn beleving lees je hoe hij zijn baas, Arrowood, ziet en ervaart. Hoe hij met de zaken omgaat die zij toebedeelt krijgen maar ook hoe hij met andere gebeurtenissen in zijn leven worstelt. Ik vond het verfrissend om eens niet vanuit het hoofdkarakter, wat in dit geval toch echt William Arrowood is, te lezen maar vanuit de assistent zijn rol. Hierdoor krijg je als lezer een andere leeservaring. Door subtiele omgevingsomschrijvingen kreeg ik een goed tijdsbeeld en waande ik mij in het Londen van 1895. De schrijfstijl past bij het zwijgzame karakter van Barnett en maakt het verhaal visueel toegankelijk. Ook bevat het de nodige humor en behoudt het gehele verhaal een soort van serene vaart wat goed past bij het detective genre. Persoonlijk heb ik mij geen moment verveelt tijdens het lezen van dit boek. Toch was het hier en daar enigszins voorspelbaar voor mij, maar ja dat is een gevolg van enorm veel lezen ben ik bang.

Ik geef dit boek 4 sterren.

Spanning: 7
Plot: 7
Leesplezier: 9
Schrijfstijl: 8
Originaliteit: 8
Psychologie: 7