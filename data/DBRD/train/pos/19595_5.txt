Ik heb dit boek als recensie boek mogen lezen voor Libelle leest. Wat een debuut is dit! Zo mooi geschreven, zo oprecht en zo puur. De zwaarte van de geschiedenis sijpelt door het complete verhaal waardoor ik wederom besefte wat de mensen elkaar aandoen en aangedaan hebben. Toch leest het boek zeker ook weg als een prachtig omvangrijk verhaal. Het is echt ongelooflijk dat dit een debuut is. Achteraf las ik dat Yaa Gyasi zeven jaar aan dit boek gewerkt heeft. Wellicht is dat de verklaring voor het gevoel te hebben dat je een boek leest van een ervaren schrijfster.

Ik merk dat het voor mij behoorlijk lastig is om van dit een boek een bondige recensie te schrijven. Ik wil zoveel vertellen over het verhaal en tegelijkertijd moet je het boek echt zelf lezen om de inhoud te bevatten.

Het boek vertelt het verhaal van twee halfzussen die beiden een compleet andere levensroute bewandelen evenals hun nazaten. Er is in beide levenslijnen oneindig veel verdriet, pijn en ellende. Maar ook hoop, overlevingsdrang, wijsheid en liefde. Het vertelt voor mij niet alleen het verhaal van de personages ansich maar ook van de complexe geschiedenis, de daarbij behorende strijd die zwarten mensen nog altijd moeten leveren in de VS. Zeker voor de tegenwoordige maatschappij met wat er nu gaande is in Amerika is dit wat mij betreft absoluut een boek wat iedereen zou moeten lezen.

Ik geef dit boek dan ook de volle 5 sterren.