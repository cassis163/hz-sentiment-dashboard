Weinig boeken die zo prettig weglezen als de historische romans van Simone van der Vlugt.
Persoonlijk lees ik deze boeken van haar liever dan haar thrillers, alhoewel ik die óók met veel plezier lees.


Iedere keer als ik één van deze romans lees valt het me op hoe weinig moeite het me kost me in het verleden te wanen; zij aan zij met de hoofdpersoon ga je op in het avontuur.


Dit boek valt onder de jeugdboeken van Van der Vlugt. Maar het is absoluut niet kinderachtig geschreven; het leven in die tijd was hard en dat wordt niet mooier gemaakt of verbloemd.
Voor mijn tienjarige is dit boek wellicht too much; vanaf een jaar of 12, 13 moet het prima te doen zijn; achterin het boek is een woordenlijst te vinden waarin genoemde begrippen als bijvoorbeeld likduivel en secreet worden uitgelegd.


Geschiedenis is niet saai, als het maar goed verteld wordt. Aan de hand van de verhalen van Simone van der Vlugt doe je onbewust een hoop kennis op, terwijl je van een spannend, goed geschreven boek geniet.

Ik heb een behoorlijk aantal van haar titels op mijn wishlist staan om de hele verzameling compleet te krijgen, en hoop oprecht dat mijn junior te zijner tijd ook haar boeken van de plank plukt.
http://www.watiknouvind.com/2018/05/wat-ik-nou-vind-van.html