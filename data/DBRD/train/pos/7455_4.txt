De Macht begint met de vondst van een gedode en gekruisigde jonge vrouw in een Utrechtse wijk. De flat waar zij in gevonden is wordt gesloopt en op die plek moet de grootste moskee komen te staan. Het meisje is van Koerdische afkomst en hierdoor wordt er al snel aan eerwraak gedacht.

Daarnaast maakt Utrecht zich op voor de verkiezing van een nieuwe burgemeester. Wat heeft de vermoorde vrouw hiermee te maken?

Inspecteur Fenny Folman is op de zaak gezet op de moord zo snel mogelijk op te lossen. Van hogerhand wordt zij gedwongen samen te werken met een recherchepsycholoog. Dit is echter een oude bekende van Fenny wat nogal wat spanning met zich mee brengt. Dit maakt het extra leuk, doordat het eens niet allemaal koek en ei is op een politieafdeling.

Het duurt lang voor de verhaallijnen bij elkaar komen, maar de dader blijft lang verborgen. Eenmaal de dader ontmaskerd komt er een verrassende wending.