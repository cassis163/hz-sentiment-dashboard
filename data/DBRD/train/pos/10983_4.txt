Hoe reageer je als je verkracht wordt? Iets wat al erg en moeilijk te verwerken is als volwassene, kan voor een 12-jarig meisje alleen maar de hel betekenen. Leven met de angst, de verschrikking, het waarom, niet meer verder willen of kunnen en dan nog moeten doen of alles ok is. Dit alles moet iets met een mens doen, zeker met een kind.
Onvoorstelbaar hoe Femke verwoordt hetgeen in haar hoofd speelt en toch nog probeert om anderen leed te besparen. Waar ik me ook vragen bij stel is het soort therapie dat ze kreeg. In mijn ogen niet voldoende gespecialiseerd voor dit zaken.
Komt bij de verkrachting als kind nog bij, eens ze denkt een uitweg voor haar angsten gevonden te hebben, dat ze in een andere hel terechtkomt... Hoeveel kan een mens verdragen zonder gek te worden?
Grammaticaal kan het boek beter, maar Femke heeft het opgeschreven zoals het door haar hoofd maalt, denk ik. Dus is dit een klein minpunt. En vond het spijtig dat het verhaal niet af is en ik nu moet wachten op deel 2.
Zeker een aanrader, maar niet voor hypergevoelige mensen.