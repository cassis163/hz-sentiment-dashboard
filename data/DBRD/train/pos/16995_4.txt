In deze gedichtenbundel kwam ik regelmatig een gedicht tegen waarbij ik dacht; 'Zo voel ik het ook. Dit moet ik opschrijven!'
Door vele vensters is inderdaad een bundel met gedichten uit het leven gegrepen, soms heel kort maar daarom niet minder veelzeggend. Er wordt door vele vensters gekeken.
Sommige gedichten zijn heel ontroerend, andere zijn een vaststelling van een emotie die op een prachtige manier verwoord wordt.
In deze gedichtenbundel reis je met de auteur mee door de meest uiteenlopende gemoedstoestanden waarin een mens zich kan bevinden.
De mooie foto's zijn heel toepasselijk bij het gedicht ernaast.
Zeker een toegankelijke bundel door het woordgebruik dat niet voor vraagtekens kan zorgen. Recht door zee en geen poespas; daardoor zijn de gedichten door iedereen te begrijpen.