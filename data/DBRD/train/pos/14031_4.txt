Koude rivier is een prachtig horrorverhaal vol bovennatuurlijke elementen die steeds sterker worden naarmate het verhaal vordert.

De hoofdpersoon is een filmmaker op zijn retour die er van droomt om ooit nog eens een prachtig manuscript te schrijven waarmee hij alsnog kan doorbreken. Wanneer hij een aanbod krijgt om de familiegeschiedenis van een oude man uit te gaan zoeken ziet hij hier al snel een verhaal in waarmee hij hoopt zijn come-back te kunnen maken.

Eenmaal gearriveerd in de vroegere woonplaats van de oude man ontdekt hij gaandeweg dat hij het verleden beter had kunnen laten rusten, maar dan is het al te laat.

Verwacht geen politiethriller, want dan kom je bedrogen uit. Dit is een verhaal wat steeds meer gaat boeien naarmate het boek vordert en waar je de tijd voor moet nemen om het op je in te laten werken. Mooie sfeertekeningen, goede opbouw en een bevredigend einde.