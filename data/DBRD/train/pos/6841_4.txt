De Bancroft strategie. Een boek gebaseerd op de laatste manuscripten van Robert Ludlum. En het was er weer één die de moeite waard was om te lezen.

Geheim agent Todd Belknap gaat op zoek naar zijn vriend Jared Reinhart. Laatstgenoemde is ontvoerd en Belknap beweegt hemel en aarde om hem uit de handen van de ontvoerders te bevrijden. Dit gaat niet zonder slag of stoot want Belknap komt voor erg moeilijke situaties te staan, die hij soms ternauwernood weet te overleven.

Tijdens zijn naspeuringen stuit Belknap op Andrea Bancroft, de nieuwe voorzitter van de Bancroft Stichting. En samen gaan ze op jacht naar Genesis, een onbekende 'macht' die de wereld in zijn macht wil hebben.

Het boek leest in feite als een film die, althans wat mij betreft, veel doet denken aan James Bond. Het boek blijft grotendeels boeien en naarmate het eind vordert wordt het ook sneller en verrassend. Een klein minpuntje vond ik de epiloog. Typisch Amerikaans.

Toch is De Bancroft Strategie een aanrader die zeker niet verveelt.