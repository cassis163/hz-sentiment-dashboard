Het verhaal vindt zijn oorsprong in Ierland, waar 2 broers opgroeien meteen totaal andere kijk op het leven, Corrigan (1 van de broers) verhuist naar de Bronx in New York voor een missie, en belandt als dienaar van het geloof midden tussen de prostituees, als later zijn broer hem komt opzoeken, wordt het verhaal van de broers weer in Amerika opgepakt.
Daarnaast loopt een verhaal van moeders van zoons die in de oorlog met Vietnam het leven lieten en die een praatgroepje hierover vormen.
De verschillende verhaallijnen worden aan elkaar geregen door de rode draad die door het boek loopt : de koorddanser die in 1974 heen en weer danst op een gespannen koorde bevestigd tussen de Twin towers.

Een heerlijke roman, die je mee neemt naar Manhattan, maar die ook laat zien dat moederliefde overal is, en dat een ongeluk in alle milieus even veel impact heeft, het is een verhaal over mensen die zich begeven in verschillende lagen van de bevolking,met verschillende karakters maar met dezelfde emoties, prachtig neergezet door schrijver Colum McCann.