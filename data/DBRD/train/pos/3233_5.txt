“Niets is Onmogelijk”, een vertaling van Elizabeth Strout’s “Anything is Possible”, is een subtiele beschrijving van een wereld vol vooroordelen, waarin afkomst bepalend lijkt te zijn.

In negen korte onderling verbonden verhalen wordt in “Niets is Onmogelijk”, vanuit meerdere perspectieven meer diepgang gegeven aan de personages uit “Ik heet Lucy Barton”. Strout beschrijft in levensechte dialogen op een geloofwaardige manier eenzaamheid, armoede en banden tussen familie en kennissen.

Acht verhalen vertellen over de levens van mensen uit Lucy’s verleden. In het verhaal “Zus” staat Lucy zelf centraal.
Na jaren gaat Lucy terug naar het huis in Amgash om haar broer op te zoeken. Ook haar zus komt langs. De herinneringen, de confrontatie met het verleden, blijken voor Lucy veel heftiger dan ze had kunnen bedenken. “Oh help, God, alsjeblieft. Ik kan er niet tegen, ik kan er niet tegen, ik –“

Een intrigerend, ontroerend boek over liefde en medeleven.