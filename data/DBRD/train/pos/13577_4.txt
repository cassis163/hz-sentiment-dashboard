Dat het geen ongeluk was, dat is zeker! Maar wat er dan wel is gebeurd en wie wat heeft gedaan dat weet Amber niet. Navragen kan ze het niet, want ze ligt in coma. Toch hoort ze alles om heen. Ze zit opgesloten in haar zelf. Zou het haar lukken om de waarheid (op tijd) te achterhalen?

Amber is het hoofdpersonage van het verhaal. Zij is getrouwd met een man die niet meer van haar houdt, ze heeft een zus die een geheim met zich meedraagt en ze heeft een ex die meer van haar wil dan haar lief is. Al deze personages hebben hun rol in het verhaal, maar hebben ook ieder hun geheim. Spreken ze wel echt de waarheid?

Beschreven vanuit de dagen voor het ongeluk, vroeger en het heden wordt je als lezer steeds meer gewaar over de personages en hun situaties. Maar als je denkt dat het begrijpt, dan heb je het toch weer mis. Iedereen in het verhaal heeft zijn eigen waarheid en acteert daar ook naar. Uiterst provocerend naar de lezer toe! Je wil gewoon verder lezen om de werkelijke waarheid te achterhalen en de personages beter leren kennen.

Met ‘Soms lieg ik’ heeft Alice Feeney een razend spannend debuut neergezet dat absoluut prikkelt om het boek zo snel mogelijk uit te lezen. De afwisseling vanuit de verschillende tijdsbestekken zorgt dat het verhaal als puzzelstukjes in elkaar valt, maar of dat de juiste waarheid is dat is maar de vraag. Het is de auteur zeker gelukt om de lezer elke keer maar weer op een dwaalspoor te brengen. En wanneer je denkt dat je het begrijpt, lijken de puzzelstukjes toch niet goed te passen.

Alle vaagheden maken het boek tot wat het is: prikkelend, spannend en zeker een niet te missen verhaal voor de echte thrillerliefhebber.