Het verhaal speelt zich voor een deel af in de voormalig DDR. Dit is zeer echt beschreven waardoor je je goed kunt voorstellen hoe erg het daar geweest moest zijn. Je wordt meteen in het boek gezogen en het laat je niet meer los, ook al heb je het boek al uit.
Er is van hoofdpersonage Josta een nier gestolen. Waar wie heeft dat nu gedaan?Het hele verhaal gaat over de zoektocht naar de dader en het waarom van deze brute roof. Het verhaal is enorm spannend en heel goed opgebouwd.
De angst die Josta al haar hele leven ervaart is voelbaar voor de lezer. Het verhaal beklemt je. Dit is een zeer goed geschreven boek op hoog niveau. Anya doet het genre literaire thriller echt eer aan. Het is het meest spannende boek wat ik in jaren heb gelezen! Ik ben benieuwd naar haar eerste boek en wat er hierna gaat volgen.