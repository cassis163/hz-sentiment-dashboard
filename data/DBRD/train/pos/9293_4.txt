Amos Decker is een goed rechercheur. Hij verricht zijn werk met plezier. Tot de dag dat hij zijn woning betreedt en daar drie van zijn familieleden vermoord aantreft. Zijn zwager met een doorgesneden keel; zijn vrouw doodgeschoten op bed en zijn dochtertje gewurgd in de badkamer. De stoppen slaan bij Amos door. Dat leidt ertoe dat hij de dienst verlaat en min of meer aan lager wal geraakt.

Gedurende de periode dat Amos op hoog niveau football speelde werd hij tijdens een wedstrijd hard onderuitgehaald en bleef bewusteloos liggen. Hij hield er een super opgeladen brein aan over, wat inhield dat hij niets meer vergat.

Amos probeert het als privédetective. Hij krijgt een opdracht van een welgesteld persoon wiens dochter in de handen van een oplichter dreigt te vallen. Amos moet dat voorkomen.

Van een oud collega Mary Lancaster, zijn vroegere partner, krijgt Amos de tip dat de politie een man, Sebastiaan Leopold, heeft aanhouden in verband met zijn zaak. Leopold heeft bekend de drie mensen in de woning van Decker te hebben vermoord. Amos verzint een list om bij Leopold te komen.

Op het moment dat er een calamiteit ontstaat waardoor er weinig politiepersoneel aanwezig is, meldt Decker zich in het bureau. Hij suggereert advocaat te zijn, waarna hij bij Leopold wordt toegelaten. Al gauw is Amos er achter dat Leopold niet de persoon is die zijn familie heeft vermoord. Zijn actie wordt door de politie niet in dank afgenomen. Hij komt er op dat moment wel mee weg.

Amos betreedt het terrein van Mansfield High. Dat betreft de school waar de calamiteit heeft plaatsgevonden. Een schutter heeft daar huisgehouden door er een aantal leerlingen en een leerkracht dood te schieten. De schutter is echter ontsnapt. Amos heeft zelf ook op die school gezeten en denkt terug aan die tijd. Zij vroegere partner, Mary Lancaster spreekt hem aan met het bericht dat Amos als officiële consultant van politie wordt aangesteld om zich met de zaak Mansveld te bemoeien. Er wordt zelfs een badge voor hem geregeld. Nauwlettend en secuur loopt hij door de school, waar hij zich van alles afvraagt.

Kort daarop wordt Leopold voorgeleid bij de rechter. Hij bekent onmiddellijk het misdrijf te hebben begaan. Vanwege het ontbreken van een advocaat, neemt de rechter daar geen genoegen mee en eist dat er een advocaat wordt toegevoegd. Officier van justitie Lynch en inspecteur Miller krijgen van de rechter een berisping.

Amos wordt gebeld door Lancaster. Aan de klank van haar stem merkt hij dat zij in paniek is. Amos verstijft en hoort dat uit ballistisch onderzoek is gebleken dat het gebruikte pistool op Mansfield hetzelfde is als waarmee zijn vrouw werd gedood. Zo zijn de moord op Deckers familie en het bloedbad op Mansfield met elkaar verbonden.

Wederom wordt Leopold voor de rechter geleid, deze keer in aanwezig van een advocaat. Het gaat nu anders. De advocaat pleit onschuldig. De reden dat Leopold eerder schuld bekende kwam doordat hij zijn medicijnen niet had ingenomen en daardoor een verkeerd beeld van zichzelf had. De officier van justitie kan op dat moment geen bewijs aanvoeren, met als gevolg dat Leopold in vrijheid wordt gesteld.

Op de vraag hoe de dader van het bloedbad op Mansfield High heeft kunnen ontsnappen, krijgen Lancaster en Decker een antwoord. Zij ontdekken onder de school een gangenstelsel van een verlaten schuilkelder die leidt naar een inmiddels, naast de school gelegen, verlaten kazerne.

Als Amos Decker op zijn bed in het hotel ligt, hoort hij buiten een schurend geluid. Hij opent de deur naar een smalle galerij en ziet een opgehangen vrouw. Zij is dood constateert Amos. Hij herkent haar als FBI agent Lafferty die ook bij het onderzoek op Mansfield is betrokken. Onmiddellijk meldt hij de situatie aan de politie en ook aan Lancaster, die op haar beurt de FBI erbij haalt. Als er een obductie op het lichaam van Lancaster wordt verricht vinden ze een boodschap, bestemd voor Decker, in haar huid gekerfd. Veel wijst in de richting van Decker, maar hij kan zich niet herinneren wie het op hem gemunt kan hebben.

Met journalist Jamison gaat Amos een verbond aan. Inhoudelijk zal zij niets over alle tot nu toe gedane ontdekkingen voor haar krant verslaan. Samen gaan zij naar het instituut waar Amos vanwege het door hem opgelopen hersenletsel is onderzocht. Een van de toenmalige onderzoekers treffen zij dood aan. Alles lijkt er op dat het instituut een grote rol speelt met de gepleegde moorden. Het loopt echter allemaal anders dan je zou verwachten.