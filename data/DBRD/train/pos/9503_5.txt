Ik had het geluk dit boek voor de Hebban leesclub te mogen lezen. Ik had hoge verwachtingen doordat het boek bij DWDD werd genoemd én omdat een vriendin van mij het ook erg mooi vond.
Uiteindelijk vond ik het ook zeker een mooi boek. Het verhaal van Samir en zijn vader, de hobbels die Samir tegenkomt in zijn leven en de twijfels en schuldgevoelens die hij heeft, lieten mij niet onberoerd.
Mooi is hoe zijn vader hem meer informatie blijkt te hebben gegeven dan Samir aanvankelijk wist. Door de personages in de verhalen van zijn vader te herleiden naar 'echte' mensen, lost hij de vragen die hij over zijn vader had op. Het einde is misschien iets té toevallig maar het verhaal klopt naar mijn mening wel.