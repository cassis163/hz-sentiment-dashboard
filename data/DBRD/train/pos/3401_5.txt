Wanneer Lars, de Kleine IJsbeer, hoort dat er in de buurt mensen zijn kan hij zijn nieuwsgierigheid niet bedwingen. Lars besluit om er alleen op uit te trekken richting de Visbaai. Daar aangekomen heeft hij behoorlijke trek gekregen en Lars besluit zelfstandig een paar vissen te vangen. Helaas blijken er nog maar een paar vissen in de smalle zeestraat rond te zwemmen. Ook een kleine zeehond en een vogel Isa hebben slechts een mager visje weten te vangen. Wanneer een groot schip voorbij vaart weten ze wat er aan de hand is, de schepen jagen de vissen weg. De nieuwe vrienden besluit hun krachten te binden en verzinnen een plan om de schepen weg te krijgen.

Kleine ijsbeer is al dertig jaar geliefd bij jong en oud. In het nieuwe voorleesboek: Kleine ijsbeer en de verdwenen vissen, is de rode draad wederom vriendschap. Maar kleine ijsbeer lijkt volwassen en wijs geworden. Naast het mooie thema vriendschap dat je in alle Kleine IJsbeer boeken tegenkomt, bespreekt auteur Hans de Beer in deze uitgave ook een stukje wereldproblematiek. Op subtiele wijze, door de ogen van Kleine IJsbeer, beschrijft hij de negatieve invloed die mensen hebben op de natuur. Gelukkig houdt de auteur het vrij luchtig zodat ook dit Kleine IJsbeer-boek vooral een plezierig voorleesverhaal blijft. Het prentenboek bevat een ruime hoeveelheid paginagrote illustraties van Kleine IJsbeer en zijn vrienden. Deze illustraties zorgen ervoor dat het boek een mooi geheel vormt. Daardoor is het prentenboek ook een uitnodiging voor jonge kinderen om deze met regelmaat zelfstandig op te pakken en door te bladeren.