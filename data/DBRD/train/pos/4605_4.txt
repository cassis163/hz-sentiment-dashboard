Library Kiss gaat over Autumn die in plaats van een gezellig weekend met vrienden te hebben wordt opgesloten in de bibliotheek. Hier ontmoet ze Dax waar ze zich al vrij snel vertrouwd bij voelt. Beide leren in de bibliotheek om hun zelfgebouwde muren te laten zakken en dat een eerste indruk niet altijd waar is.
Als Autumn en Dax eindelijk uit de bibliotheek zijn voelen ze zich nog steeds tot elkaar aangetrokken, maar kunnen ze dit wel laten zien binnen het beeld wat de buiten wereld over hen heeft? Beide worstelen met gevoelens en de keuze maken hoe ze nu verder moeten.

Dit is een mooi boek geschreven door Kasie West. Je verwacht een standaard romantisch verhaal en krijgt meer te lezen dan alleen een oppervlakkig verhaal.
Je leest een verhaal waarin tieners zichzelf (her)ontdekken en leren dat ze zichzelf kunnen zijn zonder bang te zijn voor de reacties van andere. Als lezer leer je ook de waarde van eerlijkheid en de gevolgen als je dit niet doet.

Library kiss is een mooi romantisch (beetje cliché) YA boek dat ook de echte dilemma’s van de doelgroep behandeld zoals de keuze in de liefde en openheid (wat vertel ik wel en wat niet). Al met al is het een goed boek dat prettig leest en niet oppervlakkig is, maar wat ook zeker niet ver boven andere boeken uitstijgt.