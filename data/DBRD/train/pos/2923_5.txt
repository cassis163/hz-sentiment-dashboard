Bij het zien van de schitterende cover krijg je het gevoel dat het verhaal zich in de Alpen afspeelt, alsof de hoofdpersonen van een afstand in de gaten worden gehouden. De titel maakt nieuwsgierig en wordt in het boek uitgelegd waar het op slaat. Het is niet alleen een spannend verhaal, maar slaat ook op iets anders.
Net zoals het vorige deel, is ook dit deel verdeeld in 3 delen; twee delen vanuit Mathis ogen bekeken en één deel vanuit Mila's ogen bekeken. Mocht je vergeten zijn waar het vorige deel over ging, dan wordt dat in het begin in het kort verteld zodat je weer weet waar het allemaal om draait. Het einde is een open einde waarin duidelijk gemaakt wordt dat er een derde deel aan komt. Het verhaal kent, net als het vorige deel, vele verrassende wendingen, steeds als je een vermoeden begint te krijgen hoe het verhaal gaat, blijkt het weer anders te lopen.
Je belandt van de ene nachtmerrie in de andere waarvan je hoopt dat Mila & Mathis er uiteindelijk uit zullen komen, dat ze uiteindelijk ontdekken waar ze echt in zijn beland en wat ze kunnen doen om eruit te komen. Je wilt weten waarom de Yua het op Mathis hebben voorzien, waarom ze hem toch zo graag willen hebben.

Lees verder op https://surfingann.blogspot.nl/2018/03/alpengloed-eva-linden.html.