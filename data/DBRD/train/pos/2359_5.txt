Dit boek mocht ik lezen voor de leesclub van Hebban. Na het lezen van een sneak preview was ik meteen enthousiast. Ook al vond ik dat de cover niet uitnodigde om dit boek te lezen. Oubollig vond ik de cover.

Na één hoofdstuk was ik al door het boek gepakt. Rose heeft een nieuwe baan bij een website. Ze woont samen met haar vriend in het Barbizon appartementencomplex. Voor haar nieuwe baan moet ze een pakkend artikel schrijven, ze besluit dit te doen over The Barbizon. Rose ontmoet in de lift Darby. Darby woonde in de jaren 50 ook in het complex. Darby is een mysterieuze vrouw in de ogen van Rose. Kostte wat kost wil ze weten wat er vroeger met Darby en dus in het appartementencomplex allemaal is voorgevallen.

In het boek zijn twee verschillende verhaallijnen. Afwisselend van 2016 naar 1952. Hierdoor krijg je een kijkje in het leven van Rose maar ook een kijkje in het leven van Darby. Dit maakt dit boek tot wat het is. Het leest makkelijk weg, het is een heerlijk verhaal en ongemerkt krijg je ook nog wat weetjes over New York en ook over The Barbizon uit de jaren '50.

Een boek om te smullen. Er zitten allerlei thema,s in verweven, de belangrijkste zijn toch wel liefde en warmte. Ik geef dit boek 5 sterren, van mij mochten er nog 300 bladzijden bij. Een prachtig debuut van Fiona David!