In Dokter Mambo laat Theo IJzermans voor de tweede keer zien wie zijn jeugdheld was: dat moet de grote Raymond Chandler wel zijn, verrijkt met de psychologische blik (IJzermans is zelf ook psycholoog) van de andere meester in het PI-genre, Ross Macdonald.

De auteur toont zich een getalenteerde leerling van deze grootheden, en zijn protagonist Lex Eckhardt kan een waardige opvolger worden van zijn voorgangers Philip Marlowe en Lew Archer.