Waar komen de dieren vandaan? Wie bedacht dat je koeien kunt melken? Vergeten olifanten wel eens iets? Kunnen dieren dingen uitvinden?
Dit zijn enkele vragen uit het dierenboek “Waarom verdrinken vissen niet?”
Het antwoord op deze vragen wordt eigenlijk eenvoudig en kort en bondig beantwoord. Maar tegelijkertijd worden er leuke weetjes toegevoegd zodat je op deze manier een totaal beeld krijgt van het leven van dieren in de natuur. De grappige illustraties bestaande uit foto’s en tekeningetjes maken het verhaaltje compleet.
Het boek is als voorleesboek geschikt voor kinderen van 4 tot 6 jaar. Wel zal men dan van bepaalde woorden de betekenis moeten uitleggen. Ook als zelfstandig te lezen boek voor kinderen van 10 tot 12 jaar is dit boek uitermate geschikt. Kinderen van de basisschool zullen zeker genieten van dit boek en, ook niet onbelangrijk, ze steken er ook nog wat van op!
Kortom: een leuk en leerzaam boek over het dierenrijk! Fijn om te lezen, maar ook om daarna te herlezen.