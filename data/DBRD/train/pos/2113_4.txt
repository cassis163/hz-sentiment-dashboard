Britt is samen met haar man Richard zonder de kids op weekend naar Zeeland. Als ze de eerste morgen het ontbijt gaat halen en terugkomt, blijkt de b&b er niet meer te zijn en is haar man verdwenen.

Een zeer mysterieus begin. Dit is het begin van een zoektocht naar haar man, maar er komt ook vanalles bovendrijven. Was het leven van Britt wel zo perfect als ze dacht?

Ik heb dit boek in 2 dagen uitgelezen. Het las supervlot en de verschillende verhaallijnen van enerzijds Britt en anderzijds Mara zorgen ervoor dat je wilt verder lezen en op het eind is er nog een plottwist die ik niet zag aankomen.