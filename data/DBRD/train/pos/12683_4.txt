‘Voltooid’ is het vervolg op ‘Hoofdzaak‘ en ik denk toch dat je ‘Hoofdzaak’ gelezen moet hebben om ‘Voltooid’ volledig te kunnen volgen. Het verhaal van ‘Voltooid’ gaat verder en Isabel speelt ook in dit boek weer de hoofdrol.

Waar ik in ‘Hoofdzaak’ de spanning aan het begin en eind vond zitten, zat er niet heel veel grote spanning in ‘Voltooid’. Dat is geen probleem, want het verhaal zit goed in elkaar en je blijft wel doorlezen, omdat je wilt weten wat het motief van de moordenaar is en wat het verhaal erachter is. Dat er dan weinig spanning in zit, vond ik niet heel storend.

Wat me wel stoorde bij ‘Voltooid’, net als ‘Hoofdzaak’ is de cover. Die past opnieuw naar mijn mening niet in het verhaal. Ik vind het zo’n gekke keuze en die snap ik opnieuw niet. Maar goed, als je dat vergeet, is het verhaal wel prima. Het onderwerp daarentegen is behoorlijk controversieel, maar Mariska Overman heeft dit respectvol behandeld en heeft geprobeerd duidelijk maar toch ook geen echte kant kiezend beide kanten toegelicht.

Dat vond ik vooral heel goed gedaan en dat maakt dat ik het uiteindelijk toch 3,5 ster heb gegeven. De plot zag ik namelijk wel ruim van tevoren aankomen en ik denk dat Mariska Overman dat ook niet het belangrijkste punt vond. In dit geval vond ik het in ieder geval geen probleem.

De personages krijgen in dit boek meer ruimte om te ontwikkelen, wat meestal het geval is met tweede delen in een serie. Isabel vond ik vooral heel erg gegroeid ten opzichte van het vorige deel, maar ik vond het ook prettig dat de rest van de personages ruimte kregen in het verhaal.

‘Voltooid’ is een thriller met geen duidelijke spanningsboog, maar wel met een boeiend verhaal. Het onderwerp is controversieel maar wordt zeker met respect behandeld door Mariska Overman.