***WERKELIJKHEID EN ILLUSIE***
Wat een boek is Hazelwoud. Ik vond de beschrijvingen van Het Hazelwoud en Het Achterland zo ongelofelijk goed. Melissa Albert beschrijft alles onwijs levendig. Toen ik het las, voelde het oprecht alsof ik er zelf doorheen liep. De schrijfster speelt hier heel erg met werkelijkheid en illusie, en dat vond ik ook erg tof gedaan. Het is wel iets waar je van moet houden, want het is ook wel vreemd en apart. Ik vond dat vreemde juist heel positief; je vraagt je daardoor zelf ook continu af in wat voor wereld Alice is beland en wat nu een illusie is of niet. Maar wauw: de werelden die Melissa Albert hier heeft neergezet zijn zo gedetailleerd. Ik vond het zo goed dat ik hier nog wel meer boeken over wil lezen (en ja, die komen er ook, want dit is het eerste deel van een serie!)

***MIJN OORDEEL***
Meeslepend, mysterieus en een ongelofelijk spannende en duistere sfeer â€“ ik vond Hazelwoud meer dan geweldig. Ik kan serieus geen minpunten bedenken. Het enige is dat dit boek misschien niet voor iedereen iets is, je moet wel van sprookjesachtige en ietwat vreemde en aparte verhalen houden. Maar eerlijk? Ik lees ook niet enorm veel fantasy, maar vond dit zo leuk om te lezen. Je moet niet teveel nadenken, maar gewoon in het verhaal stappen en je laten meeslepen. En doe dat zeker, want dit boek is te mooi om in de boekhandel te laten liggen.

Complete recensie: http://mustmag.nl/recensie-hazelwoud-melissa-albert/