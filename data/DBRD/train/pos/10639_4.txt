Gemma is samen met haar zus Riana naar een concert. Eigenlijk wilde ze niet echt mee. Sinds het uit is met haar ex voelt ze zich het derde wiel aan de wagen bij haar zus en haar vriendin, maar haar zus stond erop dat ze er lekker tussen uit ging. Want wie weet ontmoet ze wel een leuke jongen.
Gemma geniet van de muziek die er tijdens het concert wordt gespeeld, maar wordt onzeker bij de gedachte aan het opnieuw daten met jongens.

Al zit er wel een erg leuke jongen in die band die nu op het podium staat! Als de jongen haar niet veel later aanspreekt weet ze niet goed wat ze moet zeggen. Zou hij haar ook leuk vinden?

Wanneer ze op haar eerste dag op school merkt dat die leuke jongen bij haar op school lessen volgt en dan ook nog in haar mentorklas zit, is ze radeloos. Wat moet ze nu? En wat zal hij nu van haar denken?

Van DVP heb ik dit boek mogen lezen en wat heb ik genoten. Het zou zo waargebeurd kunnen zijn. Ik kan mij niet voorstellen dat ik iemand ontmoet die ik super leuk vind en dat het erna mijn baas is of een collega of zoals bij Gemma, haar leerling! Dat zou zo ongelofelijk rot zijn! Het verhaal is erg goed geschreven. Je wordt meegenomen met Gemmaâ€™s twijfelachtige gevoelens en de angst om iemand beter te leren kennen. Ondertussen merk je heel goed de spanning die er hangt wanneer ze op school les moet geven. Ik heb het verhaal met veel plezier gelezen en ben erg benieuwd naar het vervolg!