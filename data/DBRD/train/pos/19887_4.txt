Ik ben niet bang gaat over de negenjarige Michele die in een afgelegen dorp in Zuid-ItaliÃ«, zijn woonplaats, een bijzonder geheim ontdekt. In een hol in de grond vindt hij namelijk een jongen; Leeft hij nog of is hij dood? En wat doet de jongen daar?

Het hele verhaal is verteld vanuit Micheles perspectief, waardoor het boek snel en makkelijk te lezen is. Bovendien begrijp je zijn zienswijze als kind erg goed. De verschillende personages in het boek worden goed beschreven. De kinderen voelen echt - de volwassenen ietwat neergezet als kwaadaardige monsters. (Echt grappig om te lezen hoe kinderen soms naar volwassenen kunnen kijken..)

Tijdens het lezen probeerde ik samen met Michele het geheim te ontrafelen en langzamerhand werd het steeds duidelijker wie de ontvoerders van het jongetje waren. Het boek is spannend en moeilijk weg te leggen. Ik wilde weten hoe het af zou lopen. Maar, het einde heeft me wel een beetje teleurgesteld. Het boek was plots uit en ik wilde nog zoveel dingen weten..

Al met al een spannend en mooi verhaal, maar het einde laat toch wat vraagtekens achter. Daarom 'slechts' vier sterren voor Ik ben niet bang.