Bliss is 22 en nog steeds maagd, en als ze dit bekent aan haar beste vriendin Kelsey vind deze dat hier gelijk verandering in moet komen. Bliss vind zelf ook wel dat dit niet meer kan, maar tegelijk ziet ze er ook tegen op om met iemand naar bed te gaan.
Samen gaan ze op zoek naar een onenightstand die haar kan ontmaagden. Als Bliss het al bijna opgegeven heeft komt ze de perfecte kandidaat tegen, Garrick. Alles lijkt goed te verlopen, maar op het laatste moment raakt Bliss in paniek en gaat er als een haas vandoor, Garrick alleen in haar appartement achterlaten.
Bliss schaamt zich erg en verteld niets tegen Kelsey. Ze hoopt hier nooit meer aan te hoeven denken. Tot dat ze haar nieuwe docent ziet. Dit is Garrick.

Het verhaal is met vaart en humor geschreven. Als je eraan begint wil je het niet meer wegleggen en in een ruk uitlezen. Verhaal zit goed in elkaar en de personages zijn goed uitgewerkt. Ik kijk al uit naar de andere delen in de serie. Ik had misschien alleen graag ook stuk van het verhaal vanuit Garrick verteld zien worden.
Heel diepzinnig is het verhaal niet, maar als je daar niet naar opzoek bent is dit een toppertje.