Dit boek heb ik gewonnen bij de Facebookgroep Ik hou van horror, fantasy en spannende boeken.
Het eerste dat opvalt, is de cover. Een bruinrode trap in een groot gebouw zoals een bibliotheek of universiteit. De cover is een schilderij dat Pen zelf heeft geschilderd en het heet Barok interieur. De cover nodigt uit om in het boek binnen te treden, in de wereld van Pen.
Het is een verhalenbundel met één novelle en negen korte verhalen.
De novelle “De distortiaanse linie” is eerste verhaal en naar mijn idee ook een van de betere. Het heeft de vijfde plaats gehaald bij een YA distopia schrijfwedstrijd .Het is dan ook een distopisch verhaal, dat vlot leest en waarin je je kan inleven in de karakters. Amsterdam ligt nu in de woestijn en er zijn sleuvengravers. Goed uitgewerkt verhaal
De andere verhalen hebben niks met het elkaar te maken, op het ultakorte tweede verhaal met de titel: “Loes” na. Dit is een verhaal dat eigenlijk meer lijkt op een hoofdstuk van de De Distortiaanse linie dat de schijfster er nog even aan wilde plakken. De zin van dit verhaal begrijp ik niet helemaal. Het verhaal dat op mij de meeste indruk heeft gemaakt, is het titellverhaal: “Nanokanaries en olifantenhersenen”. Dit meesterlijk goede verhaal over professor Volta, die in de universiteit nanokanaries ontwikkelt om deze voor allerlei doeleinden te gebruiken. Dit wordt niet door iedereen gewaardeerd. Het verhaal van “Hanneli en het wonderkamp” is erg bizar, soms zelf macaber maar zeker origineel en geeft een hele andere kijk op Nazi-Duitsland.
Alle verhalen zijn bijzonder en erg origineel ,ze hebben als thema onderwerpen die nu ook actueel zijn: geloof, rassenstrijd/discriminatie , respect, armoede/rijkdom, liefde, haat en jaloezie.
De verhalen zijn een mix tussen fantasy, science fiction, distopie en magisch realisme. Ondanks dat het zich in een toekomstige, distopische wereld afspeelt kan je je goed identificeren met de personen, die vaak menselijke kenmerken vertonen. Stuk voor stuk maken de verhalen op de een of andere manier indruk op je.
De bundel leest vlot ,is erg origineel geschreven en de verhalen hebben een allemaal een plot dat anders is dan je van te voren denkt.
Ik kan niet wachten op meer van dit soort verhalen.
5 sterren .