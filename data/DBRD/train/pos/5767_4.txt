Mirakami, is het hoofd van mediarelaties van de politie, die een bezoek moet gaan afleggen bij de vader (moeder is inmiddels overleden) van een dochter die 14 jaar geleden is ontvoerd en daarna na betaling van het losgeld alsnog werd vermoord.
De hoogste baas wil een soort eerbezoek plegen ter nagedachtenis aan dit drama en op zijn programma staat ook een bezoek aan de vader, Mirakami is onder andere belast met de voorbereiding.
Op de achtergrond spelen allerlei andere zaken, zoals de onderlinge relatie tussen de verschillende departementen, de relatie met de pers die niet bijzonder goed kan worden genoemd en niet als laatste: de verdwijning van zijn eigen dochter, alhoewel het er op lijkt dat die op eigen initiatief is weggelopen.
Vlak voor het bezoek van de hoogste baas, dient zich opnieuw een nieuwe ontvoeringszaak aan die verdacht veel lijkt op de zaak van 14 jaar geleden, is hier een copycat aanwezig? is het een hoax (in scene gezet) of is het toch een nieuwe zaak? Je volgt Mirakami in de ontwikkelingen van alle geledingen van het politiekorps die leidt naar een bizar einde.
The Independent schreef: een rijk verhaal, waaruit blijkt dat thrillers het gewicht en gezag van serieuze literatuur kunnen hebben, en dat kan ik volledig onderstrepen, tegenwoordig weet elke matige thriller zich ten onrechte al het predikaat literaire thriller aan zich gehangen, dit boek verdient dat in ieder geval wel, ik vond het volgende boek (dat ik later las) : Japan airlines 123 nog vele malen beter dan dit boek, maar dit boek stijgt zeker boven de grijze middenmoot uit, heerlijk leesvoer, lekker traag in een perfecte schrijfstijl.