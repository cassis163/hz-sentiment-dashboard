Dankzij een geweldige winactie op Hebban kreeg ik de volledige trilogie opgestuurd. Wat was ik in de wolken! Dankjewel Hebban! Ik had net Hof van mist en woede herlezen, omdat ik wist dat Hof van Vleugels en verwoesting eraan kwam. Na het lezen van het tweede deel zat ik weer helemaal in de flow en kon ik niet wachten om te beginnen. Maar toen ik de boeken thuis ontving durfde ik niet te beginnen met het derde en allerlaatste deel van deze geweldige serie! Ik was zo bang dat het derde boek niet zo goed zou zijn als het tweede, want zeg nu zelf, het tweede boek is zo ontzettend goed! Sarah J Maas moest zich hard gaan bewijzen en nog harder haar best doen om het tweede deel te overtreffen.

In het tweede boek draait het iets minder om de relatie tussen Rhys en Feyre, alhoewel er natuurlijk nog enkele pikante scenes te vinden zijn, is dit een heel stuk minder. Er is heel wat minder seksuele spanning. In dit boek gaat het vooral om de oorlog die Hybern veroorzaakt en leren we meer over de andere hoven. We leren de bijpersonages ook een heel stuk beter kennen. We komen meer te weten over Cassian, Azriel, Amren en Mor. Heel leuk vond ik dat! Ook zijn Feyres zussen terug op het toneel verschenen en spelen ze een belangrijke rol in het boek. Naast de bij personages leer je ook Feyre en Rhysand beter kennen. Feyre neemt vol overgave de taak van Edelvrouwe op zich en Rhysand heeft nog steeds struggles met zichzelf.

Dit boek telt ruim 600 paginaâ€™s, een heel dik boek dus, maar het ging nergens vervelen. Er gebeurd altijd wel iets. Wel is het geen boek die je even voor twee minuten erbij neemt of wanneer je er niet echt met je gedachten bij bent. Het vergde voor mij soms wel een inspanning om met alles mee te zijn. Desalniettemin was het gewoon fantastisch. Veel liefde voor jou Sarah! Hoe blijf je het doen?

Het enige puntje van kritiek die ik kan geven is dat niet alle verhaallijnen netjes werden afgewerkt, maar ik heb gelezen dat er een spin-off serie komt met bekende personages, hopelijk worden hier de andere verhalen mooi afgerond.

Dit was een geweldige afsluiter van een super trilogie! Ik kan niet wachten om meer van Sarah J. Maas te ontdekken en wacht vol ongeduld tot 2018 voor de spin-off. Ik gaf dit 4 sterretjes al had ik er wel 4.5 willen geven. Het kon Hof van mist en woede niet overtreffen, maar is nog steeds heel goed!