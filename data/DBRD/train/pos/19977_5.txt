Deze middag lijkt de gemeente Montferland door de sneeuw net Schreiberg, de plaats waar ‘Griezel & co.’ van Peter van Roermund zich afspeelt. Het verhaal gaat niet alleen over de avonturen van Frederick van Grimwald in een klein, afgelegen plaatsje in het zwarte woud, maar ook over vriendschap en anders zijn.
Eerst wil ik een compliment maken naar de auteur. Met dit boek bewijst hij niet alleen een geweldige verhalenverteller is, maar ook een consequente schrijver die kwalitatief goede jeugdboeken schrijft: spannend, humoristisch met een licht literair tintje.
Net als in Terra Fabula, zijn ook in ‘Griezel & co.’ de personages geweldig door hun herkenbaarheid. Een lezer kan niet anders dan gaan houden van Frederick en zijn vrienden, simpelweg omdat ze zijn wie ze zijn. Het grappige is dat de Cornelius Brock, de schurk van het verhaal, mij deed denken aan Donald Trump en zijn handlanger Gunther aan Brock Lesnar.
Verder is de fantastische sfeer van een oud, vervallen familiekasteel, een dorpje in de bergen en het Kreisbos heerlijk. Hierdoor en door sommige gebeurtenissen, moest ik af en toe denken aan enkele persoonlijke favoriete series en films uit mijn jeugd en door steeds dit jeugdsentiment te raken is dit boek een persoonlijke favoriet.
Kortom, de ingrediënten van geweldige personages en sfeervolle locaties worden door de fantasie van Peter van Roermund verwerkt tot een geweldig kinderboek en een van mijn persoonlijke favorieten. Dit boek verdient een verfilming!