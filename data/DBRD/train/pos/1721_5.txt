Dit boek vertelt het spannende verhaal van Gwen. Gwen heeft enkel haar vader nog als familie. Haar vader is diplomaat van beroep daardoor heeft Gwen in haar jonge leven al in veel verschillende landen gewoond. Hierdoor spreekt ze vlot verschillende talen.
Als op een dag haar vader verdwijnt, komt ze er achter dat hij toch geen gewone diplomaat was ...
Als daarna blijkt dat de geheime dienst het helemaal niet goed voor heeft met haar vader en deze hem niet kunnen vinden gaat ze zelf op zoek.
Tijdens deze zoektocht komt ze terecht in de onderwereld van Parijs en Berlijn. Om in deze samenleving te kunnen overleven wordt Gwen gedwongen om 'meedogenloos' te worden. Wij volgen haar mee op de spannende zoektocht naar haar vader en de ontwikkeling naar een meedogenloze spionne.
Dit is een razend spannend boek! Lezen op eigen risico!
De schrijver Scott Bergstrom heeft een korte, directe schrijfstijl die het tempo alleen nog maar verhoogd.
De blauwe inkt is een blikvanger en maakt je nieuwsgierig. Heeft deze keuze voor blauwe letters nog een speciale betekenis? Het antwoord is ... JA!
Dit boek is het eerste deel van een trilogie dus er staat ons nog wat meedogenloze spanning te wachten!