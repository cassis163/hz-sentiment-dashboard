Amanda Stevens - De verschijning

Boek 4 van deze heerlijke serie.

Amelia restaureert begraafplaatsen. Dat is op zich nog niet zo heel vreemd… Maar: ze ziet ook geesten. Ze zijn altijd aanwezig, zeker als het schemerig begint te worden…. Dan zorgt ze het liefste, dat ze thuis is. Of op gewijde grond. Ze wil liever niet lastig gevallen worden door geesten.

Er verschijnt een geest voor haar met een wel heel bijzondere cryptische boodschap, over sleutels. Ze vraagt zich af of het iets met haar nieuwe restauratie klus heeft te maken.

Ze vindt een oude stereogram in haar kelder. Daar staat iemand op, waar ze kippenvel van krijgt. Ze moet achterhalen wie het is! Haar geliefde Jon Devlin helpt haar een handje, hij is rechercheur. Deze hele zaak komt alleen veel te dichtbij………

De begraafplaats is een duistere plek. Er liggen allemaal slachtoffers begraven van zelfmoord. Ze waren allemaal lid van een commune. De hele plaats voelt verkeerd, dat krijg je als lezer goed mee, door de beeldende manier van schrijven.

Iemand probeert haar onderzoek te dwarsbomen, maar wie dat is blijft nagelbijtend spannend. Ik zat echt op het puntje van mijn stoel. Een echte pageturner!

Vlot geschreven, je vliegt Er doorheen. Heerlijk griezelen van tijd tot tijd. En het blijft naar meer smaken. Gelukkig is boek 5 en 6 er ook al. Ik lees deze in een soort van marathon. De recensies verschijnen daags na elkaar. Zo zit je helemaal in deze , voor ons onzichtbare wereld.

5*****, ik blijf dit een van de mooiste series vinden. Ik ben fan van de graveyard Queen!