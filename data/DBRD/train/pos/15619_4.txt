Je leest over rechercheur Elizabeth Black die de verbinding is tussen de andere verhaallijnen.
Ze had echter niet verwacht op deze manier met haar verleden geconfronteerd te worden.
Nu wordt ze verdacht van mishandeling en moord. Shanning Shore is slachtoffer in een brute verkrachtingszaak en kan op het begrip van Elizabeth rekenen.

Adrian Wall ging dertien jaar geleden toen hij nog politieman was de gevangenis in. Je kunt je voorstellen dat een politieman het daar niet gemakkelijk zal hebben, maar niemand kan je voorbereiden op wat voor horror je te lezen krijgt. Hij komt vrij, maar is hij nu ook vrij?

Gideon, een veertienjarige jongen staat hem op te wachten wanneer Adrian de gevangenis verlaat.

Dan is er nog de verhaallijn van de moordenaar, ook niet onbelangrijk natuurlijk.
In de proloog, getiteld Gisteren, wordt je aandacht gevangen en zal niet meer losgelaten worden, op een klein stukje na, tot het einde van het boek.
In deze krachtige, diepgaande thriller beschrijft deze auteur heel beeldend een verhaal dat je pakt.
De titel wordt tijdens het lezen duidelijk. Het is goed samengevat.

Je zult merken dat alle hoofdrolspelers een geheim met zich meedragen waar de buitenwereld echt niets van weet. Maar in niet te lange hoofdstukken, steeds gezien uit een ander perspectief neemt John Hart je mee in een soms erg hard verhaal dat groeit en blijft groeien tot een verrassend einde.
De epiloog is een prachtige afsluiting van een meeslepend verhaal. Met recht is hier sprake van een thriller; lekker spannend, geheimzinnig en vol verrassingen.
4,5/5*