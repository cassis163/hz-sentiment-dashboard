Het leven van Madeleine staat in het teken van haar kinderen, ze zou zelfs voor hen willen sterven. Maar op de ochtend van de tiende verjaardag van haar tweeling wordt haar liefde op de proef gesteld. Een moordenaar dringt hun huis binnen en stelt haar voor een verschrikkelijk dilemma: welk kind blijft leven en welk kind zal sterven? Haar zoon of haar dochter?
Sinds die dag doolt Madeleine rond in een gebroken gezin, wanhopig probeert ze erachter te komen waarom haar wereld zo plotseling uit elkaar werd geblazen. Terwijl het dagelijks leven om haar heen blijft doorgaan, herinnert ze zich in angstaanjagende flitsen de aanloop naar die tragische dag. En dan beseft ze dat het leven van haar gezin nog steeds aan een zijden draadje hangt...

Het boek is in de ik vorm geschreven en dit is ook de hoofdpersoon. Het boek heeft mij compleet verrast. Ik ben er nog een beetje ondersteboven van. Steeds werd ik op het verkeerde been gezet. Het is heel knap bedacht. Als lezer ga je helemaal mee in de belevenis van de hoofdpersoon. Niets is wat het lijkt. De uiteindelijke plot was voor mij verrassend. Ik kan niet anders zeggen dan dat het een aanrader is!