De rode sjaal gaat over de twee jonge vriendinnen, Hannah en Suzon. Ze wonen in Parijs en overleven tot begin 1944 het roerige en bezette Parijs.
Het vaderland van de Joodse Hannah is Turkije en samen met haar Moeder neemt ze de laatste trein naar Istanbul.

Na de oorlog keert Hannah terug naar Parijs waar weinig ruimte is voor de overlevende van de Holocaust. Hannah stort zich op haar studie en ontwikkeld zich tot een vooraanstaand journaliste. Voor haar ogen voltrekt zich het leven in Parijs, ze ontmoet Simone Signoret en luister naar Juliette Gr√©co. De wortels van Hanna's verleden laten zich echter niet uitroeien en haar aandacht voor de hedendaagse Joodse gemeenschap blijft haar bezig houden. Haar buitenlandse reizen wisselt ze af met bezoeken aan oude kerkhoven om geliefden te herdenken. Terwijl Hannah zich blijft ontplooien verloopt het leven van haar vriendin Suzon eerder in een neerwaartse spiraal.
Als Hannah door een toevallig bezoek aan een museum meer ontdekt over haar gedeporteerde Grootouders en haar Vader wordt de vriendschap tussen Hannah en Suzon zwaar beproefd.

Schrijfster Ariane Bois verteld zeer levendig en met veel gevoel voor details die de tijdsgeest voor, tijdens en na de Tweede Wereldoorlog erg versterken. Ze benoemt niet alleen oude beroepen, voorwerpen, gebouwen en gebruiken maar vermeld ook beroemde mensen die de geschiedenis zo hebben gekleurd. Er ontstaat hierdoor een prettige en afwisselende schrijfstijl.
In De rode sjaal geeft Ariane Bois een beknopte weergave van de geschiedenis, in het bijzonder over de gebeurtenissen in Parijs, maar ook ver daar buiten en verweeft er de levensloop van twee jonge meisjes mee. De rode sjaal is een mooie roman geworden.