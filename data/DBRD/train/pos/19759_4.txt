Het verhaal speelt zich af in de nabije toekomst, in 2029.Maud is een prostituee en ze probeert zich staande te houden in een wereld waarin al je gegevens zijn opgeslagen in een chip in een elektronisch burger dossier (vergelijkbaar met het huidige DigiD).Dit houdt in dat je nooit echt vrij bent, men weet immers altijd waar je bent en wat je doet maar het zou wel veiliger moeten zijn. Maud vind het niet erg want ze heeft immers niets te verbergen. Of toch wel? Ze huisvest een illegale Amerikaan op zolder, dus ze moet wel op haar hoede blijven. Ze komt met gemak aan illegale producten zoals sigaretten en heeft een mannetje voor het verwijderen van gegevens van haar EBD en die van haar zus. Maud behoort tot een kwetsbare groep (prostituee), haar klanten kunnen haar van alles aandoen.Toch maakt ze zich niet druk om haar privacy.
Het thema is zeer actueel: Privacy. Iedereen weet dat de overheid er alles aan doet om de digitale wereld veiliger te maken, veel mensen gaan te makkelijk om met hun privacy en gooien hun gegevens te grabbel. De relatie tussen de burgers en de overheid is in de toekomst erg belangrijk .De schijfster houdt ons als het ware een spiegel voor wat er gebeurd als je te laks bent met je gegevens of juist wat er gebeurt als mensen hierin doorslaan. Dit doet ze op een humoristische manier met herkenbare personages en situaties. Het verhaal leest vlot, je wilt weten wat er gaat gebeuren. Ondanks dat het een roman is en geen thriller is er voldoende reden om door te willen lezen.
Het eind is anders dan verwacht, tenminste voor mij. Het lijkt alsof het boek niet af is. Dat is wat mij betreft het enige minpuntje.
4 sterren.