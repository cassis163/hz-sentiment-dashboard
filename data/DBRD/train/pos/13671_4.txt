Sam, zoon van dokter Walschap, heeft een gedragsstoornis, die gaandeweg steeds meer op de zenuwen gaat werken van zijn vader.
Chris (de vader), ook al zoon van een arts, heeft in het verleden ook problemen gekend, die steeds terugvoeren naar Nanny, zoals hij en zijn broer de oppas noemde.
Als de situatie tussen vader en zoon niet meer lijkt goed te komen en het huwelijk van dokter Walschap op de klippen is gelopen, besluit de vader dat er maar 1 mogelijkheid is om de situatie te veranderen en dat is zijn 11-jarige zoon ombrengen.

In een spannend verhaal, zonder al te veel opsmuk en uitgebreide uitstapjes, voert Bram Dehouck de lezer mee naar een uiterst spannend plot.

Dit verhaal kun je in een paar uur uitlezen, en dat doe je dan ook, rustpauzes nemen hoeft bijna niet, want het boekje kent maar 185 bladzijden waar je zo doorheen vliegt.
Prima werkje weer van Dehouck.