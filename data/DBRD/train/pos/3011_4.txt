Ik vertelde in mijn recensie over City of Bones al dat ik van tevoren dacht dat ik deze boeken niets zou gaan vinden, maar nadat ik het eerste boek van de serie had verslonden, had ik dat gevoel helemaal niet meer. Het is echt enorm spannend, ik kon gewoon niet stoppen met lezen! Dit is zo’n serie die ik tijdens het ontbijt nog lees, omdat ik het niet weg kan leggen. Heerlijk.

Ook zei ik dat ik dacht dat Clary en Jace het nooit zouden volhouden zonder gevoelens voor elkaar te hebben. Ik heb gelijk, want dat is ook niet het geval. Toch komt er in dit boek geen onthulling die ervoor zorgt dat ze wel een setje kunnen zijn. Ik hoop dat die in het volgende boek komt. Want mensen, in deze boeken zijn niet veel dingen voorspelbaar, alles is een verrassing. Maar dit is bijna té voorspelbaar, al is het zeker niet storend.

Ik kan me enorm goed inleven in Clary. Ik kan niet zo goed uitleggen waarom, maar ik denk dat wij wel ongeveer hetzelfde zouden reageren op situaties die in de boeken voorkomen. Misschien ben ik net iets angstiger, en beslissingen die in avontuurlijke boeken worden genomen zijn al snel te heldhaftig voor mij, maar ik kom in de buurt, denk ik. Ook Maia vind ik een erg leuk personage, ze komt zo vrolijk over!

Het einde was enorm goed. Valentine is niet dood, ik weet het zeker. Hij is de Bad Guy, en die hoort niet zomaar dood te gaan. Waarschijnlijk is hij alleen maar enorm geïnteresseerd in de gave van Clary… Want dat vind ik echt heel erg cool. Het idee dat Shadowhunters werken met runes, vind ikzelf echt heel erg origineel. Het komt misschien wel vaker voor in boeken, maar ik heb nog niks gelezen waarin het echt als wapen word gebruikt. En dat Clary ook de runes kan tekenen, maar dan met haar gave (niet te veel spoileren!) vind ik echt cool. Goed vind ik dan ook dat het verhaal zowat eindigt met haar gave. Op dat moment komt alles even goed omdat zij die gave heeft. Echt een gave gave, haha!

Ik denk dat ik de boeken nog eens moet gaan lezen, want ze zijn echt fantastisch. Enorm spannend! Ik ben niet alleen benieuwd naar heo het nou afloopt met de Mortal Instruments, maar ook hoe het nou zit tussen Clary en Jace, want ze MOETEN bij elkaar komen!! Niet Clary en Simon, zij zijn beste vrienden!

Misschien is deze tip ondertussen heel erg voorspelbaar: Lees deze serie!