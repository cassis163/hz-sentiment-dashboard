Ik wist het is het verhaal over nostalgische en idealistische Mia, die haar werk opzegt om haar droom te vervullen. Dan ontmoet ze Feo, al heeft ze hem in haar dromen al veel eerder ontmoet. Daarom lijkt het haast voorbestemd, deze twee samen.

“Hij lacht naar me en ik smelt sneller dan de kaas op zijn tosti’s” (p 45)

Mia blijft vastberaden om haar droom waar te maken. Samen met medewerker Viola werkt Mia elke dag aan de toekomst van haar winkel, en haar inmiddels ook geliefde winkelplein.

“Je bent wat je elke dag doet” (p75)

Steeds vaker vertellen haar dromen en haar intuïtie dingen die haar waarschuwen voor wat er gaat gebeuren. Hierdoor weet Mia ook de aandacht van Axel te trekken, de nieuwsgierige en verantwoordelijke camerajournalist van de lokale omroep. Samen proberen ze het voorbestemde lot tot een keuze te maken, om zo iedereen te kunnen helpen. Maar die “samenwerking” leidt tot meer.

“Ik zie je” (p275)

Chantal van Gastel is een verassend open en eerlijke bestseller auteur van eigen bodem. Eentje waar we trots op mogen zijn. Ik wist het is een van haar best beoordeelde boeken. Op de cover siert een grote bloem met daarop een mooie vlinder. Toepasselijk, want een vlinder staat symbool voor transformatie.

Prettig en vloeiend geschreven word je als lezer direct meegevoerd naar de gebeurtenissen op en rondom het bekende plein. De hoofdpersonages hebben elke een mooi verwerkt karakter waardoor je in een ieder een vriend of vriendin kan vinden. Viola is hierbij een bijzondere bijrol, een met ook een eigen, mooie en aparte inbreng in het verhaal.

Eigenlijk verteld Ik wist het twee verhalen. Een verhaal is die van Mia die haar droom van een eigen winkel wil gaan vervullen. Hiervoor zegt ze haar oude baan op en met toewijding en hard werken weet ze van haar bloemenwinkel een waar succes te maken.

Het andere verhaal is die van de liefde. De zoete idealistische liefde. De liefde waarvan Mia dacht dat die voorbestemd was, waardoor ze de liefde van haar keuze eerst zelfs over het hoofd zag. Dit wordt in Ik wist het verpakt in prachtige vintage romantiek, met een hintje chaos en twijfel.

Maar in beide gevallen telt dat er wel een vooropgesteld “groter plan” kan zijn, maar dat je daar zelf invloed op hebt met de keuzes die je maakt. Hoopvol en inspirerend en in het geval van Ik wist het, een tikje mysterieus en spiritueel.

Van mij krijgt Ik wist het 4,5 ster, 4 op hebban, want hoe heerlijk ook, er zijn hier en daar wel wat cliches aanwezig en het verhaal kan heel af en toe net iets te langdradig worden. Desalniettemin een boek om zwaar van te genieten!