Wellicht ben ik nog te zeer onder de indruk van de Wandelhoer om de Wraak van de Wandelhoer genoeg te kunnen waarderen, want hoe zeer ik ook heb genoten van het eerste boek… het vervolg was voor mijn gevoel toch nét niet zo speciaal.

Dat heeft overigens niets te maken met het feit dat er een gat van tien jaar zit tussen het eerste en het tweede deel van deze reeks als hebben de jaren Marie wel enigszins veranderd. In het begin van het boek merkte herkende ik haar nauwelijks. Ze leek weer een beetje op de persoon die ze was voor alle problemen in het eerste boek. Als een jong meisje, wereldvreemd en naïef. Niets van de kracht die zij had opgedaan scheen door in het begin van dit boek. Al snel werd duidelijk waarom. In de tien jaar die ze met Michel getrouwd is, is het haar niet gelukt om hem een kind te schenken. De teleurstelling en de deuk in je zelfvertrouwen die zoiets aanwakkert kan jammer genoeg ik maar al te goed begrijpen. Gelukkig veert haar persoonlijkheid weer helemaal op wanneer er opnieuw moeilijkheden op het pad van Marie en Michel komen.

Hoewel ik heb genoten van de schitterende vertelling over de sfeer in de tijd waarin het verhaal van Marie zich ontvouwt, heb vond ik het verhaal op zich dit eigenlijk wat te langdradig. Er komen in dit deel ook veel meer personages voorbij die lang niet allemaal een échte bijdrage leveren aan het verhaal. De vele namen zorgden daardoor voor niet veel meer dan verwarring.

Ook de details van de oorlog zijn niet echt aan mij besteed en voor mijn gevoel overheerste dat aspect van het verhaal het verhaal van Marie’s zoektocht naar haar Michel. Hierdoor verloor ik meer dan eens de zin om verder te lezen.

Desondanks vond ik het verhaal van Marie en Michel wél heel erg leuk om te lezen. Vooral ook omdat er meer werd geschreven vanuit Michels perspectief. Ik vond hem al een erg interessant personage in het eerste deel en ook nu is hij een leuk personage. De stukken waarin Marie met het leger mee reist als marketentster vond ik ook heel erg leuk en interessant om te lezen. Ik had haar heldhaftige natuur en inventiviteit gemist sinds ik het eerste boek uit had. Dat maakte de lange, gedetailleerd stukken over de oorlog gemakkelijker te accepteren.