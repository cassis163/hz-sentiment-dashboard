Kazuo Ishiguro, Brits auteur van Japanse afkomst, heeft voor zijn gehele oeuvre de Nobelprijs voor de literatuur gekregen.
Met De Rest van de Dag, voor het eerst gepubliceerd in 1989, won hij de prestigieuze Booker Prize.
Ook in 1989 verscheen in Nederland de eerste Nederlandse vertaling.
Uitgeverij Atlas Contact gaf het boek in 2013 opnieuw uit.

De Engelse butler meneer Stevens kijkt terug op zijn leven, op de tijd waarin hij in dienst was van Lord Darlington van Darlington Hall.
Dit was in de jaren 30 van de vorige eeuw.
Hij vervulde zijn functie bescheiden en met respect, zoals dat in die jaren gebruikelijk was.
De manier waarop er in die tijd over het personeel gedacht werd, was heel anders dan heden ten dage. Ook de functie van butler komt nauwelijks nog voor.
Grote huizen werden in die tijd toch nogal eens te duur gevonden, vooral ook in onderhoud en werden om die reden gedeeltelijk afgesloten of verkocht.
Dat gebeurde ook met Darlington Hall.
Dit grote huis werd overgenomen door de Amerikaanse meneer Farraday.
Deze rijke Amerikaan koos ervoor het personeel in dienst te houden, zo ook meneer Stevens.
Meneer Farraday is echter van een heel ander kaliber dan zijn vorige werkgever, Lord Darlington.
Hij is veel minder formeel en houd ervan zo nu en dan een grapje te maken.
Dit verwacht hij ook van meneer Stevens, die hier niet echt mee uit de voeten kan.
Hij ziet dit als de teloorgang van de etiquette, van de Engelse waarden, waaronder het beroep van butler valt .
Het gaat hem echt aan het hart.

Als hij van Meneer Farraday het aanbod krijgt de auto een paar dagen te lenen, wat hem in eerste instantie bevreemdt, besluit hij naar Cornwall te gaan , om een oude vriendin op te zoeken, juffrouw Kenton.
Ook zij werkte vroeger op Darlington Hall, voordat zij trouwde met meneer Benn en haar leven elders ging voortzetten.
Tijdens de rit naar Cornwall overdenkt hij hun vriendschap van 20 jaar eerder, een relatie die zich ontwikkelde en toch niet leidde tot meer dan vriendschap.
Ook kijkt meneer Stevens terug op de jaren die hij werkzaam was voor Lord Darlington op Darlington Hall.
Lord Darlington was een echte heer en een goed, zij het ietwat na√Øef mens, van wie misbruik werd gemaakt.
Het slot van het boek verhaalt over het ontroerende weerzien met juffrouw Kenton.

De Rest van de Dag is geschreven in een nogal formele schrijfstijl, die goed past bij het onderwerp en het karakter van meneer Stevens.
Korte zinnen worden afgewisseld door mooie langere zinnen , die goed de sfeer van het boek weergeven.
Vooral het personage van meneer Stevens is erg goed beschreven, je hoort hem bijna spreken, je voelt hoeveel moeite het hem bijvoorbeeld kost zijn houding tegen meneer Farraday te veranderen.
Volkomen terecht dat dit boek in 1989 de Booker Prize gewonnen heeft.
Een boek over waarden, integriteit en trouw.
Een prachtige kennismaking met een tijd die voorgoed voorbij is.