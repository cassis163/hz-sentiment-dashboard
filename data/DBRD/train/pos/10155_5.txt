Erwin Sommer raakt door een tegenvaller in zijn levensmiddelzaak (die voornamelijk door zijn vrouw succesvol op poten is gezet)in een neerwaartse spiraal, hij raakt ernstig aan de drank en daardoor snel aan lager wal.
Hij belandt in de gevangenis en daarna in inrichtingen voor psychisch gestoorden, hij gedraagt zich fatsoenlijk maar hij krijgt door toedoen van de leiding geen kans om ontslagen te worden.

Een geweldig boek dat laat zien hoe snel mensen in verval kunnen raken, maar ook beeld geeft van de misstanden destijds (en wellicht nog steeds) in psychiatrische inrichtingen waarin onze hoofdpersoon moest verblijven, een fantastische duidelijke schrijfstijl maakt het lezen tot een feest, kortom aanrader van de bovenste plank