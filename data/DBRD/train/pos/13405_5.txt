Wende gaat op vakantie om na te denken over welke studie ze wil gaan volgen en omdat haar relatie na 2 jaar op de klippen is gelopen. Hoewel ze over het laatste niet heel verdrietig is, tot haar verbazing.
Bij toeval leert ze Axel en Vinnie kennen, 2 tegenpolen. Zij runnen strandtent “De Grote Vis”. Al gauw leert Wende de beide heren kennen. Met grote gevolgen.....
Dit is boek is heerlijk om te lezen, het is ontspannend, maar niet oppervlakkig. Het is een luchtig en een vrolijk boek, het ademt positiviteit uit. De schrijfster kent ongetwijfeld de Wadden goed, want ze kan de sfeer van de Wadden perfect beschrijven en overbrengen.
De personages zijn aardig wat het boek zo ontzettend sympathiek maakt.
Dit boek was mijn kennismaking met Jackie van Laren. Deze kennismaking is mij zeer goed bevallen en ik wil graag de andere delen van deze serie lezen.