Mijn grote dank gaat ook uit naar de auteur van dit bijzondere boek. Ingeborg van ’t Pad Bosch. Dit boek is haar debuut, en wat voor één. Chapeau!

Normaliter neem ik wanneer ik een recensieboek aan het lezen ben geen contact op met de auteur. Toen ik echter op pagina 60 van dit boek was gekomen, had ik de drang om Van ’t Pad Bosch toch een berichtje te sturen. Ik vertelde haar hoe goed ze het had gedaan. Ik als homoseksuele, christelijk opgevoede jongen kon mij zo erg vinden in het verhaal. Ik herkende mijzelf in zijn daden en gedachten. De auteur weet dit op zeer indringende, drukkende manier te beschrijven.

Ingeborg heeft talent voor taal. Dat merk je wanneer je leest. Haar zinnen stralen kracht en emotie uit. Haar taalgevoel neemt ons mee door prachtige, haast literair aanvoelende zinnen. Een prachtige kroniek over je eigen identiteit vinden en de tanden van de tijd. De auteur heeft haar huiswerk goed gedaan. Ze weet New York met gemak in de historische context te plaatsen en loodst ons eveneens door Nederland anno 1900-1980.

Het boek is niet weg te leggen. Steeds wanneer ik het dichtsloeg wanneer dit moest (ja, moest, want ik wilde het liever niet) bleven mijn gedachten bij het boek en kon ik niet wachten op het moment dat ik het boek weer open kon slaan.

Een enorm talentvol debuut van een enorm getalenteerde auteur van wie wij in de toekomst nog veel gaan horen. Ingebord van ’t Pad Bosch is een naam om te onthouden, die gaat het ver schoppen. Daar ben ik van verzekerd! Een schitterend boek. Een juweeltje voor in je boekenkast. Meer woorden dan dit heb ik er gewoonweg niet voor. 5 sterren voor Kroniek van een Erfenis