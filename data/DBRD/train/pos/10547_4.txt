Oog om oog van Buddy Tegenbosch

Pagina’s: 304
Uitgever: van Goor
Versie: Paperback
Uitgave: oktober 2015

Al vanaf de basisschool hoort Jaap-Jan er niet bij. Hij weet wat daarvan de reden is en die reden heeft een naam: Ivar. Door de sadistische spelletjes van Ivar leeft Jaap-Jan elke dag in angst.
Bang voor wat zou kunnen gebeuren.
Maar wanneer hij achttien is, neemt hij een besluit: vanaf nu gaat alles anders. Hij verhuist, gaat op kamers en begint aan een studie psychologie. Tot zijn verbazing maakt hij snel vrienden, komt
hij op een fantastische plek te wonen en wordt hij aangenomen als barman in de grootste club van de stad. Jaap-Jan, inmiddels JJ voor zijn vrienden, heeft het prima naar zijn zin.
Totdat op een avond een oude bekende de club binnenkomt: Ivar.
Voor de tweede keer neemt JJ een besluit, een besluit met verstrekkende gevolgen.

“De zoemer gaat. Twaalf uur. Een harde klik. De deur schuift automatisch open. Bezoekuur. Of zoals ze hier zeggen: tijd om te luchten.”

Eén van de eerste zinnen van het boek Oog om oog. Tijdens het lezen bleef dat maar in mijn hoofd zitten. Met de vraag what the f*ck is going to happen?

Het antwoord op deze vraag is een hele rit van zo’n 304 pagina’s leeswerk. Maar tijdens deze hele rit lezen krijg je echt het gevoel dat je mee kan leven met Jaap-Jan (JJ) en zijn verleden, waar je beetje bij beetje zicht op krijgt. In het begin krijgt JJ ook te maken met nieuwe vriendschappen. Hij ontmoet nieuwe mensen, Mi-Lan, Scrabble en Liza. Deze lijken aan het begin gewoon wat onbelangrijke personen, maar hoe verder je in het boek komt hoe belangrijker ze worden.

Oog om oog is een lekker boek om te lezen. De schrijfstijl van het verhaal is niet moeilijk en erg fijn. Ook de flashbacks worden goed aangegeven door de tekst cursief te maken. Oog om oog is vooral een goed boek door dat je echt mee kan leven met JJ en zijn leven. Ook de spanning en de plottwist vind ik altijd belangrijk en dat maakt het boek ook gewoon leuk om te lezen.

Oog om oog is één van de boeken waarvan je kan zeggen dat de Nederlandse Young-Adult boeken nog leven. Naar mijn mening is dit boek een grote stap voor de Nederlandse literatuur. Niet alleen omdat het er weinig van zulke goede Young-Adult boeken zijn, maar gewoon omdat het onderwerp pesten in het licht zet en laat zien wat een effect kan zijn.
Oog om oog is echt een aanrader, vooral als je niet echt van lezen houdt zou ik beginnen met dit boek te lezen. Dan weet je pas wat je mist!

http://abookstar.tumblr.com/post/138040253598/oog-om-oog