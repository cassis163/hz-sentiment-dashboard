Debuten zijn altijd leuk om te lezen aangezien dit versbakken auteurs zijn. Zo’n beetje als beginnen aan een nieuwe serie op televisie. Sommige hou je bekeken na één aflevering, andere gun je nog een tweede om een oordeel te vellen. En nog andere moet je gewoon tot het laatste uitkijken omdat je er totaal verslaafd aan wordt.
De vrouwe van Myrdin is voor mij tot nu toe eentje van de tweede categorie. Hoewel Cathinca vlot schrijft, hielden de vele benamingen de vaart iedere keer terug tegen voor mij. Maar ik ben dan ook geen fervent fantasylezer.
De vrouwe van Myrdin is een verhaal vol spanning en avontuur waar ook romantiek en humor een deel van mag uitmaken. Met een handig plannetje aan het begin van het boek en een verklarende woordenlijst achteraan is Cathinca er in geslaagd een leuk YA-Fantasyverhaal tot leven te wekken. En dat mij zeker een volgend boek van haar zal lezen.
Toch nog iets extra over cover en layout. Soms struikel ik over de vlakke verwerking van tekst tegenwoordig, maar met dit boek merk je dat de auteur op de hoogte is van tekstverwerking. Voor mij is dit een soort van beroepsmisvorming maar buiten een zeer mooi gekozen cover, springen de hoofdstuktitels en het verschil tussen “werkelijkheid” en dromen of visioenen, dat getypeerd wordt door cursief gedrukte tekst, er bovenuit. Wordt er blijkbaar toch nog aandacht geschonken aan het innerlijk opbouwen van een leuk boek. Hiervoor geef ik Cathinca graag nog een half punt waardering extra.