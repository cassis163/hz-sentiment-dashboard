“Sluipwesp”

Het debuut van schrijfster Annerieke de Vries.
En wat voor een debuut!

Het boek gaat over Maud. Een hoofdpersoon met een behoorlijk heftig verleden.
Zij woont en werkt op een nogal “ongewone” plek: Het Uitvaartcentrum!
Hier voelt ze zich veilig en prima op haar gemak. (In ieder geval meer dan in de “gewone” wereld.)
Helaas komt daar abrupt een einde aan wanneer haar goede vriend Sjoerd op een dag plotseling op haar tafel ligt.
Tijdens zijn verzorging blijkt namelijk dat ze hem helemaal niet zo goed kende als ze dacht.

In haar zoektocht naar antwoorden, wordt ze onverwacht ook geconfronteerd met haar eigen verleden.
Maar, is ze wel klaar voor alles wat ze op het punt staat te ontdekken?

Sluipwesp is een boek dat zich in het heden afspeelt, met flashbacks naar het verleden.
Vooral in het begin wordt er veel informatie gegeven, waar je al snel mee wilt gaan puzzelen om de stukjes in elkaar te krijgen.
Toch zul je geduld moeten hebben totdat je alle stukjes bij elkaar hebt, voordat je de puzzel compleet kunt maken.

Ik heb het voorrecht gehad om dit boek al voor verschijning te mogen lezen en heb er enorm van genoten.
Hopelijk komt er snel nieuw werk van Annerieke de Vries en dat mag van mij best een vervolgverhaal over Maud zijn!