Ik heb het boek net uitgelezen en ik heb er enorm van genoten. Alles komt aan je voorbij en je mag er door de ogen van de hoofdpersoon deel van uitmaken. De tragiek, het onbegrip, het verlangen, hopeloos verlies, de lelijke en mooie kanten van de hoofdpersonen en van de langzame emancipatie van homosexualiteit. Liefde staat centraal in dit boek. De liefde wordt beschreven vanuit een rauwe realiteit en is vaak bitter, eenzaam en lelijk, maar ook soms ademloos mooi. De prachtige schrijfstijl hield me vast en ik heb van elke zin genoten. En wat een fijnzinnige humor! Zelfs de meest tragische gebeurtenissen worden met een soort onderkoelde humor beschreven. Nooit plat en altijd in evenwicht met het verhaal.

Het verhaal pakt je en neemt je mee op een emotionele reis, en de schrijfstijl maakt van iedere bladzijde van dit lijvige boek een puur genot.