Een familiedrama in politiek Den Haag.
Nina Satijn, een jonge fotografe, heeft net een einde gemaakt aan een lange relatie.
Haar vader Boudewijn is minister van Justitie en Veiligheid en is nu volop in de race om premier te worden, hij gaat helemaal op in zijn carri√®re.
De moeder van Nina is op jonge leeftijd overleden en Nina is voornamelijk door haar oma Emma opgevoed en zij heeft een goede band met haar.
Haar vader hertrouwde vrij snel met Marsala en samen hebben ze dochter Merlot.
Op een dag vindt Nina haar oma vermoord, zij gaat alles op alles zetten om de dader van deze moord te vinden.

Het boek is vlot geschreven en leest daardoor heel makkelijk, dit komt oa. door de korte hoofdstukken.
Hierdoor lopen de verhaallijnen soepel in elkaar over.
De personen zijn goed beschreven waardoor je met ze gaat meeleven.
In de loop van het verhaal kom je steeds meer te weten over de familie en kom je achter een geheim.
Je word nieuwsgierig naar het hoe en waarom van de dader.

De titel vind ik perfect, het speelt zich in een familie af.
De cover vind ik prachtig, maar niet voor een thriller.

Dit is mijn eerste kennismaking met Joyce Spijker en het smaakt naar meer.
Zij heeft een spannend boek geschreven dat ik niet kon wegleggen.
Kortom een aanrader.