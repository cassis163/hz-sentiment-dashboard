#Hebbanbuzz Verloren dochter van Helen Fitzgerald
Su-Jin is Zuid-Koreaanse maar als baby geadopteerd door Ruth en Bernie Oliphant-Brotheridge. Vlak na haar adoptie hebben ze op de natuurlijke manier nog een dochter Leah gekregen. Ruth is strafrechter, Bernie speelt viool. Su en Leah zijn volkomen tegengesteld aan elkaar. Su is serieus, studeert goed en weet dat ze dokter wil worden. Leah is brutaal, haalt slechte cijfers, is alleen ge√Ønteresseerd in uitgaan, make-up, wiet, drank, muziek.

Su en Leah gaan samen met enkele vriendinnen naar Magaluf, een feestparadijs voor jongeren waar ze alles doen wat ze thuis niet mogen, drank, drugs en seks. Ook Su drinkt eindelijk alcohol, maar ze krijgt ook drugs en dan gaat het fout.
Een seksfilmpje gaat viraal. Haar moeder wordt gevraagd tijdelijk haar job niet uit te voeren. Su wordt afgemaakt online. Ze besluit zelf niet terug naar huis te gaan, om het een maand af te wachten in de hoop dat er een erger filmpje komt zodat over haar vergeten wordt. Ze gaat naar Zuid-Korea haar biologische moeder zoeken.

Aan het thuisfront is haar moeder ondertussen razend en wil wraak, liefst binnen een wettelijk kader, maar al snel blijkt dat er eigenlijk geen wet echt overtreden is. Geen overtreding is geen schuld en geen schuld is geen straf.

Dit is best een goed boek dat heel vlot leest en een openingszin heeft die je het verhaal in sleurt, maar ik zou het geen literaire thriller noemen.

Het kaart wel een maatschappelijk probleem aan waar we in deze tijden van internet jammer genoeg mee te maken hebben. Het ongevraagd online zetten van filmpjes die al dan niet met instemming gemaakt zijn. Daarna het ongevraagd spuien van commentaren, schelden, vloeken en tieren en dat allemaal anoniem, verborgen achter een valse identiteit. Waar zijn de normen en waarden naartoe?
Het internet is de moderne schandpaal geworden. Al bescherm je zelf je identiteit nog zo goed door bijvoorbeeld geen foto's te posten, niets beschermt je tegen het ongevraagde maken van filmpjes en het plaatsen hiervan.

Wat het nog erger maakt is dat blijkbaar niemand die filmpjes nog kan verwijderen. Eens viraal blijf je ermee zitten voor de rest van je leven. Weg studiekansen, weg professionele loopbaan want iedereen die je naam googlet komt weer bij dat filmpje uit.

Geplaatst op https://www.goodreads.com/book/show/30136979-verloren-dochter, http://www.watleesjij.nu/boek/1503930/verloren-dochter, referentie van faceboek naar goodreads en op twitter.