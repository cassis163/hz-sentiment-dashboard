In Ayoub bundelt uitgeverij Vrijdag Het Schapenfeest ( 2010), Drarrie in de nacht ( 2014) en Alleen zij ( 2016) tot dit nieuwe exemplaar . Tijdens het lezen van Het Schapenfeest leren we de Marokkaanse jongen Ayoub kennen. In het eerste deel is er vooral sprake van de dromen van Ayoub en met gebruik van magisch realisme en veel humor worden deze bvb door de "stem" van een schaap weergegeven. Op de achtergrond worstelt hij al met de verwachtingen van zijn cultuur en de maatschappij. In " Drarrie in de nacht" maakt deze opgroeiende jongen kennis met de harde realiteit. Stilaan ontwikkelt hij zich tot een zogenaamde hangjongere. Het wordt duidelijk dat zijn familie een bepaald pad verwacht dat hij niet wil bewandelen, maar de rest van de maatschappij lijkt Ayoub en zijn vrienden al opgegeven te hebben. In "Alleen zij" leren we dan Eva, de vriendin van Ayoub, kennen en doet zij vooral haar verhaal . Onomkeerbaar en onthutsend is "Alleen zij." Het leven dat begon met humor en mooie dromen gaat in rook op. Alleen zij vertelt over de destructieve ontwikkelingen en in dit deel zet Ayoub zijn krankzinnige tocht verder.

Ayoub is een aanklacht tegen een situatie die we vandaag zien gebeuren. .Het is een stem die op een eerlijke manier met ironie en sarcasme de harde werkelijkheid toont . Het zet aan tot nadenken en speelt met vooroordelen . Net deze combinatie van humor, messcherpe dialogen , de harde werkelijkheid en het magisch realisme maken dit verhaal een boek dat moet gelezen worden. Misschien gaat jong en oud eens nadenken na dit boek gelezen te hebben? Ayoub begint aan een droom maar eindigt in een nachtmerrie.