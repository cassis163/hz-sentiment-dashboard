In hoeverre is er sprake van rechten voor de vrouw in China? Is er wel sprake van emancipatie en hoe zit het met het feminisme? Bettine Vriesekoop, voormalig Olympisch Kampioen tennis die nu werkzaam is als journaliste, gaat op zoek naar de antwoorden op deze vragen. Zij reist af naar China en samen met een doorgewinterde Chinese vrouw reist zij door dit bijzondere land. Dochters van Mulan is een non-fictie boek waarin je de reis van Bettine volgt in de zoektocht naar antwoorden.

Het ik-perspectief van Dochters van Mulan past goed bij dit boek. Verwacht hierbij een gemakkelijk leesbaar boek, welke niet alleen geschikt is voor hooggeleerden. Wil je iets weten van dit interessante thema, dan is dit boek zeker een aanrader. Af en toe zijn de verschillende Chinese namen wel vrij lastig en dit vergt toch enige concentratie. Vanaf de eerste bladzijde zal dit boek je verrassen, zelfs wanneer je normaal gezien niet voor non-fictie zou kiezen; de verhalende schrijfwijze vraagt om verder lezen.

Wat een verschil met de wereld waarin wij leven, eigenlijk besef je dat bijna nooit. Daardoor zet dit je aan het nadenken. Er is goed te merken dat de schrijfster zorgvuldig onderzoek heeft gedaan en dat ze zelf haar eigen verhaal verwerkt, maakt dit een erg sterk non-fictie verhaal. Bettine neemt je aan de hand mee met haar reis door China en ze maakt je deel genoot wat ze op deze reis te weten is gekomen. Ze neemt je mee en je volgt de weg door haar ogen. Zo komt onder andere het bizarre gebruik, waar wij westerlingen geen weet van hebben, van de lotusvoetjes aan bod. Het was vroeger gebruikelijk om de voeten te breken en af te binden om zo de perfecte ‘lotusvoetjes’ te creëren. Jarenlang konden deze vrouwen dan niet normaal op hun voeten lopen en werden zij zo aan huis gebonden.

Al met al is Dochters van Mulan, een leerzaam en leesbaar non-fictie boek. Iedereen die geïnteresseerd is in het feminisme of emancipatie in de wereld, moet dit boek zeker lezen. Zorgvuldig onderzoek zorgt ervoor dat er een hoogstaand boek is uitgekomen.