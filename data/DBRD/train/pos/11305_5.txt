Zielskracht begint met de beschrijving van de aanvang van een dag
en omschrijft het proces van het overgaan van een drempel.
Zielskracht omschrijft het proces van het overgaan van een
levensdrempel op een dusdanige wijze dat de lezer als het ware hand
in hand in de beschrijving meegaat om de drempel over te gaan die
inherent is aan het overgaan van drempels zoals die zich in het
leven van ieder mens opwerpen. Het boek begint met vaart met een
uitvoerige zelfdialoog en een aantal existentiële vragen die
gaandeweg in het boek nader worden uitgewerkt en op onderdelen
worden beantwoord. De grote kracht is gelegen in de manier waarop
Annemarie Sips antwoorden als het ware als een geboorteproces laat
verschijnen waarbij het in positieve zin opvalt dat antwoorden niet
exclusief de waarheid plegen te verkondigen. Alles is goed zoals
het is en de dialogen zijn herkenbaar in de levenspraktijk van alle
dag. Zielskracht beschouwt de verschillen die er bestaan tussen
verschillende levensvisies en benadrukt op welke manier verschillen
tot nieuwe inzichten kunnen komen die moed geven om verder te gaan
en om verder te mógen gaan. Kortom een uitnodiging om te komen tot
vervulling en Zielskracht werkt daarbij als een onmisbaar kompas op
een prachtige route die leidt naar een vernieuwend, en misschien
zelfs wel een geheel nieuw bestaan. Zielskracht leest voor mij als
een trein in de meest goede zin van het woord. Een trein die af en
toe op precies de goede momenten stopt om even op een gezonde
ademdraad te mogen beschouwen, te reflecteren en te genieten.
Genieten van de ervaring hoe het ook al weer is om van het leven te
houden. Zielskracht, de prachtige debuutroman van Annemarie Sips.
Van Harte aanbevolen!