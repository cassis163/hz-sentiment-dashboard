Maannachten door Marja Visscher
Het verhaal is goed geschreven en lees lekker weg. Als lezer wordt je soms in verwarring gebracht. Maar later in het boek valt alles op zijn plaats.

Het boek beschrijft het leven van Joséphine waarin zij voornamelijk haar leven met Johan Jongkind beschrijft.
Josephine leeft gescheiden van haar man André en zoontje als zij Johan in een kunstsatellier ontmoet. Zij valt eerst voor het schilderij Maannachten van hem en is op slag verliefd als zij de kunstenaar ook in het echt ziet.
De moeizame relatie, de vele reizen en de problemen worden allemaal beschreven. De hoogte en dieptepunten en de ingewikkeldheid van relaties en de (voor) oordelen van de maatschappij.
De verleidingen van drank, maar ook seksuele geaardheid is in het boek aanwezig. En wat dit met mensen doet. Dubbellevens. Vergetelheid in drank en leugens.
Dit boek is echt een aanrader, het beschrijft het leven hoe het kan zijn van mensen, zonder veel poespas. Een echte aanrader, zeker als je ook geïnteresseerd in kunst bent. Door het boek werd ik nieuwsgierig naar een aantal zaken, welke ik opgezocht heb, waardoor het verhaal nog meer is gaan leven voor mij.