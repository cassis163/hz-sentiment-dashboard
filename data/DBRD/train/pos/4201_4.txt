Sky woont samen met haar adoptiemoeder Karen, die haar dochter beschermen wil tegen de bronnen van kwaad uit de buitenwereld. Zo heeft Karen Sky haar hele leven thuisonderwijs heeft gegeven en hebben ze geen tv, internet en telefoon. Maar het laatste schooljaar mag ze dan toch naar een school, mede dankzij haar enige vriendin haar buurmeisje Six.
Op school is ze een buitenbeentje.
In een supermarkt ziet ze Dean Holder een mooie jongen,  met een niet al te beste reputatie, en is direct diep onder de indruk: "Wat is aan hem zo anders dan dat hij mijn allereeerste lichamelijke reactie op een ander mens uitlokt?".  Six waarschuwt haar voor Holder.
Holder is erg geinteresseerd in Sky en is vasthoudend en blijft tijdens het hardlopen contact met haar zoeken. Sky probeert afstand te houden maar dat lukt niet echt. Langzaam bouwen zij een band op en blijkt Holder heel anders te zijn dan verwacht, hij is lief, geduldig en zorgzaam.
Naarmate hun relatie langer duurt , en Holder in zijn slaap enkele dingen gezegd heeft, komen er bij Sky allerlei herinneringen  en geheimzinnigheden naar boven uit haar verleden, dingen die ze verdrongen heeft.  Wat is de werkelijkheid en wie kan ze echt vertrouwen?

Dit new -adult boek is zeker voor volwassenen ook een aanrader.
De karakters zijn goed uitgediept en het verhaal is boeiend en omvat veel emoties van liefde tot haat, van hoop tot hopeloosheid en van vertrouwen tot verrraad. Je wordt meegenomen in het leven van Sky en voelt wat zij voelt.

Het enige minpuntje is dat het af en toe wat onrealistisch is en sommige stuktjes teveel op een liefdesromannetje leken, maar al met al een boek dat heerlijk wegleest en je meesleept in het leven van Sky.

Ik ga zeker Sterrenregen lezen, waarin Dean Holders kant van het verhaal verteld wordt