Het is 1958. De Russen hebben op 4 oktober van het jaar daarvoor hun Spoetnik-1 de ruimte ingeschoten. De druk op de Amerikanen om de Explorer I te lanceren is enorm. Tegen deze achtergrond speelt het verhaal van Luke, een man die zijn geheugen is kwijtgeraakt en op zoek gaat naar zich zelf. Langzamerhand komt hij erachter dat hij een vreselijk geheim ontsluierd heeft en dat daarom zijn geheugen is gewist. Met behulp van zijn vrienden moet hij achter de waarheid zien te komen voordat de lancering een feit is.

Het boek leest vlot weg en al gauw zit je in het verhaal. Via flashbacks krijg je een kijk op het leven van Luke en zijn vrienden om in het heden de spanning op te voeren in de race met de klok.
Voor meer info over de eerste ruimtevluchten: klik hier