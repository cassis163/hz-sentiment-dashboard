Met Bed & Breakfast schrijft Van Vuuren weer een typisch
vrouwenboek. Ze heeft een vlotte manier van schrijven, waardoor het
boek lekker weg leest. Het verhaal heeft twee hoofdpersonen, de
zusjes Myrthe en Eva die als dag en nacht van elkaar verschillen.
In de eerste instantie is Eva haar zus duidelijk de baas..Als ze
samen een bed & breakfast beginnen kom je terecht in een wirwar
van gebeurtenissen en geheimzinnigheid. Toch mis je de spanning die
je verwacht van een thriller en zit je nou niet echt op het puntje
van je stoel, maar het boek blijft je boeien…Als de rechercheur
Andries intrek neemt in Bed & Breakfast en de moord op Myrthe
haar moeder en vriend opnieuw onder de loep neemt, wordt het
uiteindelijk duidelijk wat er gebeurd is. Het plot maakt het geheel
helemaal goed, want de dader komt uit een hoek waar je het niet
verwacht hebt. Geweldig! Ik vond het een heel goed boek van deze
auteur, waar ik alle boeken van heb gelezen. Misschien niet de
allerbeste, maar een heerlijke weglees vrouwenthriller, die door
mij wordt beloond met 4* … dus een aanrader!