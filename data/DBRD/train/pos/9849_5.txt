Ergens werd Charlotte de Monchy getipt. Toen ik zag dat ze ook een verhaal had geschreven voor de bundel ‘Aan het einde van het tuinpad’ en ik dat verhaal erg leuk had gevonden besloot ik haar boeken eens op te snorren.

Ik begon voorzichtig en schafte het e-book ‘Zes maanden zonder’ aan. De verhaallijn is heerlijk. Je kan je een prima voorstelling maken van de onhandige maar toch ook lieve Robin. Dat ze niet op kleine kinderen gaat passen maar een oude man Nederlands moet voorlezen is natuurlijk erg grappig.

De verhaallijn van Sam die ernaast geschreven wordt is ook erg leuk. Natuurlijk komen er fijne mannen in voor, het is niet voor niets een feelgood boek toch.

Het einde is wellicht voorspelbaar maar dat deert me niet, het past bij het boek en geeft je een goed gevoel, precies wat de bedoeling van een feelgood boek moet doen.

In elk geval smaakte dit boek naar meer en maakte ik dankbaar gebruik van een e-book aanbieding om Enkeltje Ierland te kopen.