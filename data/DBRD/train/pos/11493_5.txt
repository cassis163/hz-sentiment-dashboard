Zonden van een minnares.
We hebben allemaal wel eens gehoord, of zijn getuige geweest van de klassieke 'Love Triangle'.
Het speelt in veel bekende tv shows als The Vampire Diaries, waar Damon en Stefan vechten om Elena.
En we mogen de spannende driehoeksverhouding tussen Bella, Edward en Jacob in The Twilight Saga niet vergeten.
Maar deze ingewikkelde relaties zijn niet alleen voor vampiers.
In Zonden van een minnares nemen zevenentwintig auteurs je mee in het leven van een minnares. Wanhoop en eenzaamheid van het bekrompen wereldje waarin haar bestaan zich afspeelt. Wordt ze radeloos? Verlangt ze naar bitterzoete wraak? Is ze geobsedeerd van haar (ex)minnaar? Wordt de affaire hen fataal?
Zonden van een minnares verbijstert. Een thriller-bundel die schokt!
Met bijdragen van; Roos Boum, Debora Degreef, Bella Makatini, Femke Bakker, Anneke van de Laar, Mirjam Hildebrand, Joyce Rookhuizen, Evelien Siersema, Marloes Vrijdag, Sylvia Peters, Karin Bisschops, Astrid Marijn, William Wilson, Walter van Dijk, Bert Kobus, Eugene Ammann, Oscar Spaans, Gert-Jan van den Bemd, Soraya van Kooij, Paula Reitsma, Bjorn ter Horst, Ingrid Wimpel, Johan van de Velde, Ysbrand Drost, Elena Machetti, Inge Moons en Suzanne Slotboom.

Mijn recensie:
Er wordt in de verhalen goed aangegeven wat er kan gebeuren als er een ander in het spel is. De wraak van een bedrogen echtgenote of de minnares die eigenlijk alles wil. De fantasie van de lezer gaat op de loop en je kan je goed verplaatsen in de situatie van beide kanten. Mocht je partner ooit vreemd gaan, kan je hier hele goede ideeën opdoen. Bij enkele verhalen heb ik moeten lachen vanwege de humor en andere – waren nagelbijtend spannend. Ik heb van de eerste 4 verhalen een korte recensie gemaakt.. Alle verhalen zijn zeer de moeite waard en heel verrassend. Voor mij is dit boek 5 * waard.
1) Weekendlover: Roos Baum
Wendy en Michel hebben een weekendrelatie. De laatste tijd wordt Wendy steeds teleurgesteld. Ze twijfelt: is er soms een ander in het spel? Wendy besluit op onderzoek uit te gaan en ontdekt Michels grote geheim en zij niet alleen.

2) De engel Gabriël. Debora de Graaf
Cynthia is de minnares van Rob. Alleen wil Cynthia meer. Ze besluit een confrontatie aan de gaan met zijn vrouw. Dan ontdekt Cynthia iets wat haar stoutste verwachtingen overtreft.

3) Verkeerde verwachtingen: Bella Makatini
Fay ontmoet de alleenstaande Ella in de spreekkamer van de verloskundige. Ella heeft alles wat Fay niet heeft: maatje 36, ze is knap, slank, blond en aardig. Als ze wat meer met elkaar praten, trekt Fay haar conclusie. Is haar man Rick werkelijk trouw aan haar? Wie is de geheimzinnige verwekker van Ella's kind?

4) Trouwring: Femke Bakker
Samantha valt maar op 1 soort man: degene die een trouwring draagt. Dat brengt haar in eens levensbedreigende situatie. Wat zijn de gevolgen: eigen schuld of dikke pech.