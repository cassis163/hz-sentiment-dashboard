Enige tijd geleden heb ik besloten alle boeken van Alex Cross vanaf deel 1 weer te gaan lezen. Een jaar of 20 geleden verslond ik alle boeken van Patterson en nog steeds ben ik er dol op. Dit is het 1e deel van de serie en ook nu weer geschreven in de bekende stijl. Korte hoofdstukken, regelmatige cliffhangers en makkelijk te lezen.
Ook dit verhaal heeft verschillende verrassende wendingen en ook de gezinssituatie speelt dit boek een grote rol. Natuurlijk is het ongeloofwaardig wat Cross allemaal overkomt, maar dat maakt het lezen van de boeken er niet minder leuk op. Spannend van begin tot het eind. Ik heb weer genoten.