Wat vond ik leuk?

Ik las de eerste paar woorden en ik zat binnen enkele seconden midden in het verhaal. Dit waarschijnlijk omdat de schrijfster je ook letterlijk midden in het verhaal gooit. Zonder enkele omschrijving van wie, wie is lees je ineens een stuk over dat Simon in een musical speelt. Ik denk dat op deze manier beginnen van een boek knap lastig is, maar Becky Albertalli heeft het echt perfect gedaan.

Het verhaal zelf was heerlijk om te lezen, gewoon een heerlijk romantisch verhaal over 2 jongens. En hoewel ik in het begin een beetje sceptisch was dat ik vanuit een jongen moest lezen (ik lees altijd liever vanuit een meisje, don’t judge me) had ik er deze keer geen enkele moeite mee, het was juist wel een beetje verfrissend om vanuit een ander perspectief te lezen.

De opbouw van het verhaal heel fijn en het was erg leuk dat het verhaal bestond uit het verhaal zelf maar ook uit mailwisselingen. Daarnaast kon je je vaak herkennen in de personages.

Wat vond ik minder?

Ik heb maar één klein kritiek puntje en dat is dat de schrijfster iets meer tijd mocht nemen om de omgeving en de personages te beschrijven.

Daarnaast heb ik ook een kritiek punt op de film (dus niet op het boek, maar wil het wel even kwijt). Hoe leuk ik de film ook na dit boek nog blijf vinden, de film lijkt zooooo niet op het boek. Ik vond de verhaallijn en de personages in de film net niet genoeg overeenkomen met de verhaallijn en de personages. Nu ik het boek heb gelezen, vind ik dit erg jammer aan de film.

Personages

Simon Spier, een jongen die onzeker is en graag ergens bij wilt horen. Ik kon mij in hem in dat opzichte heel goed herkennen. Daarnaast vond ik Simon een lieve leuke jongen die alleen wel iets meer oog mocht hebben voor zijn vrienden.

Abby vind ik een en al levensplezier uitstralen vanuit het boek. Ik hield van haar vrolijke, open-minded karakter.

Nick was wat mij betreft veel te weinig in het boek. Maar hij was een lieve, loyale, voetbalfanaat jongen.

Leah vond ik maar een brok chagrijn die alleen maar sarcastisch of boos kon reageren. Dit vond ik erg jammer omdat zij juist in de film mijn favoriete personage is.

Het slot

Zoals elk romantisch verhaal was dit verhaal ook heerlijk romantisch afgesloten. Via de vriendin waarvan ik het boek heb gekregen, kwam ik er achter dat er nog meer boeken zijn met dezelfde karakters, en die ga ik zeker weten kopen!