Na enkel en alleen een blik op de cover van dit boek was ik verkocht. De cover is niet enkel prachtig, het is symboliseert het verhaal ook nog eens perfect. Tenley’s “zandloper” is bijna op. De tijd wordt steeds schaarser en ze moet nu wel echt een beslissing nemen of ze beland in het angstaanjagende vele eindes. Kiest ze voor Myriad of Troika? Donker of licht? Macht of inzicht? Egoïsme of altruïsme? Wanneer het voor iedereen zo makkelijk lijkt blijft Ten toch worstellen met deze vraag.

Het boek draait continu over het maken van keuzes. 2 seconden van aarzeling en het ergste kan gebeuren. De manier waarop Gena Showalter je dit duidelijk maakt is verbluffend. In het begin lijkt het zo duidelijk waar Ten bij hoort en snap je niet waarom ze zich zo hard verzet tegen het maken van haar keuze. Maar wanner je haar en de nieuwe wereld beter leert kennen, begrijp je haar twijfelingen. Er gebeurt dan ook nog eens zo veel waardoor je geen tijd hebt om er even bij stil te staan. Ondanks dat deze vele gebeurtenissen je een beter beeld helpen vormen en spanning creëren is er ook een nadeel aan verbonden. Het boek duurt hierdoor heel lang en het middendeel is daardoor best langdradig.

Je kan zeker merken dat het boek met veel passie en gedrevenheid is geschreven. Het wekt een aanstekelijk enthousiasme op voor Ten en haar wereld.