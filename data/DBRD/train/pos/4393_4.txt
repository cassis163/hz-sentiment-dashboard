In een futuristisch Nieuw-Beijing leven mensen en androïden door elkaar. Cinder, een getalenteerde monteur, is een cyborg en daardoor een tweederangsburger. Ze woont bij haar valse stiefmoeder, die haar beschuldigt van de ziekte van haar dochter. Maar Cinders stiefzusje is geen uitzondering: er woedt een dodelijke plaag in Nieuw-Beijing, die de bevolking verwoest.

Als prins Kai opeens in haar werkplaats staat, verandert Cinders hele leven. En het laatste wat ze had verwacht, is dat ze het middelpunt van een intergalactische strijd zou worden. Cinder zal moeten kiezen tussen plicht en vrijheid, loyaliteit en verraad - maar om de toekomst van haar wereld te beschermen, zal ze eerst de geheimen uit haar verleden moeten ontrafelen.

Ik begin de recensie met het omschrijven van de cover. Naar het kijken van de cover was ik al meteen benieuwd naar het verhaal. Het is echt een super mooie cover om in je boekenkast te hebben staan. Doordat hij nu opnieuw uitgegeven is door Blossom Books is het ook nog eens een super mooie Hardcover geworden die ik persoonlijk echt super graag in mijn kast wil hebben!

Nu snel over naar het verhaal, want daar draait het uiteindelijk om. En wauw, wat een heerlijk verhaal. Het boek heeft mij totaal niet teleurgesteld en had het boek dan ook in 1 dag uit. Ik kon het boek gewoon niet weg leggen, helemaal toen ik na het einde naderde.

Het verhaal neemt je mee naar Nieuw-Beijing waar mensen en androïden samen leven in 1 maatschappij. Cinder daar in tegen is een Cyborg en Cyborgs zijn niet welkom in deze nieuwe wereld. Doordat de pest heerst in de wereld, moeten Cyborgs zich of vrijwillig opgeven of wordt hun ID-nummer omgeroepen en zijn ze verplicht deel te nemen aan het vinden van een geneesmiddel van de pest. Als Cinder vrijwillig opgegeven wordt door haar stiefmoeder, komt Cinder meer te weten over zichzelf.

Het verhaal is echt super goed uitgewerkt door Marissa Meyer, door haar schrijfstijl zit je er echt van begin tot eind in. Doordat het een re-telling is van een sprookje, weet je het een en ander wel over de verhaallijn. Maar dat neemt niet weg dat er zeker wel een paar twist in zitten die ik zelf nooit had verwacht en sommige dingen had ik wel verwacht maar dat was zeker niet erg want dat maakte het juist wel weer leuk.

Aan het begin van het verhaal weet je al meteen dat Cinder een Cyborg is, maar wat is nou een Cyborg? Dit vroeg ik mij eigenlijk best wel lang af, ik snapte niet wat er nou mee bedoeld werd. Ik vroeg mij dan ook af of alle andere mensen wel gewoon 'normale' mensen waren of dat het ook een soort roborts waren. Nou uiteindelijk kwam ik er achter, maar persoonlijk vond ik dat dit wel eerder uitgelegd mocht worden. Wel is het heel gaaf dat er in deze futuristische wereld mensen gewoon delen kunnen hebben van een robot, ik vond dat best wel gaaf bedacht! Als ik mocht kiezen, dan zou ik wel een laserarm willen hebben of net als Cinder een apparaat waarmee wordt gezegd of iemand liegt of niet. Wat zouden jullie willen hebben als jullie konden kiezen?

Ik geef dit boek 4 sterren, omdat ik dit gewoon een geweldig boek vond. Het neemt je mee in de wereld van Nieuw-Beijing en het verhaal vond ik erg origineel ondanks dat het een re-telling was van een sprookje. Het einde is ook echt totaal onverwachts, maar het einde vond ik ook erg zielig en had ik totaal niet verwacht. Deel 2 heb ik ook meteen gereserveerd in de bieb en uiteindelijk komen de mooie pareltjes in mijn kast terecht.