Santa Montefiore heeft met dit sluitstuk van de Deverill-saga opnieuw bewezen dat zij de ware “koningin” is van de kasteelromans. Ze weet te boeien tot het laatste blad, door haar prachtige, meeslepende en uitgebreide vertelkunst.

In deze serie staan de vrouwen van het kasteel centraal. Hoe heerlijk kan zij een roman schrijven, over het “vroeger” met Maggie en het “nu” met Martha en JP. En hoe deze prachtige verhaallijnen prachtig samenkomen. In een prachtig ontroerend einde.

In dit slotstuk van de Deverill-trilogie lezen we opnieuw over de vrouwen van Deverill: Kitty, Celia en Bridie. We lezen over de intriges, hun familie, en de familiegeheimen. Alle 3 zijn ze geboren in 1900 en waren dikke vriendinnen toen ze klein waren. Maar door een aantal gebeurtenissen, te lezen in de eerdere delen, is dat nu niet meer het geval. Celia heeft het kasteel moeten verkopen, Bridie Doyle woont er nu met haar man. Lord Deverill en Kitty wonen nu elders, en Kitty en Bridie zijn niet langer dikke vriendinnen meer. Kitty mist haar jeugdliefde en met de dag wordt dit erger. Het is de vraag of zij ooit nog bij elkaar komen en hun vriendschap terugvinden. En of dit wel op tijd is.

Het is inmiddels 1939 en volgen de families gedurende een aantal jaren tot 1953, dus ook tijdens de 2e wereldoorlog waarbij het voor de families niet makkelijk is. Naast de 3 vrouwen van Deverill, staan er 3e deel ook nog 2 dames in de spotlights: Martha en Maggie. Het verhaal start namelijk met de komst van 17 jarige Martha. Zij komt vanuit Amerika naar Ierland om haar biologische moeder te zoeken. In een theehuis ziet zij de aanlokkende jonge JP Deverill, en is op slag verliefd op hem. Zo vindt ze de liefde, maar helaas raakt ze deze ook snel weer kwijt. Met grote schrik gaat ze terug naar Amerika, komt het nog goed met de liefde? En wat heeft zij met het Deverill-house?
In 1640 wordt Maggie geboren. Het gezin is niet rijk, heeft veel kinderen en woont op een boerderij. Als de kleine Maggie wordt geboren, overlijdt haar moeder. Maggie is een bijzonder kind en ziet visioenen. In tijden van oorlog moet ze het land afstaan aan Lord Deverill die van adel is. Hier is ze zachts gezegd niet blij mee. Hoe dit afloopt, en wat hebben de 2 vrouwen met elkaar te maken? Je leest het in de vrouwen van Deverill.

De cover is prachtig in mooie kleuren, met een landhuis of kasteel in de verte. Karakteristiek voor de boeken van Santa Montefiore. Het verhaal bestaat uit 3 delen en is geschreven in de 3e persoon, en heeft in principe 2 verhaallijnen, die van Martha en die van Maggie. Wel met meerdere families, dus bij het lezen moet je wel de aandacht erbij houden qua personages. Gelukkig geeft het familiekaartje op de eerste bladzijde hiervoor meer duidelijkheid. Kitty vertelt over haar liefde van toen die ze hervindt, van Bridie lezen we over haar huwelijksleven met een ware graaf, en Celia die het kasteel heet moeten verkopen. Vraag is natuurlijk, hoe komt het kasteel weer terug bij de familie Deverill?

Kenmerkend voor dit boek uit de korte serie is dat de vrouwen zich als ware helden tonen. Het gaat over liefde en verdriet, ook intriges en familiegeheimen komen allemaal voorbij. De meeste daarvan worden onthuld en de liefde voor elkaar overwint alles…al dan niet in het geheim!
{ “…wij vrouwen moeten slimmer zijn, dan de mannen..”}

Santa Montefiore beschrijft een mooi stuk tijdsbeeld van de jaren rondom de 2e wereldoorlog. Een aantal immigranten die hun geluk zochten in de VS zijn terug en zoeken hun familie weer op in Engeland en Ierland. Zo ook Bridie, een van de Deverill-vrouwen. Ook Jack O’ Leary de stille liefde van Kitty, is terug met zijn vrouw. Montefiore vertelt over de huwelijken die niet allemaal zo rooskleurig, zijn met buitenechtelijke uitstapjes tot gevolg. De ruzies onderling, de gemene trucjes van bijvoorbeeld Grace en bovenal de liefde die alles overwint.

In mooie beeldende zinnen beschrijft Santa Montefiore de personages en omgeving, alsof het verhaal als een ware kostuumdrama /film aan je voorbij gaat. Elk detail wordt zo goed beschreven, zodat je als lezer alles goed kan volgen. Het boek staat bol van wijze levenslessen & ontroerende momenten. Opnieuw ontzettend genoten van een prachtig exemplaar van mijn favoriete auteur: Santa Montefiore.

{ “De 3 machtigste instrumenten voor een gelukkig leven zijn: dankbaarheid, vergevingsgezindheid en liefde…dan zul je altijd gelukkig zijn”..}

Dit sluitstuk wat mij opnieuw tot ontroering bracht, krijgt 5 sterren.