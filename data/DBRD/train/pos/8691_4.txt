13 mei 2012
De Bakkersdochter van Sarah McCoy is het verhaal van Elsie Schmidt. Ze woont in een Bäckerei in Duitsland. Het is ook het verhaal van Reba Adams, afkomstig van Virginia-Amerika. Ze ontmoeten elkaar in El Paso, Texas(2007) en langzaam wordt hun levensverhaal verteld.



Elsie Schmidt groeit op bij haar ouders en haar zus Hazel. Tijdens de Tweede Wereldoorlog worden de zussen van elkaar gescheiden en ontstaat er een briefwisseling.

Het is ontstellend om te lezen hoe de twee zusjes Hazel en Elsie zijn toegewijd aan het Naziregime.

Ze zijn ervan overtuigd dat alle nazivoorschriften er zijn met de beste bedoelingen en het nastreven van de enige echte Arische mens alle aandacht verdiend en gerespecteerd moet worden.

Uit de briefwisseling van de twee zusjes blijkt dat Hazel zo zwaar geïndoctrineerd is dat ze zich vrijwillig ‘in naam van het Vaderland’ heeft laten opnemen t.b.v. het Lebensborn programma. Ze krijgt er een tweeling die ze niet als de hare mag beschouwen maar die vanaf de geboorte het Reich dienen. Als een van de kinderen zwak blijkt te zijn spreekt het moederhart van Hazel. De gevolgen zijn hartverscheurend.

Ook voor Elsie blijft de oorlog niet zonder gevolgen, al vroeg wordt ze de oogappel van Jozef Hub, Nazi-officier bij de SS. Hij heeft zijn eigen beweegredenen om in de nabijheid van de familie Schmidt te verblijven.



Sarah McCoy grijpt de ontmoeting in El Paso, tussen Reba en Elsie aan om de levensloop van Reba te vertellen. Ze wordt verliefd op Riki, zoon van immigranten echtpaar uit Mexico. Voordat ze samen kunnen leven moeten ze doordringen tot de bodem van hun bestaan.

De jonge mensen dragen, net als Elsie Schmidt, geheimen mee die uiteindelijk door schrijfster Sarah McCoyontrafeld worden.



De bakkerij als werkplaats en winkel vormt een rode draad in De Bakkersdochter. De gedetailleerde beschrijvingen hierover van Sarah McCoy laten de geuren ruiken en het water in de mond lopen. Om zelf de lekkernijen, die de tijd hebben doorstaan, te proeven is de receptuur toegevoegd.



De Bakkersdochter is een meeslepende en soms huiveringwekkende verhaal waarin de lotgevallen van twee zussen centraal staan in Garmisch – Duitsland-WO2, het lot van de ongrijpbare Reba in Texas is al even aangrijpend. Goed boek.