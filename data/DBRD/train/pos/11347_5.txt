Bekraste zielen is een meesterlijke thriller van top auteur R. j. Ellory.
Het verhaal speelt zich af in het Amerika anno 1964 in Californië en Texas. Het gaat over twee halfbroertjes die sterk getraumatiseerd zijn in hun jeugd en grotendeels zijn opgegroeid in een weeshuis en jeugdgevangenis. De halfbroertjes Clarence Luckman (Clay) en Elliot Danziger (Digger) lijken onafscheidelijk van elkaar maar hierin komt snel verandering als zij beiden door een ontsnapte moordenaar en psychopaat genaamd Earl Sheridan, gegijzeld worden.
Er wordt een grootscheepse klopjacht op touw gezet om de ontsnapte moordenaar te pakken te krijgen. Tijdens hun vlucht moeten de broertjes keuzes maken die voor beide heel anders uitpakken. Clay die onder een donker gesternte geboren is weet tijdens een overval van een winkel samen met het meisje Bailay te ontsnappen en vluchten samen verder. Digger trekt verder met Earl, die hij steeds meer als een super idool gaat zien. Als tijdens een bankoverval Earl wordt neergeschoten gaat Digger op eigen houtje verder en laat zich leiden door de geest van Earl, zijn grote voorbeeld. Ieder gaat zijn eigen weg, maar het lot heeft andere plannen en weet hun wegen weer te laten kruisen.
Het is een verhaal vol emotie geschreven. Het roept van alles in je op van onbegrip en diepe afschuw tot een gevoel van ontroering en een brok in de keel, en alles wat daar tussen ligt. Een boek wat je gelezen moet hebben!!
R.J. Ellory is er zeker in geslaagd om het top niveau van zijn vorige thrillers met dit boek te evenaren en krijgt van mij ook zeker 5 sterren.