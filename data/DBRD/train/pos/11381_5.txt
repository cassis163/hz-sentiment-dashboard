Duhamel was arts in de Eerste Wereldoorlog, dus zijn boek is een relaas vanuit het veldhospitaal.
Wrang zijn de verhalen, schrijnend de pijn van de soldaten, die je als lezer bijna meevoelt. De titel is cynisch bedoeld, sarcastisch bijna. Het boek gaat net over dingen waar de beschaving zich dood voor zou moeten schamen.
Ook de machteloosheid van de legerarts, die met te weinig middelen, te weinig slaap, te weinig personeel, veel te veel moet doen.
Een ontluisterend boek over een hoek van het front, die oorlogshitsers liever verzwijgen.