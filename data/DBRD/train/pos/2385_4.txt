Het vierde deel in de Millenium-reeks die tot nu toe geschreven werd door Stieg Larsson.
Dit is het eerste boek van de hand van David Lagercrantz, hij laat de personages Mikael Blomkvist en Lisbeth Salander verder leven....

Het blad Millenium heeft inmiddels nieuwe eigenaren en er wordt beweerd dat journalist Blomkvist zijn beste tijd gehad heeft.
Als Blomkvist gebeld wordt door professor Frans Balder, die Blomkvist dringend wil spreken over een zeer delicate zaak, en die aangeeft ook al met Lisbeth gesproken te hebben, dan ruikt Blomkvist een goed verhaal wat misschien wel eens de redding van zijn l;oopbaan als journalist kan zijn en van het tijdschrift Milennium.

Balder is professor op het gebied van kunstmatige intelligentie en zegt gevoelige informatie te hebben over de Amerikaanse inlichtingendiensten.
de ontmoeting met Balder verloopt helaas niet zoals gepland...

Het autistische zoontje van Frans Balder speelt een belangrijke rol in het verhaal en vormt een weg naar de ontrafeling van het verhaal.
Ook Lisbeth haar tweelingzus duikt op en krijgt, hoewel ze in de eerdere boeken slechts een bijrol speelde, een eigen verhaallijn.

Het verhaal doet wat spanning betreft niet onder voor de boeken van Stieg Larsson, hoewel er wel verschillen aan te wijzen zijn. Het is een waardige opvolger, met ook nu weer een open einde....