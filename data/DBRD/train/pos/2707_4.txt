Het is nauwelijks te bevatten, maar ‘Mist in augustus’ is gebaseerd op een waargebeurd verhaal. Deze roman van auteur Robert Domes vertelt ons over het schokkende een aangrijpende leven van Ernst Lossa. Ernst is een tienjarige zigeuner en hij is wees. Ernst belandt in een nazistische jeugdgevangenis, waar de eens zo intelligente en eigenzinnige jongen steeds meer vereenzaamd.
Mede door zijn halsstarrige weigering zijn meerderen te gehoorzamen, geven die hem het predicaat psychopaat en deporteren hem naar een gekkenhuis.

“Hij kan niks zeggen, kan zich niet bewegen, wil naar hem toe rennen en zich aan hem vastklampen, heel stevig, maar het gaat niet. Hij heeft geen kracht in zijn benen, het wordt zwart voor zijn ogen, alles om hem heen draait en hij kan alleen maar fluisteren.”

In deze instelling ervaart Ernst echter voor het eerst hoe het is om familie te hebben. Hij voelt zich er veilig en gewaardeerd, sluit vriendschap met de andere bewoners en wordt tot over zijn oren verliefd op medepatiënte Nandl. Zijn kostbare nieuwe wereld stort echter langzaam maar zeker in wanneer er allerlei vreemde dingen gebeuren in het instituut. Er sterven patiënten een mysterieuze dood of verdwijnen plotseling. Toch blijft de dappere Ernst hoopvol tot Nandl verdwijnt.

Zal Ernst hetzelfde lot te wachten staan? ‘Mist in augustus’ vertelt voor het eerst het ware, schokkende verhaal over de genadeloze euthanasiepraktijken van de nazi's.

“Ernst zwaait terwijl Klose hem meetrekt. Moeder wordt steeds kleiner, maar Ernst weet dat ze hem de hele tijd nakijkt, en hij blijft de hele tijd naar haar kijken. Hij weet dat ze weggaat, ver weg. Ze begint langzaam te verdwijnen, het lijkt alsof ze in rook opgaat, vervaagt als een spiegelbeeld in een plas op straat als daar een steen in valt.”

Met ‘Mist in augustus’ levert Gomes een uiterst aangrijpende roman af. Dat het verhaal gebaseerd is op ware feiten, maakt het eens zo emotioneel. Respect voor de auteur voor het schrijven van dit belangrijke boek waarmee hij deze feiten deelt met een ieder die ze nog niet kende.

“Ernst verliest elk houvast, hij ziet sterretjes, alles vervaagt, de tuin, de muren, de bomen. Josefs stem wordt steeds zachter. Hij ziet Nandl voor zich met haar glanzende haar en groene ogen, een jong haverveld met klaprozen.”

Het is echter niet uitsluitend de inhoud wat dit boek zo doet aangrijpen. De wijze waarop Gomes het vertelt laat het waarlijk binnenkomen. Zijn fraaie vertelstijl, zonder onnodige versierselen, doen de rest. Dit boek verdient een podium en een groot lezersbereik en ik kan het een ieder dan ook van harte aanbevelen.

Over de auteur
Robert Domes (1961) studeerde politicologie en communicatiewetenschappen. Sinds 2002 werkt hij als succesvol onderzoeksjournalist en auteur. ‘Mist in augustus’ is het resultaat van vijf jaar intensief onderzoek. Domes verdiepte zich in Ernst Lasso’s leven door talloze archieven en overlevenden te raadplegen.

Uitvoering
Xander Uitgevers
ISBN 13 9789401606967
ISBN-10 40160696X
Paperback

Over Hanneke Tinor-Centi
Hanneke Tinor-Centi (1960), eigenaar van HT-C Communicatie en Marketing, literair agent, boekmarketeer en recensent.
http://ht-c-communicatie.nl/