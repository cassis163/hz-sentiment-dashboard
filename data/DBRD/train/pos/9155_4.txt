Na een proloog dat ervoor zorgt dat ik snel verder wil lezen worden.

In hoofdstuk 1 maken we kennis met Miranda en haar vriendinnen Kim, Veronique en Jessica. Miranda runt samen met Francois een cateringbedrijf in gebak. Omdat Miranda het vooral ook leuk vindt om mensen te leren bakken is zij voornamelijk bezig met het geven van workshops. Met name de kinderfeestjes zijn altijd een groot succes.

In hoofdstuk 2 maken we kennis mer Marc Lutz. Hij is bezig de cijfers te controleren van zijn bedrijf omdat bij inventarisatie is gebleken dat de gegevens niet kloppen. Zo ook bij de filialen in Nederland en Europa. Hij vertrekt naar Gran Canaria om ook daar orde op zaken te stellen.

In hoofdstuk 3 maken we kennis met Tim Melchior, werkzaam bij de politie en gewoon toe aan vakantie.

Wanneer de vier vriendinnen eindelijk op weg zijn naar Eindhoven Aiport krijgen ze net voor de afslag een klapband, de vakantie begint al goed. Als ze uiteindelijk in het vliegtuig zitten krijgt Miranda een flashback van de vorige dag. Ze meent dat de man naast haar dezelfde persoon is die gisteren haar parkeerplek voor haar neus wegkaapte. Als blikken konden doden..... Alleen Marc begrijpt niet waarom er ineens vier woedende vrouwen naar hem zitten te kijken. Tim wordt door de dames ook gespot in het vliegtuig. Dat gaat nog een leuke vakantie worden hopen de dames.

De roze cover linkt nou niet direct naar een thriller is mijn eerste gedachte. Is het wel een thriller, of is het toch een roman? Na het lezen van dit boek kan ik concluderen dat het een heerlijk boek is met veel humor en romantiek en een dosis spanning. Maar niet direct een thriller.
Na het lezen van een aantal hoofdstukken is me de titel wel duidelijk, en inderdaad er is slagroom, heel veel slagroom.
De verschillende verhaallijnen komen uiteindelijk mooi bijelkaar en zorgen ervoor dat het een realistisch verhaal is. Aan het eind van het verhaal blijft er een hoop ruimte over voor een vervolg, naar mijn idee kan Yara nog wel twee vervolgdelen schrijven. Inmiddels weet ik dat er een vervolg in een vergevorderd stadium is, ik kijk hier dan ook heel erg naar uit.
Yara heeft een heerlijke manier van schrijven, haar passie, vriendelijkheid en liefde weet ze heel goed over te brengen aan de lezer. Ook in dit deel had ik de tranen soms hoog zitten.

Wanneer je van dit deel hebt genoten zul je haar tweede boek 'Tango met een knal' ook weten te waarderen.

Ik geen Cupcakes en een koffer 4 sterren.