Ik lees nauwelijks boeken over de oorlog maar ik heb zo veel goede dingen gehoord over “Codenaam Verity“ dat ik hem niet kon laten liggen.

Het verhaal gaat over twee goede vriendinnen in Frankrijk tijdens de Tweede Wereldoorlog. Het boek is opgesplitst in twee delen, in het eerste deel leer je het ene meisje Julie (Verity) beter kennen. Julie is een Schotse spion die tijdens een geheime vlucht boven Frankrijk een parachutesprong moest maken omdat het vliegtuig waar ze in zat werd beschoten. Hier werd ze helaas opgepakt en gevangen gehouden. Het tweede deel gaat over haar beste vriendin en pilote Maddie. Zij was degene die het vliegtuig bestuurde waarmee ze de geheime vlucht maakte. De meiden verloren elkaar uit het oog en wisten zelfs niet of de ander nog in leven was.

Het boek kwam een beetje moeilijk op gang, je moet eventjes inkomen maar naarmate je verder leest en je meer informatie hebt wordt het steeds spannender en kun je niet meer stoppen. Het is een emotioneel en bijzonder boek. Door het trage begin geef ik het 4 sterren.