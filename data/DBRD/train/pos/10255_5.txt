Ik heb echt op het puntje van mijn stoel gezeten. Ik kon ZO goed meeleven met de karakters en de verhalen, echt wow. De verhalen waren verschillend, maar in elk verhaal zat een soort onschuldige, menselijke liefde, wat me echt deugd deed.
De verhalen gaan over de liefde (en de meeste uit mannelijk perspectief). Dit vond ik heel verfrissend. Ook gaat het niet over perfecte liefdesrelaties, maar juist over "vreemde" relaties.
Het boek is makkelijk te lezen en de zinnen sleuren je mee in de geschreven gedachten en dromen. Er zaten van die kleine details in die mijn hart verwarmde.
Dit was mijn eerste boek van Haruki Murakami. Ik ben dus nog maar een leek, maar ik ga er zeker meer lezen!
Als je twijfelt, zou ik je aanbevelen dat je het een kans moet geven. Ik liet het in ieder geval maar op me afkomen en was meteen verkocht.