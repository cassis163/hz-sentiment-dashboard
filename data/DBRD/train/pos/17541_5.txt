In de eerste twee dele van deze serie maak je kennis met Jessica Haider een rechercheur van de politie.
Ze heeft een bewogen leven gehad tot nu toe, waarin het dieptepunt toch wel de moord op haar zoon was.
Jessica ( Jessy ) is een hele harde vrouw, die graag het heft in eigen hand neemt en niet terugdeinst voor drugs, seks en bloed aan haar handen.
Ze heeft zich aangesloten, na een moeilijke toelatingsprocedure, tot een elitekorps genaamd Saligia, hier krijgt ze opdrachten om mensen die iets misdadigs gedaan hebben en hiervoor niet veroordeeld zijn door de rechter 'terug te pakken'
Dit deel gaat eigenlijk weer verder waar Glashard gestopt is dus het is eigenlijk een vereiste dat je de eerdere delen van deze serie ook gelezen hebt.

Jessica krijgt in dit deel te maken met een seriemoordenaar die haar werk lijkt te kopieren, en daardoor heel erg dichtbij haar lijkt te zijn.
Zeker als een collega van Jessica vermist raakt.
In dit boek wordt je meegenomen in de wereld van het klooster en hoe dit invloed heeft gehad op 1 enkele jonge wees.
Het boek laat je weer gruwelijkheden meemaken waarom deze serie ( mijns inziens ) bekend staat.
Maar hoe gruwelijk de verhalen soms zijn, ze zijn niet ongeloofwaardig.

Ik heb dit boek in één ruk uitgelezen, wegleggen was bijna geen optie. Het heeft me vanaf de eerste tot de laatste bladzijde in zijn greep gehad.
Ik weet dat deze serie tot 7 delen gaat zijn, en ik denk ondanks dat de manier waarop Jessica haar leven leid en hoe luguber de verhalen ook zijn dit echt wel de moeite waard is om te blijven volgen tot het eind en dat het me niet gaat vervelen.

Kortom, ik kijk uit naar deel 4!