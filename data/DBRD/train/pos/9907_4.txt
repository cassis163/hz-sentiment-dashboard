Met dank aan Boeken&leesclub De perfecte buren, Leesclub van lettervreters en uitgeverij Manteau/WPG uitgevers voor het beschikbaar stellen van het boek.

Aspe en Strobbe, de 'meester' en zijn poulain. Aspe, the master of crime, al jarenlang bekend om zijn boeken rond inspecteur ' Van In'. Strobbe laureaat van de Aspe Award, ondertussen bekend om zijn boek 'Kruis en munt'. Een mooie debuutthriller overal onthaald op goede commentaren. Een succesvolle ondernemer die uit BelgiÃ« is vertrokken om wijn te produceren in Frankrijk (met succes trouwens).
Samen hebben ze hun krachten gebundeld en dit resulteerde in de spannende thriller 'Blankenberge Blues' waarvan de filmrechten reeds waren verkocht voor het boek in de winkels lag.

Als Alain op een donkere avond tijdens zijn zoektocht met zijn met zijn metaaldetector naar verborgen schatten in het zand op een dode potvis stuit kan hij zich niet voorstellen wat een miserie deze vondst hem nog zal bezorgen. Dan gaat er in zijn hoofd een belletje rinkelen. Een herinnering aan een documentaire van enkele jaren geleden. Uitgezonden op National Geographic over de verborgen schatten van de zee. In de dode potvis schuilt een grotere schat dan hij ooit kan vinden met zijn metaaldetector. Amber, diep verscholen in de darmen van het dode dier. Een kostbaar, zeldzaam goedje. Heel gewild in de parfumindustrie. Het grote geld lonkt, maar is het ook de risico's waard. Amber kan alleen op de zwarte markt verkocht worden. Samen met zijn "companen" smeden ze een gevaarlijk plan. Het begin van een confrontatie met illegaliteit en georganiseerde misdaad.

Het verhaal is opgebouwd uit een aantal verschillende verhaallijnen. Alhoewel sommige een meerwaarde geven aan het verhaal zorgen andere ervoor dat het verhaal toch enigszins aan belang moet inboeten. Maakt het soms een beetje langdradig.

De verschillende personages zijn mooi uitgewerkt en heel herkenbaar. Mensen als u en ik. Elk met zijn eigen problemen, onderling allemaal met elkaar verbonden.

Het oog voor details, de mooie beschrijvingen: " Met open mond keek hij omhoog,precies op het moment dat een grote zilvermeeuw boven hem een klodder grijsgroene drek liet vallen. Recht in zijn mond." Is er hier maar een van. Je kan het je zo voorstellen. Aangenaam om lezen toch!

Ik had op geen enkel moment het gevoel dat het verhaal van twee verschillende auteurs was. Het verhaal draagt hun beider stempel.

Alhoewel ik op het eind niet echt een wauw gevoel had en het toch enigszins voorspelbaar was vind ik het een boeiend verhaal.
Het is voor mij ook meer een open eind. Sommige dingen lijken niet volledig uitgewerkt, af. Is dit de bedoeling?? Wie weet...

Ben en blijf enthousiast. Heb al van beide auteurs gelezen en ik vind dit een mooie combinatie. Je herkent er de beide auteurs in en ze brengen samen een spannend, goed, vlot en makkelijk leesbaar verhaal dat ik met veel plezier heb gelezen. Zeker een aanrader.