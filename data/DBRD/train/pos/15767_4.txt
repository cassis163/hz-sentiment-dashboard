Het lezen in Kind van sneeuw van Eowyn Ivey van Uitgeverij Artemis is een belevenis in de wonderlijke wereld van de uitgestrektheid en verlatenheid van Alaska.
Twee mensen, het oudere echtbaar Jack en Mabel, trotseren kou, sneeuw, ijs, eenzaamheid en honger. Ze hebben alleen elkaar en het verdriet om hun lang geleden doodgeboren kind.
Op een dag zien ze voetsporen op hun erf, ze vangen een glimp op van een jong kind, ze zien haar licht als sneeuw zweven, is het werkelijkheid of is het hun verbeelding?

Eowyn Ivey verteld in liefdevolle bewoordingen over het echtpaar Jack en Mabel en hun strijd om te overleven in de wildernis van de onbekende wereld van Alaska in 1920. Zij geeft ook bijzonder fraaie beschrijvingen over de Natuur, de dieren, het voedsel, de omgeving en de kleine dorpsgemeenschap.
Bovenal heeft Eowyn Evey in Kind van sneeuw een mystieke sfeer getroffen die het boek iets sprookjesachtig geeft.