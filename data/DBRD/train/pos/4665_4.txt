Max Rhode, min of meer mislukt schrijver en een doodgewone man en (pleeg)vader met een heel gewoon leven. Totdat hij bij een zwaargewond brandslachtoffer wordt geroepen. Deze man hart drukt Max op het hart om te vluchten en alles achter zich te laten omdat hij anders een misdaad zal plegen waar hij nu nog geen weet van heeft. Max denkt er echter niet aan om zijn vrouw en dochter achter te laten.

Op een kwade dag krijgt hij bezoek van jeugdzorg die hem komt vertellen dat het meisje waar hij al 10 jaar voor zorgt, pleegdochter Jola, teruggeplaatst gaat worden bij haar biologische ouders. Dit is voor Max de start van een reeks gebeurtenissen die hij in zijn wildste dromen niet had kunnen vermoeden. Hij moet het opnemen tegen een programma dat heeft voorspeld dat hij een vreselijke misdaad zal plegen, en de mensen achter het programma die letterlijk alles doen om te zorgen dat de misdaad door hem niet wordt begaan.

Fitzek heeft hiermee weer een sterk geschreven boek neergezet. Ik vind het gedurfd om een sympathieke pedofiel neer te zetten. Ik vond het een vreemde gewaarwording., een pedofiel die ook een gewoon mens blijkt te zijn in plaats alleen weerzinwekkend.

De grote lijn in het boek, het voorspelbare vermogen van een computerprogramma, wordt in de praktijk al lang gebruikt. Voor ons is de meest bekende vorm de op jou gerichte reclame op internet. Toch denk ik dat de inzet, zoals door Fitzek beschreven, niet eens ver bezijden de waarheid is en dat er instanties of overheden zijn die een dergelijk programma gebruiken voor heel andere doeleinden dan reclame maken. Je zou er bang van worden, zeker wanneer je dit boek uit hebt.

Het was even in het verhaal komen maar daarna laat het je niet meer los! Fitzek het weer geflikt om een heerlijk spannend boek te schrijven. Stoppen met lezen is bijna geen optie. De hoofdpersoon lijkt in elk geval niet op zijn schepper die de ene bestseller na de andere aflevert. Ik ben nu al benieuwd naar zijn volgende boek.