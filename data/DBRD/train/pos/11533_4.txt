Kopwerk is een zeer fraai vormgegeven boek, gemaakt voor wielrenners die beter willen presteren op de fiets.
Ex-profwielrenner Aart Vierhouten geeft, op basis van zijn jarenlange ervaring, inzicht in trainingsmethodieken. Dat doet hij aan de hand van vele anekdotes uit zijn prof-carrière.
Koen de Jong is ademhalingsexpert. Hij schrijft over de werking van het brein, het belang van een juiste ademhaling en de noodzaak van een goed herstel na een training.
Een goede relatie tussen brein, ademhaling en trainen is essentieel als je sneller wilt gaan fietsen. Naast theorie geven ze je ook praktische tips, waar je je voordeel mee kan doen. Het verhaal van Aart en Koen is aangevuld met prachtige foto’s, verhalen, interviews en columns. Een must-have voor elke wielrenner.