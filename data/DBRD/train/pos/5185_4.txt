Ik mocht dit bijzondere kookboek lezen en een recensie schrijven. Ik houd van lekker eten en ga graag uit eten bij restaurant die me smaken voorschotelen waarbij ik me afvraag ik proefde toch dit en dat, zo subtiel. Dat is precies zoals Sergio het beschrijft bij het recept van vanille-olie. Ik vind het een feest om te koken met recepten die me genoeg uitdagen en me toch ook de ontspanning geven die ik op dat moment kan gebruiken. Het verlaagt mijn stress en ik kan me heerlijk uitleven. Zoals Sergio schrijft: “Je moet even kunnen dromen, mijmeren, vooruitdenken, fantaseren. “

Dit kookboek lijkt mij deze ingrediënten aan te reiken, zoals Sergio in zijn voorwoord zegt dat hij sinds een paar jaar vaker thuis kookt en daardoor steeds meer laagdrempelige receptuur is gaan ontwikkelen. Simpelheid, van iets eenvoudigs iets super tasty maken. Dat is dus het doel van dit kookboek. De gerechten in dit boek zijn meedere malen bij hem thuis op tafel gekomen, gewoon niet tijdens kerst ofzo.
Jammer dat hij wat steken onder water geeft aan collega chefs, ik vind ieder in zijn waarde laten ieder het op zijn manier laten doen. Ieder heeft zijn eigenheid en dat is goed anders zou het saai worden.

Het boek is opgebouwd in verschillende hoofdstukken maar de scheiding ligt niet zo strak. Hij begint met basics die terug komen verder op in zijn recepten. Handig om te maken en in huis te hebben, je kan ze ook langer bewaren.
Basics, snacks en sandwiches, groente en salades, schaal en schelpdieren, vis, vlees en gevogelte, zoet. Het is een mengeling van Italiaans, Oosters, Indonesisch en gewoon Hollands/Frans, maar ook mexicaanse invloeden komen naar voren. Een leuke mix niet standaard voor sommige ogenschijnlijk standaard gerechten zoals tournedos stroganof.

Het kookboek ziet er prima uit, er wordt goed beschreven wat het is en hoe het smaakt en waar het oorspronkelijk vandaan komt. De recepten zijn simpel als je de benodigde basics klaar hebt staan. Neem het recept gebakken rijst met kip & atjar. Atjar wordt beschreven in het eerste hoofdstuk. De bereiding van de kippendijen staat op pagina 136 bij het recept tikka masala met gamba en kip. Als je dat allemaal voorbereid hebt klaarstaan is het een simpel gerecht makkelijk te maken als je een keer alleen bent. Toch heb ik geen kalfs- en kippenjus in mijn voorraad staan. Sommige ingrediënten zijn voor mij niet zo simpel, wit en zwart sesamzaad b.v. of cabernet savignon azijn. Het gebruik van belgische woorden, uien gesneden in lamellen bijvoorbeeld of look maakt het wel een bijzonder boek, maar soms niet helemaal handig. Wat wordt bijvoorbeeld bedoeld met Thaise salsa op die manier kan je Thaise mayonaisse maken. Cour de boeuf-tomaat, is dat Belgisch voor vleestomaat?

Kortom een prima kookboek voor een wat meer ervaren hobbykok, die gek is op eten en bijzondere ingrediënten. Als je een gewone kok bent die iets bijzonders zoekt om te maken denk ik dat dit boek te hoog gegrepen is.