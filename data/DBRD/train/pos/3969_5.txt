Hayley Long (1971) komt uit Engeland en schreef vooral schoolboeken, maar dook daarna in het YA- en kinderboekengenre. Met Een verre plek vlakbij en haar andere titels won ze al diverse prijzen, waaronder: de Mal Peet Childrenâ€™s Book Award 2017.
Een verre plek vlakbij gaat over 2 broers Griff en Dylan, die samen met hun ouders onderweg zijn naar huis. Ze krijgen een auto-ongeluk. Hun ouders zijn op slag dood en de jongens staan er dan plotseling alleen voor. Tot een verre oom en tante zich melden en de jongens naar Wales verhuizen. De jongens dealen allebei op hun eigen manier met dit grote verlies. Griff praat niet en trekt zich terug en Dylan vlucht steeds in zijn hoofd naar plekken waar hij gelukkig was. Dylan moet nog meer dan Griff ergens mee in het reine komen voor hij verder kan.
Ik vind de cover erg mooi en zodra je de cover ziet weet je meteen waar het boek over gaat.
Het boek is verdeeld in 4 delen. Daarnaast heb je ook een zogenaamd hoofdstuk 0, waarin heel kort verteld wordt hoe ze vroeger leefden. Dit is maar 1 pagina lang. En daarna gaat het gewoon verder met hoofdstuk 1 enz. Het verhaal leest heel vlot weg en pakte mij meteen, zodat ik het in een keer uit wilde lezen. Ik voelde ook echt de emoties mee zoals boosheid, frustratie en verdriet. Ik heb wel een traantje moeten wegpinken. De onverwachte wending aan het einde zag ik totaal niet aankomen en ik was ook echt verrast. Daardoor werd alles wat ik had gelezen nog specialer. Ik vond het echt jammer dat het boek uit was. Dit boek vind ik dan ook een aanrader.