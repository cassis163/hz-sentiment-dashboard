Carina neemt je mee in de wereld van de forensische politie. De details van de gebeurtenissen zijn zo heerlijk beschreven, daar wordt je als liefhebber gewoon blij van, en maakt dat je, je één met het boek voelt. De kracht van Carina van Leeuwen is dat het door haar ervaringen van haar werk bij de politie zo realistisch beschreven is, , het is alsof je op de plaats delict mee loopt en bij de sectie aanwezig bent. Juist die details en de diepgang op het forensische vlak, maken de boeken van Carina van Leeuwen heerlijk leesvoer.

In Nachtvlinder neemt van Leeuwen je vanaf het begin van het boek mee naar meerdere plaats delicten. Hierdoor zit de spanning er vanaf het begin goed in en vraag je je af waar het heen gaat, ook het persoonlijke leven van Renee Spaan maakt ontwikkelingen door. Wanneer je de eerdere twee delen ook hebt gelezen zie je de karakters groeien, ze ontwikkelen zich en je leert ze meer en meer kennen. Ditmaal komt Renee haar privé leven weer aardig onder vuur, ze zet alles in werking om achter de waarheid te komen over de brand waar haar vader bij om gekomen is. Maar lukt dit ook?
Door de lugubere en uiterst verfijnde details zoals bijvoorbeeld de beschrijving van een exhumatie, oftewel het forensisch openen van een graf, dit is heel beeldend gedaan maar ook de manier waarop en met de uitleg erbij krijg je als lezer heel veel meer waar voor je geld. Dit zijn dingen die een andere schrijver wat oppervlakkiger zouden beschrijven maar bij Carina van Leeuwen weet je dat dit echt zo gaat ook omdat het haar echte werk is. Genieten dus voor de liefhebbers van de forensische aspecten van thrillers.
“Het is altijd afwachten wat je aantreft en in welke conditie het is. Wanneer het lichaam in een lijkzak is gedaan in de jaren negentig, dan heb je kans dat je een zak vol smurrie vindt.”
Tot het einde houd van Leeuwen je geboeid naar de daders van de meerdere gebeurtenissen, maar ook de privé kwestie van Renee Spaan houdt de gemoederen tot het einde aan toe bezig.
Carina van Leeuwen heeft de boeken gelukkig zo geschreven dat ze ook heel goed apart van elkaar gelezen kunnen worden, er zijn geen onderbrekende informatie wanneer je begint in deel drie van de Unit Plaats delict serie. Wel kan ik het een ieder aanraden de boeken op volgorde te lezen, je ziet de hoofdpersonages groeien en je krijgt meer en meer informatie.

Kortom Carina heeft mij weer veel aangename leesuren gegeven, wat een heerlijke setting, en de tot in details beschreven forensische aspecten van het verhaal maken het boek voor mij persoonlijk heel favoriet. Juist deze details maken dat de boeken van Carina van Leeuwen uniek. Ook deze boeken zouden wat mij betreft in een serie op TV mogen komen, naast Aspe, Baantjer, Bureau Raampoort zou Unit Plaats Delict totaal niet misstaan.

Op naar deel vier…

• Plot 4 sterren
• Spanning 3 sterren
• Psychologie 4 sterren
• Schrijfstijl 5 sterren
• Leesplezier 4 sterren
Eindoordeel dik verdiende 4**** sterren voor Nachtvlinder
Lieve groet Moon