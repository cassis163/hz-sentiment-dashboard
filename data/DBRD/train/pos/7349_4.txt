Dit is geen keurige recensie. Het zijn een paar korte aantekeningen bij het boek.
-Gender-problematiek,
-disfunctioneel gezin,
-coming-of-age van een meisje, dat tegen wil en dank een meisje/jonge vrouw wordt.
-David Vann-achtige wreedheid en heftigheid over onmogelijkheid van contact en communicatie tussen mensen: gezinsleden (ouders-kinderen; kinderen onderling), tussen vrienden.
-Heel precieze beschrijvingen. Spannend. Langzaam toe werkend naar climax; drie verhalen door elkaar:
---het ‘nu’ van de volwassen Eva met flash backs;
---de heftige zomer van 2002: Eva en haar vriendjes, de puberteit;
---het gezin met focus op Tesje met haar dwangneuroses.

-Centrale plek neemt het raadsel in (ik kende het, maar dat maakt het niet minder spannend). Het Vlaamse Nederlands, dat in mijn Nederlandse ogen, fijn en gezellig aandoet, is extra schrijnend.
-Het leven in een klein Vlaams dorp is niet leuk!
-Heel knap debuut!

-Het had van mij wel iets korter mogen zijn dan de 478 pp.; maar anderzijds schrijft Spit zodanig goed dat je wel wilt blijven lezen.