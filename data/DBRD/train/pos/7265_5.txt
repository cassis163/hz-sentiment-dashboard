05 apr 2013
De Fluitspeler speelt zich af in de periode van de eerste wereldoorlog toen veel jonge mannen gerekruteerd werden om in Europa te vechten.



In deze tijd keert Hank verminkt terug uit het oorlogsgebied naar Mars Hill Verenigde Staten. Samen met zijn zus Lauren woont hij in het dal van de Blue Ridge Mountains, het is er eenzaam, ze zijn op elkaar aangewezen en verstoken van vrijwel ieder menselijk contact.

Als Lauren op een dag zich over een zieke man ontfermt, veranderen de levens van de drie jonge mensen voorgoed. De stomme en schuwe Walter werkt mee aan de verbouwing van de boerderij en er groeit langzaam genegenheid tussen Walter en Lauren.

Het prille geluk van de geliefden wordt echter bedreigd door de onophoudelijke argwaan van Lauren en door de geesten die nog altijd aanwezig zijn in het verlaten gebied van de Appalachen, in deze broeierige sfeer van naderend onheil ontwikkeld zich een onmenselijk drama.



De kracht van De fluitspeler is de manier waarop Ron Rash het boekheeft geschreven, zijn schrijfwijze is zo kundig, zo levendig, zo beeldend en is tegelijkertijd zo ontzettend onheilspellend.

Het is het onherbergzame, woest landschap, een bergketen in North Carolina met flora en fauna zo gedetailleerd en fantastisch omschreven door Rash wat de beklemmende sfeer versterkt, het maakt De Fluitspeler een machtig boek