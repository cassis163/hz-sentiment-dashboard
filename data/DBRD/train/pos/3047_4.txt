Dode letter is mijn eerste kennismaking met Marthe Maeren. Ik keek er enorm naar uit, omdat een juridische thriller, gebaseerd op ons eigen rechtssysteem, toch anders is dan de Amerikaanse boeken.
Het boek is even wennen, omdat er ook verhoren en krantenartikels tussen zitten. Maar eenmaal het boek vordert stoort dat niet meer.
Het boek zelf is snel uit, en sommige stukken hadden misschien iets verder uitgediept kunnen worden. Maar het is een leuke en goed geschreven thriller die me doet uitkijken naar de andere boeken van Marthe Maeren.