DNA van Yrsa Sigurdardóttir speelt zich af in IJsland. Twee vrouwen worden kort na elkaar op gruwelijke wijze vermoord. Jónas Huldar, pas gepromoveerd tot commissaris, wordt belast met de zaak. Omdat een kind de enige getuige was van de eerste moord wordt er beroep gedaan op Freyja, een psychologe. De onenightstand die Freyja en Huldar gehad hebben liep op niets uit en zorgt nu voor een spannende sfeer tussen beiden. En dan is er nog Karl, de radioamateur, die zonder dat hij het weet, wordt meegetrokken in de zaak en uiteindelijk zijn eigen onderzoek start.

De speciale cover en de pakkende proloog roepen al meteen een bepaalde spanning op. De lezer wordt aangezet om mee te zoeken naar wat er gebeurd is en wie daarvoor verantwoordelijk is. Ondanks meerdere foutjes in de tekst en de uitvoerige uitweidingen in het eerste deel van het boek leest het verhaal vlot. De details hebben me echter niet gestoord.

Yrsa Sigurdardóttir schreef met DNA een goede thriller met onverwachte en verrassende wendingen. Smaakt naar meer.
Door de vele foutjes krijgt het boek van mij geen 5, maar 4 sterren.