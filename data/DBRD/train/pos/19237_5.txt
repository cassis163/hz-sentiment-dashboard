Wanneer komt ook alweer het volgende boek uit in het Nederlands?

Oh. My. God. Geweldig! Echt waar, zonder overdrijven.
Ik ben nog niet zo’n doorwinterd Young Adult-lezer als sommige andere bloggers en het kan dus best zijn dat hun meningen heel anders zijn dan de mijne, maar eerlijk gezegd vind ik dat niet zo erg. Meningen zijn er om te verschillen, nietwaar?

Dit boek heeft zo’n beetje alles wat een goede Young Adult voor mij moet hebben: Een goed verhaal waar fantasie, spanning, romantiek, haat en bedrog enorm goed met elkaar verbonden zijn. Ik heb het boek eigenlijk op 4 uurtjes aan één stuk volledig uitgelezen, dus je kan best stellen dat het boek heel vlot leest. De schrijfstijl is goed te volgen voor zowel Young Adults als volwassenen.
Ik moet tevens ook even melden dat dit het eerste boek is dat ik van Aimée Carter heb gelezen en blijkbaar mag ik dat aanschouwen als een schande, dus g ik ook maar eens op zoek naar haar andere boeken. Ik kan niet altijd een Young Adult-newbie blijven, of wel?

Ook wil ik best wat Kudo’s geven aan de vertaler van dit boek, want ik vond eigenlijk geen belachelijke vertalingen en dat durf al eens gebeuren in een uit het Engels vertaald boek.