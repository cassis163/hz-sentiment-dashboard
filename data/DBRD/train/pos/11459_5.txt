Dit keer geen boek uit de Zussen-reeks, maar een stand alone. Maar wel precies wat je, inmiddels van de boeken van Lucinda Riley verwacht. Want laat ik even heel eerlijk zijn. Het is een trucje, de boeken van Lucinda. Ze gebruikt voor elk boek eenzelfde mal, dezelfde ingrediÃ«nten. En dat hoeft geen probleem te zijn.

Sterker nog: ik vind het geen probleem.Ik lees de boeken nog met net zoveel plezier als het eerste boek dat ik van haar las. De combinatie van moeilijkheden in het heden, de link naar het verleden ( vaak een sterke en onafhankelijke vrouw ) en een scheut romantiek, ik geniet er van! En dat het boek meer dan 500 bladzijden dik is merk je alleen aan het vasthouden, want eigenlijk lees het boek zo uit.

In dit verhaal staat India centraal. Een land waar ik niet veel over weet, laat staan hoe het 100 jaar geleden was. Met interesse heb ik over de geschiedenis gelezen.

De personages worden weer echt een soort vrienden voor de tijd die je in het boek doorbrengt, zo gaan ze voor je leven.

Het enige waar ik aan het einde nog meezat was een onbeantwoord gebleven vraag. Die geheel in tegenstelling tot de andere lijntjes een mysterie blijft. Omwille van spoilers, kan ik niet duidelijker zijn. Maar als je het boek gelezen hebt zul je waarschijnlijk wel weten wat ik bedoel.

Ondanks het trucje en de onbeantwoorde vraag vind ik het boek toch weer: ADEMBENEMEND