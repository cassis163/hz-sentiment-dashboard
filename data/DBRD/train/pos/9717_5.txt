Pitta.
Deel 11 van de Rani Diaz thriller.
Auteur: Sterre Carron.
Uitgevers: Witsand
ISBN: 9789492934178

Dit boek heb ik mogen lezen voor de leesclub Thrillers & More.
Ik was verrast en heel erg blij.
Dit is deel 11 in de Rani Diaz serie. Het hoeft niet maar je kunt ze het beste op volgorde lezen omdat het leven van Rani Diaz er als een rode draad door heen loopt.
De cover is prachtig en verraadt niets van het verhaal. De cover begrijp je halverwege het boek, heel knap gedaan. Ik ben een beetje nieuwsgierig wie de ontwerper is.

Quote:
“Lach, Pascale, je bent vrij nu”.
Voor het eerst sinds dagen voelde ze zich vredig. Ze hoorde muziek en wilde zich er helemaal aan overgeven.

Achterflap:
De zomer barst in alle hevigheid los, maar hoofdinspecteur Rani Diaz heeft geen tijd om van de zon te genieten. Als een meisje uit het ziekenhuis verdwijnt is iedereen in rep en roer. Er wordt met man en macht naar het meisje gezocht. Kort daarna meld een vrouw dat haar verloofde vermist wordt. Twee cases, één dader? Wat drijft deze obsessieveling? Lukt het Rani en haar team om de puzzel compleet te krijgen voor er meer slachtoffers vallen?

Wat ik er van vind:
Een boek dat begint met een hondje dat achter gebleven is in de gang. Het kamergenootje van het zusje van Rani is verdwenen uit het ziekenhuis en niemand heeft iets gezien. Wouw, wat een begin van de nieuwe Rani Diaz, “Pitta”.
Het boek laat je niet meer los, je moet doorlezen.
Fijne schrijfstijl. Korte hoofdstukken waar in er afgewisseld wordt tussen hoofdpersonen.
Door de korte hoofdstukken raak je ook de draad niet kwijt. Er zijn meerdere verhaallijnen waar onder het privé leven van Rani. De personages en verhaallijnen zijn tot in de puntjes uitgewerkt. Zo goed dat ik even een traantje weg heb moeten pinken.
Dit boek heeft alles wat een goede thriller nodig heeft.
Zoals we van Sterre gewend zijn: een loei spannend ijzersterk verhaal.

Sterre Carron: Je hebt je zelf overtroffen. Geweldig.
5 sterren