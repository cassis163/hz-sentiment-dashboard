“Verboden Tranen” is het tweede deel in de VT serie. Hoewel het een serie betreft is het boek ook afzonderlijk prima te lezen en te begrijpen. Sanne en Luca, twee rechercheurs, zijn druk bezig met het onderzoeken van de vermissing van een oude vrouw, waarna hun aandacht volledig wordt opgeslokt door een bizarre moordzaak. In het tuinhuis van een grote villa worden vier lijken gevonden. Het vreemde is dat de eigenaar van de woning al jaren vermist wordt.

Het boek lees je vanuit drie oogpunten: je begint in het heden, vanuit de ogen van rechercheur Sanne. Vervolgens lees je vanuit het verleden waarin Sarah haar levensverhaal vertelt. Tussendoor lees je nog korte stukjes van een onbekende derde. Uit die korte stukjes kun je opmaken dat het om de moordenaar gaat, maar wie dat is, daar kom je in die stukjes tekst niet achter. Al met al zorgt het voor een bewogen verhaal die tezamen naar een ietwat warrig maar desalniettemin goed plot werken.

Ik noemde het boek in de eerste alinea nog “ prima”, maar eigenlijk is dit boek veel meer dan alleen prima. Melissa heeft een ontzettend fijne schrijfstijl wat maakt dat je lekker kunt doorlezen. De personages zijn goed te begrijpen, en ook het verhaal loopt lekker. Niets dan lof over de schrijfstijl van Melissa. Een tip: neem de tijd. Begin niet met lezen als je weet dat je het boek snel weer moet weg leggen, want dat is moeilijk.