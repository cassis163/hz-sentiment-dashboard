Ik begon vanochtend aan 'Prooi' en had eigenlijk niet echt een idee wat ik moest verwachten. Ik had natuurlijk wel de achterflap gelezen maar echt een voorstelling van wat er hier aan de hand was kon ik me nog niet maken. Ik sloeg het open, en begon te lezen.

Het begon een beetje tam: gewoon een huis, een paar huisgenoten, een beetje seks en een beginnende romance waarvan ik dacht: 'Is dit nou alles?' Toch las ik door.

En toen!!!
Toen kwam het moment dat ik me helemaal in het boek liet zuigen en het pas losliet toen ik de laatste bladzijde omsloeg. Dit boek was een aaneenschakelijk van *BAM* momenten. In your face! Ik viel van de ene verbazing in de andere en wel zo geweldig goed dat ik de helft niet eens zag aankomen. Het ene moment zat ik te lachen omdat ik dacht: 'Eh?? echt??' en het volgende moment zat ik te kokhalzen met mijn hand voor mijn mond. Ik kijk nooit meer hetzelfde naar het woord 'soppig'. Gatverdamme wat zaten er ranzige stukken in. EN IK HOU VAN RANZIGE STUKKEN!

Ik wil nog meer boeken van haar !!! Beste thriller die ik in een lange tijd gelezen heb, en ik ga hem zeker aan thrillerfans aanraden. Ik las ergens dat het niet geloofwaardig was, nou, je weet tegenwoordig maar nooit, het zou zomaar kunnen. Ik lees een boek niet omdat het geloofwaardig moet zijn, ik wil niet geloofwaardig, ik wil uit mijn eigen leventje getrokken worden naar een andere wereld, ik wil spanning, ik wil nergens anders aan denken dan aan het boek dat ik lees en dat lukt met dit boek zeker. Ik dacht helemaal nergens anders meer aan tot het uit was.

Ik ben Fan! Absoluut. Ik wil een deel twee!!!!!