Tegendraads is boek 3 in de reeks.
Reacher is na een periode van 2 jaar zwerven neergestreken in Key West omdat al zijn spaargeld op is en hij een (tijdelijk) baantje nodig heeft om zijn financiÃ«le reserves aan te vullen. Als hij daar 3 maanden is, ontdekt hij dat een detective (namens een opdrachtgeefster) en 2 criminelen naar hem op zoek zijn. Wanneer de detective wordt vermoord, gaat Reacher naar New York om te weten te komen wie en waarom men hem wil vinden.Hij ontdekt dat de opdrachtgeefster van de detective Jodie Garner is, de dochter van zijn oude generaal. Jodie is het meisje waarop hij 15 jaar daarvoor verkikkerd was en, naar thans blijkt, zij ook op hem. Die wederzijdse gevoelens zijn in de loop der jaren niet verdwenen. Aangezien Garner na een kort ziekbed was overleden, was Jodie op zoek naar Reacher om het door haar vader ingestelde onderzoek voort te zetten. Reacher gaat verder met het onderzoek en legt daarbij een aantal onfrisse praktijken bloot binnen de strijdkrachten. En Reacher zou Reacher niet zijn of hij ontdekt wie het kwaadwillige brein is achter de misdadige praktijken om vervolgens op gepaste wijze met hem af te rekenen. Ontzettend spannend geschreven, een schitterend boek ! En het einde laat de mogelijkheid open dat de loner Reacher misschien niet langer een loner zal zijn en het zwerversbestaan zal opgeven om zich ergens te vestigen.