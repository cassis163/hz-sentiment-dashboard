Dit is nu toch ook weer zo'n serie die als je er eenmaal aan bent begonnen je niet meer loslaat.
Wat mij betreft mag Markus Heitz zich scharen onder het gezelschap van Robbin Hobb en Terry Goodkind.
Hoe meer delen hoe beter, ook in "De triomf van de dwergen" ben je al snel zo diep verzonken dat het boek in no time alweer uit is.
Met de terugkeer van Tungdil Goudhand maar ook de andere welbekende karakters voel je je al snel weer vertrouwd en hoewel het cru klinkt wordt je bijna blij dat de veiligheid nog lang niet behaald is, want hierdoor worden er vele avonturen beleefd.
Er is al veel over geschreven en ik kan het alleen maar bevestigen, een verhaal vanuit het oogpunt van de dwergen geeft toch een uniek perspectief waar ook de humor zeker een belangrijke rol speelt maar waar de onverzettelijkheid veelal tot de overwinning leidt.