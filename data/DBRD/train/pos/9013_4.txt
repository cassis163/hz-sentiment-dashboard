Een zeer onderhoudende bundel met verhalen die vooral gaan over obsessie en onbereikbaarheid. In een verhaal uit deze bundel denkt de hoofdpersoon na over zelfmoord en vooral over hoe mensen in zijn omgeving daarop zullen reageren. Dat verhaal bezorgde mij kippenvel vanwege Zwagerman's eigen zelfmoord. Sommige verhalen neigen naar het absurde, zoals Tomaatsj, het verhaal over een man die de zwangerschap van zijn vrouw lichamelijk beleeft. Dit is tevens een van de betere verhalen en is ook als novelle uitgebracht.

Over het geheel genomen is dit een geslaagd boek met een aantal verhalen die er kwalitatief bovenuit steken. Het is zijn tweede verhalenbundel, in 1998 uitgegeven, 11 jaar na zijn eerste bundel In de doofpot, die in 1987 uitkwam en 9 jaar na zijn succesroman Gimmick.