Twaalf spelers, niet ouder dan 19 jaar, ieder zijn eigen bloedlijn waar de hele mensheid van af stamt. Ze zijn geen superhelden maar wel super sterk en super slim. Hun hele leven zijn ze getraind voor dit moment. Één van hun moet het Grote Raadsel van de Redding oplossen anders zijn we allemaal verloren..

Dit boek is anders dan alle andere boeken die ik ooit heb gelezen. Sommige willen het vergelijken het met The Hunger Games maar de gelijkenissen tussen de twee zijn naar mijn mening heel klein. Het boek is geschreven vanuit de perspectieven van de verschillende spelers waardoor elk hoofdstukje spannend is, elk hoofdstukje zich afspeelt op een andere plek en het op geen één moment gaat vervelen. Het staat vol met puzzels en coördinaten waar wij, de lezers, in het écht aan mee kunnen doen. Alleen al daardoor is dit boek anders dan alle andere Young Adult boeken van dit moment. Ontdek de aanwijzingen en los het raadsel op.

Endgame. Het is echt. Het is begonnen.