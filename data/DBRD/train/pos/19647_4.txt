Ook dit is weer een boek in de typische Tom Clancy-stijl. Het is een techno-thriller van het hoogste niveau. Weer worden er ongelooflijk veel details gegeven. Dit uit zich alleen al in de relatie van de verteltijd tot de vertelde tijd. Het boek is ongeveer 280 bladzijden dik, maar de vertelde tijd is slechts twee dagen. Dit wijst toch al op oog voor detail.

Het verhaal is ook weer goed aangebracht: een bomaanslag tijdens een toespraak waarbij enkele hooggeplaatste Zuid-Koreaanse functionarissen omkomen. Alle sporen wijzen in de richting van een Noord-Koreaanse aanslag. Dit zou natuurlijk oorlog betekenen tussen de twee rivaliserende landen. Het is dan aan het Op-Center om aan te tonen dat er nog meer mogelijkheden zijn dan die Noord-Koreaanse aanslag...

Vooraleer de volgende delen van Op-Center te lezen zou ik wel aanraden om eerst dit boek te lezen. Al is het alleen maar om kennis te maken met de vaste personages en organisaties die onlosmakelijk met het Op-Center verbonden zijn.