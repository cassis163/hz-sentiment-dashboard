De zomer van Kim Novak wordt verteld door de ogen van de veertienjarige Erik. Het verhaal begint een een paar weken voor de schoolvakantie begint en gaan over in de vakantie die Erik samen met zijn broer Henry en Edmund, een schoolvriend, doorbrengt.

Erik vertelt over zijn familie, zijn vrienden en ook over Ewa Kaludis, de plaatsvervangend lerares. Het is duidelijk dat Erik en zijn vrienden nog volop in de puberteit zitten. Aan de ene kant zijn het nog kinderen die niet alles durven, aan de andere kant voelen ze zich jong volwassenen en hebben het dan vooral over de schoonheid van Ewa.

Tijdens de vakantie wordt het dode lichaam van de verloofde van Ewa. Politieonderzoek volgt en Henry is de hoofdverdachte. Erik en Edmund worden ondervraagd maar dit leidt tot niets. Erik's broer wordt vrijgelaten wegens gebrek aan bewijs. Jaren later is de moordenaar nog steeds niet gevonden.

De zomer van Kim Novak leest erg gemakkelijk en vlot weg. Het is knap van Nesser dat hij zich heeft kunnen verplaatsen in een veertienjarige jongen die nog bezig is het verdere leven te ontdekken. Hoewel het boek in mijn ogen geen thriller is (het is meer roman) heeft het wel een zekere mate van spanning. De verteltrant van Nesser maakt nieuwsgierig naar zijn andere werk.