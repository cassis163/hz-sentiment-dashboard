Auteur: J.D. Barker
Uitgever: Boekerij
Nederlands 1e druk
januari 2019
ISBN 9789022585146
Paperback 400 pagina's

-------“Bel me – 911” Een sms van Nash.
“Dit is iets groots Porter,” zei Nash. “Jij verdient het hier bij te zijn. Het slachtoffer was op weg naar de brievenbus”
“Hoe weet je dat?”vraagt Porter.
“Hij had een klein wit doosje bij zich met een zwart lint eromheen gestrikt”-------

Detective Sam Porter krijgt in de vroege ochtend een bericht van zijn partner Nash dat er een ongeluk is gebeurd.
Het lijkt op zelfmoord.
Er blijken alleen overeenkomsten te zijn met 7 eerdere moordzaken.

In Chicago is al ruim 5 jaar een seriemoordenaar actief.
Hij wil duidelijk maken dat degene die hij in het hart wil raken, dingen heeft gedaan die het daglicht niet kunnen verdragen.

In het witte doosje, wat het verkeersslachtoffer bij zich had, zit een afgesneden oor.
Dit is het altijd eerste teken die de moordernaar geeft.
Het adres op het doosje blijkt van een investeringsbankier: Arthur Talbot.
In de binnenzak wordt een aantekeningenboekje gevonden.
Wanneer het boekje wordt geopend, blijkt het een dagboek te zijn van de seriemoordenaar: Aap genaamd.
In het dagboek staan aanwijzingen zodat men conslusies moet trekken hoe het komt dat Aap deze gruwelijke daden pleegt.

Dan begint er een race tegen de klok want binnen 72 uur moet het slachtoffer, wat ontvoerd is, gevonden worden. Van wie is het oor en is het slachtoffer van het ongeluk inderdaad Aap.

In het boek gaan de meeste hoofstukken over Porter en het dagboek.
Je krijgt steeds meer inzicht hoe verknipt Aap is opgegroeid.
Vanaf het begin is het spannend wat in de rest van het verhaal voelbaar is.
Het plot is een open einde zodat er nog een vervolg kan komen.

Lees, voel de spanning en verbaas je.
Het boek krijgt van mij 4*

Rotterdam, 9 januari 2019
Annemarie

Met dank aan #Vrouwenthrillers.