Dit boek kun je niet laten liggen. Tot het einde toe een super spannende meeslepende thriller. Ingrid is er wederom in geslaagd een heerlijke thriller te schrijven!! Gegarandeerd een heerlijk avondje leesplezier!

Het verhaal bestaat uit twee verhaallijnen en speelt zich op verschillende locaties af, in Nederland en in New Mexico, USA. De hoofdpersonen zijn Hannah en Jack. Wanneer Hannah de geheimzinnige Jack ontmoet, denkt ze dat ze de ware heeft gevonden. Maar waarom doet hij zo vreemd als er een kind vermist wordt in hun omgeving? En waarom vertelt hij nooit iets over zijn jeugd in Canada? Hannah's onwrikbare vertrouwen in haar echtgenoot begint te wankelen. Als hun eigen zoon verdwijnt, ontdekt Hannah de ijzingwekkende waarheid over de man van wie ze zielsveel houdt.