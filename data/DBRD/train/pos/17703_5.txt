Wanneer Walter Vandamme, een kleine zakenman bij Deutsche Bank, op de proppen komt met een informatica programma waarvan hij zelf de vader is, stort hij in een neerwaartse spiraal doorheen het verhaal. Zijn zoontje raakt betrokken bij een ongeval dat Walter had kunnen voorkomen en de presentatie van zijn programma, het PSS, aan de hogere directie van Deutsche Bank heeft geen succes. Afgeleid door het ongeval van zijn zoon gaat Walter Vandamme op zoek naar de reden voor de afwijzing van zijn programma die veel tijd en zijn huwelijk heeft gekost.
Als thrillerschrijver kent Deflo de kneepjes van het vak en kan hij telkens opnieuw een ware blockbuster neerzetten. Het boek dateert uit 2007 en het verhaal speelt zich dan ook af in onze moderne wereld.
Angst heeft vele voorlopers waaronder: Naakte Zielen, Bevroren Hart en Lokaas. Deze boeken zijn een soort van trilogie waarin speurders Bosmans en Deleu een hoofdrol hebben. Het leuke aan dit boek is dat er nu een andere protagonist is, maar Deflo heeft Deleu een kleine bijrol gegeven in het verhaal. Deflo maakt in het boek ook een kleine knipoog naar zijn eigen werk. Walter weet in het boek hoe hij zich moet gedragen bij een ondervraging van de politie want dit heeft hij gelezen in een thriller van Deflo. Dit kleine fragmentje laat toch blijken dat Deflo volledig vrij is in zijn manier van schrijven. Deflo heeft dan ook een scherpe en gedetailleerde schrijfstijl.
Deflo laat Walter zodanig traag veranderen doorheen het boek, dat je zijn angst ook werkelijk meevoelt. Met een cynische kijk op de moderne maatschappij, meerbepaald de zakenwereld, sleurt Deflo je mee doorheen het verhaal. Walter begint als brave, kleine zakenman en hij eindigt helemaal aan de bodem. Dit is een groot psychologisch aspect in het boek. Walters geest wordt sterk op de proef gesteld. Deflo geeft hiermee een voorbeeld van hoe zwak een menselijke geest wel niet kan worden onder moeilijke omstandigheden.
De personages worden uitbundig besproken en komen voldoende aan bod. Dit geeft het boek een sterk inlevingsvermogen. Overbodige sc√®nes of lang aanslepende passages zijn niet aanwezig in het boek, van het begin af is en blijft het boek spannend, Deflo heeft een onderhoudende schrijfstijl, het boek heeft een actueel thema en het verhaal is spannend opgebouwd. Kortom, er vallen weinig woorden aan Angst van Deflo vuil te maken. Het boek zal je aandacht van de eerste tot de laatste zin vast houden.