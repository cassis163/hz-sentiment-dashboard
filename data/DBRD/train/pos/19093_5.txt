Soms vraagt een mens zich af hoe een schrijver er in slaagt een verhaal neer te pennen over 1000 pagina's en hierbij de lezer te blijven boeien?
Wel, het antwoord vind je in "De pilaren van de aarde" waar Ken Follett alle ingredienten voor een boeiend verhaal (context, personages, plots, ....)
weet samen te brengen in een harmonieus verhaal. En het resultaat mag er zijn. Geen enkel moment heb ik mij verveeld tijdens deze leesmarathon. Een waar genieten en bovendien ook nog leerzaam. Het leven van de middeleeuwer tijdens de woelige jaren van anarchie in het Engeland van 1140 is historisch correct, het verhaal van de kathedralen bouwer Tom de bouwer en Co. in Kingsbridge is fictief.
Het verhaal blijft boeien doordat het zo gevarieerd is met vele (soms verrassende) plotwendingen. Ook de vele personages zijn zeer goed uitgewerkt waardoor je als lezer nauw betrokken wordt in het middeleeuws leven en denken. Je waant je zo 1000 jaar terug in de tijd. En natuurlijk is er het vleugje romantiek onder het alziend oog van de Kerk.

Mijn conclusie is volmondig:
Een topklassieker dat zeker de moeite loont om te lezen.