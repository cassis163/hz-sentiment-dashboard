Kwijt is het nieuwste boek van Anja Feliers waarin de psychologe Kathleen Verlinden een grote rol speelt. Hoewel haar eigen leven behoorlijk op de kop staat door het overlijden van haar moeder en het vertrek van haar man, neemt ze geen vrij van haar praktijk.
In dit verhaal staat Sylvie centraal, zij is op haar zevende haar moeder verloren en er zijn nog veel vragen rondom dit overlijden. Haar dochter, die blind is, vertelt haar dat haar overleden oma (Sylvies moeder) ’s nachts langskomt als engel. Als dan een luisteraar belt met een gedetailleerd verhaal over haar moeder weet Sylvie niet meer waar ze het zoeken moet, en ze lucht haar hart bij Kathleen.
Al deze ingrediënten leveren een bijzondere thriller die hoort in de serie over de psychologe Kathleen Verlinden maar ik heb ervaren dat je dit boek ook apart kunt lezen. Ware het niet dat je na het lezen van kwijt eigenlijk de andere vijf delen over Kathleen ook wilt lezen. Waarom?
Omdat Anja Feliers je vanaf de eerste pagina meeneemt in een spannend verhaal met diepgang, de herkenbare twijfels van een moeder en de gedachten van haar kind die echt bij een meisje van zeven jaar passen. Dat zijn maar enkele voorbeelden van hoe Anja Feliers kan schrijven en de personages uit haar boeken tot leven laat komen.
Ze laat je echt kiezen voor de goede personen en ze laat je de slechteriken het liefste zelf tegenhouden.Anders kan ik het niet omschrijven. Ik las de laatste hoofdstukken terwijl ik in de auto zat (naast mijn man die reed) en een paar keer heb ik hem met mij kreten bijna uit de bocht laten vliegen. Wat een plot! WOW!!!