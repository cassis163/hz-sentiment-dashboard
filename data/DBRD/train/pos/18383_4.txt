Voor de een staat de zomervakantie voor de deur, een ander is over met de hakken over de sloot of zelfs met een taak. Wat er ook speelt binnen een gezin met kinderen in de onderbouw van het voortgezet onderwijs. Deze boeken over 'De huiswerkhulp, Hogere cijfers, sneller klaar' komen van pas. Een deel is voor de leerlingen uit de onderbouw van vmbo tl, havo en vwo zelf, het andere deel is voor de ouders/ verzorgers.

Dit boek, deze bundel is ontstaan doordat de auteurs ( Eva Rensman en Hajo Schoppen) beide met kinderen in het voortgezet onderwijs, ervaren dat niet alle kinderen op de basisschool hebben geleerd hoe ze huiswerk moeten maken, hoe ze iets moeten samenvatten of inplannen. Ze hebben tips uit de praktijk verzameld bij docenten, ouders en leerlingen zelf. Aangezien het onderwijs, de vakken en eisen ten opzichte van voorheen zijn veranderd bleek al snel dat ook de ouders behoefte hadden aan hulp bij huiswerk. Want hoe motiveer je een puber? Op de bijbehorende site http://www.dehuiswerkhulp.nl/ zijn alvast wat fragmenten in het inkijkexemplaar te zien.

Het boek vangt aan met de basis van leren. Daarna worden de vakken in blokken verdeeld, als Natuurvakken, Maatschappijvakken en Moderne, vreemde talen. Binnen deze blokken worden de afzonderlijke vakken uitgewerkt:

Ouders: Natuurvakken- Biologie- stimuleer nauwkeurig lezen- Wat denk je dat er staat?/ Wat willen ze van je weten?

Leerlingen: Natuurvakken- Biologie- werk nauwkeurig- Dat begint met goed lezen, lees eerst de tekst, dan de vraag, formuleer het in je eigen woorden en lees je antwoord na, heb je wel antwoord gegeven op de vraag?

Prachtig om te zien dat beide boeken hetzelfde zijn opgebouwd maar ieder een eigen invalshoek hebben. Het klinkt vaak logisch, maar het is goed om het eens te lezen. In het leerlingenboek staan iets meer stripjes, alhoewel dat valt te bezien.
'De huiswerkhulp' van Eva Rensman & Hajo Schoppen, Scriptum 2015 .

/Lmcmr