De gouden Kooi – Camilla Lackberg
@the house of books

Faye leidt een leven waar veel vrouwen van dromen, ze is getrouwd met een knappe zakenman, is moeder van een lief dochtertje, heeft nooit geldzorgen en een gouden toekomst voor zich.
Ze heeft haar goede baan opgezegd om voor haar gezin te kunnen zorgen en haar man geholpen bij het opzetten van zijn bedrijf waar ze kon. Over haar verleden wil ze het liever niet hebben. Dat ze haar eigen persoonlijkheid kwijtraakt neemt ze voor lief. En dat er veel geroddel is en de vriendschappen in deze wereld nep zijn laat ze over zich heenkomen.
Dan klapt de bubbel waar ze in zit ineens helemaal in, haar man zet haar het huis uit en laat haar alleen. Zonder geld. Haar plek wordt zomaar overgenomen door een jongere versie van Faye,
Na een periode vol verdriet besluit ze wraak te nemen, en hoe. De nieuwe Faye pakt alles aan om een nieuwe toekomst voor zichzelf en haar dochter te krijgen, Ze krijgt daarbij hulp van haar beste vriendin en een nieuwe vriendin. De manier waarop ze dat doet is heel slim en vol gevaarlijke momenten.

Camilla Lackberg heeft met de gouden kooi een nieuwe thriller geschreven, de enige overeenkomst met haar vorige boeken is dat Faye ook uit Fjällbacka komt, net als Patrik en Erika. Verder staat het er helemaal los van!
Ik kon wel de typische schrijfstijl van Camilla Lackberg herkennen. Ze werkt met verhalen uit het heden en verleden en die brengt ze dan op het einde bij elkaar.
Ook het verhaal vanuit verschillende punten bekijken, iets wat Camilla vaker doet in haar boeken, zorgde ervoor dat ik geboeid en nieuwsgierig bleef.
Wat wel nieuw was waren de erotische scenes die soms best ver gingen. Dat kon ik niet echt waarderen. Verder heb je in het begin het gevoel dat je, los van de proloog, een roman aan het lezen bent. De onderhuidse spanning tussen de hoofdpersonen en de gebeurtenissen kun je wel een beetje voelen. Dan wordt het een spannende roman en op het laatst komt de thriller aan de beurt. Ze houdt je daarbij zeker op het einde echt bij het verhaal en laat je op het eind verbaasd achter. Alle losse eindjes zijn netjes afgewerkt op eentje na maar dat is absoluut niet storend. Ik moest eerst de Fjällbacka serie loslaten en toen kon ik echt wel genieten van het lezen van deze thriller.