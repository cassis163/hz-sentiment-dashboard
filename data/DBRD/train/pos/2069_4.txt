Anita Terpstra #Anders

Anita debuteerde met #Nachtvlucht en schreef vervolgens de thrillers #Dierbaar en #Overmand. Anders is haar nieuwste thriller die onlangs verscheen.

In Anders maken we kennis met Alma, Linc, Sander en Iris. Een op het eerste gezicht gelukkig gezin. Hier komt verandering in wanneer Sander en zijn vriendje tijdens een dropping op een vakantiekamp iets overkomt. Het vriendje wordt vermoord teruggevonden, van Sander ontbreekt elk spoor. 6 jaar later meldt Sander zich op een Duits politiebureau. Waar is hij al die jaren geweest en wat heeft zich in al die tijd afgespeeld?

Ik weet nog dat ik destijds Anita haar eerste boek Nachtvlucht las, haar andere boeken las ik tot op heden nog niet. Zojuist heb ik haar nieuwste boek gelezen en wat is deze auteur ontzettend gegroeid!
Anders staat bol van de psychologische spanning, je vergeet af en toe gewoon even adem te halen tijdens het lezen van dit boek. Ik had het dan ook in een zucht uit! Wat weet de auteur zich enorm goed in te leven in de personages in dit boek, stuk voor stuk levensecht. Het verdriet van het gezin, die na zoveel jaar eindelijk weer hun zoon in de armen kunnen sluiten. En wat speelt er allemaal met Sander, spreekt hij de waarheid en wat is er destijds gebeurt?

Een hele dikke aanrader voor menig thrillerfan, die zich net als ik zullen overgeven en verliezen in dit steengoede boek! Sluit jezelf af van alles en iedereen want je wilt met dit boek niet eerder stoppen totdat hij uit is.
Een dijk van een thriller!

★★★★ ½