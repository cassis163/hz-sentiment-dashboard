Privéschool, eliteclub en bloedsport. Deze woorden prikkelden mij om S.T.A.G.S te gaan lezen. Dat het werd vergeleken met Hunger Games zorgde voor hoge en bloederige verwachtingen. Helaas werden deze niet helemaal waargemaakt.
Toch ben ik enthousiast. Het verhaal is origineel en heeft veel interessante elementen. Ook zorgt het dat je na gaat denken over bepaalde thema’s bijvoorbeeld de rol van technologie in ons leven.
Hoofpersonage Greer vind ik leuk, zeker omdat ze mij aan mezelf doet denken. Net als ik houd ze van films en dit wordt leuk verwerkt in het verhaal.
Bennett heeft een vlotte pen. Alleen heeft ze het verhaal ietwat verpest door al wat belangrijks te verklappen aan het begin van het boek. Dit neemt gelijk al wat spanning weg tijdens het lezen. Desondanks neemt het verhaal een verassende wending. Er is ook nog ruimte voor een vervolg waar ik best wel benieuwd naar ben.
Uiteindelijk wel een aanrader, maar andere lezers adviseer ik er zonder verwachtingen in te beginnen en zeker niet denken dat het op Hunger Games lijkt. ;-)