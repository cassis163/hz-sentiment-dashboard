Ik kan me in de meeste onderstaande reviews vinden. Dit boek staat weer vol van de symboliek en neemt je met name mee naar Italië. Ik ben zelf een aantal keer in Florence geweest, dus vond de beschrijvingen in dit geval dan ook prachtig. Tevens ben ik nu ook weer benieuwd naar de overige plekken die de hoofdrolspelers aan doen.

Sommigen ergerden zich aan de beschrijving van historie, kunst en gebouwen, maar dat maakte voor mij dit boek juist weer afwisselend. Verder staat het weer bol van de actie en spanning. Bijna ieder hoofdstuk eindigt weer met een cliffhanger, wat voor mij maakt dat je snel door wilt lezen.

Een boek dat je zeker aan het denken zet wat betreft onze hedendaagse problemen. Brown laat niet na hier gewaagde ideeën op na te houden.

Ik vond dit niet zijn beste boek, maar kan het wel heel erg waarderen door opnieuw een mooie uitgebreide beschrijving van actie, cultuur en historie.