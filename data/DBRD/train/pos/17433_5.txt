Het is officieel; Ik ben FAN van deze serie. FAN ook werkelijk met hoofdletters! Ik heb nog nooit zo'n ontzettend goede reeks thrillers gelezen, waarbij ieder boek mij op een andere manier weer grijpt. In dit verhaal krijg je meer een inkijkje in het leven van Helen Grace. Wanneer het slachtoffer een bekende van haar is, lees je over haar onrust om zelf niet in beeld te komen.
Bij dit boek heeft Arlidge het eveneens gepresteerd om mij met momenten totaal op het verkeerde been te zetten. Als lezer krijg je vermoedens naar de dader en de reden waarom, maar uiteindelijk zit je er volledig naast!

Naar bed, naar bed is voor mij een absolute topper! Wel raad ik iedereen aan om de serie ook in volgorde te lezen, omdat je de personages op die manier steeds beter leert kennen. Ook komen er af en toe verwijzingen naar de vorige boeken en dan is het wel zo leuk als je die verwijzingen ook snapt.