Het boek is bedoeld voor de jeugdigen onder ons in de leeftijd van 13-18 en ik moet zeggen dat ik
het zelfs op mijn (jeugdige;-)) leeftijd echt geen straf vond om te lezen.
Zelfs zo fijn leesbaar dat ik het binnen een paar uurtjes uit had!

Het verhaal is mooi opgebouwd met voldoende achtergrondinfo zodat er voor de jeugdige
speurneus nog wat te fantaseren valt, zelf ontdekken of interpreteren is tenslotte het leukste dat
er bestaat bij het lezen van een boek.
Ook de stad Parijs en de modellenwereld heeft voor veel meiden maar ook jongens een ontiegelijk grote aantrekkingskracht. Wie zou er nu niet door de stad der liefde willen dwalen met zijn prachtige gebouwen, architectuur, romantische plekjes en DE stad van de Kunst?!?
Zeg nou zelf, dat wilde je dolgraag toen je nog jonger was (en waarschijnlijk nu nog! ;-)).

Voor Lotte begint het echter met een speurtocht naar haar zus Nina die volgens haar in de problemen zit. Maar als zelfs haar vader haar niet gelooft en niets wil horen over de verzinsels die
Lotte volgens hem vertelt, wat dan?
Natuurlijk gaat ze toch stiekem op zoek en heeft geen idee meer wie ze kan vertrouwen, wie
achtervolgt haar steeds of verbeeld ze zich dat maar? Wie blijkt uiteindelijk haar medestander en
helpt haar? Op het puntje van je stoel blijf je geboeid, geen letter teveel of te weinig, een mooie balans die je vasthoudt qua spanning en af en toe opgelucht op adem laat komen om vervolgens weer toe te slaan.
Wat de titel betreft, Verdoofd, dit is een perfecte titel die je gaandeweg het boek beter doorziet.
Een excellent thriller debuut voor de jeugdige lezer, maar voor de rijpere jeugd ook heerlijk leesvoer ;-)

ALS je nog op vakantie gaat en een verveelde jongere mee moet nemen achter in de auto, trein of vliegtuig, of gewoon lekker thuis blijft, geef dit boek cadeau en je hebt er uren geen kind aan, tis maar een suggestie hoor :-P

Heel erg graag gelezen en petje af voor Cis Meijer met zo'n debuut!