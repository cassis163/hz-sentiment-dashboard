In De nieuwe collega volgen we verschillende mensen en hun strijd om hun baan te behouden. Tussendoor lezen we vanuit het oogpunt van Anne, een psychiater die een meisje moet beoordelen of ze, door wat er met haar is gebeurt, de wereld weer in kan.

Omdat het verhaal in verschillende perspectieven is geschreven krijg je van iedereen de gedachten en gevoelens mee. Je leert hoe ze denken en hoe ze over lijken gaan om hun baan te behouden of om promotie te maken.
Het is een leuk bedacht verhaal en aan te merken als een psychologische thriller.

Tijdens het verhaal had ik meerdere keren het idee dat ik wist om wie het ging. Wie kind D en wie kind L was. Maar wat zat ik er naast zeg. Elke keer word je op het verkeerde been gezet.
Erg spannend verhaal en zeker een aanrader om (als je het nog niet hebt gelezen) in 2018 op je TBR lijst te zetten.