Na 15 jaar heeft Nap eindelijk een spoor naar zijn voormalige vriendin, die hij niet meer heeft gezien of gesproken vanaf de vermeende zelfmoord van zijn broer en diens vriendin. Hij gaat gelijk op onderzoek uit in de hoop eindelijk antwoord te krijgen op al zijn vragen. Wat weet zij van hun dood? Waarom is ze in het niets verdwenen?
De vraag is of hij het antwoord wel wil weten, als blijkt dat ze betrokken is bij de moord op een oud klasgenoot. Een beerput gaat open, waarbij Nap's eigen leven gevaar loopt en complottheorieën naar boven komen. Wat was er al die jaren geleden echt gaande op het terrein naast de spoorrails? Wat voor duistere praktijken vonden daar plaats en welk verband is er met de dood van zijn broer?
Sommige zaken kun je niet loslaten, maar van sommige zou je willen dat je dat wel had gedaan. Want wat als uit de waarheid blijkt dat je niemand écht kent?

Harlan Coben begint met een onverwachte proloog die je direct het verhaal in sleurt en hij laat je niet los tot je het boek uit hebt.