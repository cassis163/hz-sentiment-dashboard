Marjolein Uitzinger heeft met haar politieke thriller ‘De Huisgenoot’ een mooi staaltje vakmanschap neergezet.
Het verhaal gaat in sneltreinvaart en leest bijzonder plezierig. Al vanaf de eerste bladzijde word je in het verhaal gezogen en wil je het in één ruk uitlezen.
De hoofdpersoon Florian von Bismarck, politicus van beroep, doet alles om zijn eigen toekomst centraal te zetten en in het schaduwkabinet te komen als minister van Justitie. Alles maar dan ook echt alles moet daarvoor wijken. Het schetst een bepaald beeld van de politiek waar ieder voor zich gaat ten koste van anderen. Het is moeilijk voor te stellen hoe berekenend en hoe koel Florian kan zijn, maar daarentegen ook weer lief en attent naar anderen toe. Aan de ene kant kan ik sympathie voor hem opbrengen, maar aan de andere kant verafschuw ik zijn daden.
Het verhaal is klein gehouden en er zijn maar weinig andere personages. De personages die ertoe doen zijn goed uitgewerkt.
Het verhaal heeft verschillende wendingen en het einde is zeer onverwacht.
Een echte aanrader!
Ik ben heel benieuwd naar Marjolein haar andere werk en ga deze auteur zeker volgen.

Silvia van Elzelingen