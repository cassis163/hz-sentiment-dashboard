Bijna iedereen wil wel ergens bij horen. Vaak ontkomen we er ook niet aan om ergens bij te horen. Altijd is er wel een groep, organisatie, club of natuurlijk familie waar je onderdeel van uitmaakt. Of je nu wilt of niet.
Echter, sommige groeperingen gaan verder dan anderen, en weten het doen en laten van hun leden zo sterk te beïnvloeden dat er voor eigen denkbeelden of ideeën geen ruimte meer is. Feitelijk nauwelijks meer ruimte voor een eigen leven.

Sekten hebben wat dat betreft een slechte naam. Vooral omdat ze vaak een uitzonderlijke toewijding van hun leden vragen.
Toch zijn er ontzettend veel van deze groeperingen over heel de wereld. Denk bijvoorbeeld aan Scientology, De Manson ‘Familie’ of aan The People’s Temple. Er zijn gematigde clubs, maar er zijn er ook die het wel heel erg bont maken.

Tot die laatste categorie behoort de groepering voor wie de hoofdrol is weggelegd in dit 5e boek van Karin Slaughter (Trouweloos). Ze beschrijft op een heel beeldende manier het wel en (vooral) wee van een sekte die ten koste van alles en iedereen uit is op persoonlijk financieel gewin.

Een spannend begin van het boek waarna een rustig voortkabbelend middenstuk de opmaat vormt voor een spectaculaire eindfase.

Echt weer een aanrader.