De cover:
Je ziet een meisje met felle groene ogen. Ze heeft zwarte handen van de modder die zijn voor haar gezicht geslagen. Het is een cover die vragen oproept. Wat is hier aan de hand? Waarom zit ze onder de modder? Je kan wel zeggen dat deze cover mij nieuwsgierig maakt naar de rest van het verhaal.
Het verhaal:
Wanneer Juul het graf van haar broer Milan bezoekt, doet ze een schokkende ontdekking:
DOEN + DURVEN = WAARHEID staat er in de aarde gekerfd.
Niet veel later ontvangt ze een boodschap: in ruil voor de waarheid over Milans dood krijgt ze een dare.
Juul besluit de uitdaging aan te gaan; ze mo√©t weten wat haar broer is overkomen. Maar dan volgen de dares zich in moordend tempo op en ze zetten Juul helemaal klem.
Wie is de persoon die haar uitdaagt? En lukt het Juul om de waarheid te achterhalen?
De schrijfster:
Jarenlang was ze lerares in groep 8, tegenwoordig schrift ze jeugdthrillers. Verwoest is weer een super thriller op haar naam.
Mijn mening:
Dit boek is een jeugdthriller van ongekend niveau. In het hele boek hangt een gruwelijke sfeer. Je weet meteen dat er iets aan de hand is je weet alleen niet wat. Hoe meer je leest, hoe meer antwoorden je krijgt maar e komen ook meer vragen boven. Wat is er echt gebeurd? en wat is de rol van Juul hierin? Het is snel geschreven waardoor het niet langdradig of saai wordt. Je kan merken dat Margje woodrow kan schrijven, ze bouwt de spanning zo op dat het heel moeilijk wordt om het boek weg te leggen. Maar het boek is niet alleen maar spannend, er zit ook een echte les in. Neem verantwoordelijkheid voor je daden, en sommige dingen kun je gewoon niet alleen.