De auteur:

Wendy van Mieghem is psycholoog, socioloog en in het bezit van het Europees Certificaat Psychotherapie. Ze heeft een eigen bedrijf: Bewust Leven Opleiding & Training waar zij werkzaam is als supervisor, schrijver en trainer.

Mijn mening over de uitstraling van het boek in het algemeen:

Het boek is overzichtelijk en praktisch ingedeeld.

Voor in het boek vind je de inhoudsopgave onderverdeeld in 25 hoofdstukken met elk een eigen thema die goed en zorgvuldig worden uitgediept en aan de hand van voorbeelden voor iedereen begrijpelijk zijn of worden. Na elk hoofdstuk volgen reflectievragen.

Achterin een trefwoordenregister wat het opzoeken of nog eens herlezen vergemakkelijkt, eindnoten en bronvermelding.

Tot slot een prachtig Na-en Dankwoord.

Het boek is voorzien van kleurrijke illustraties gemaakt door Roos te Broecke en geven het boek een mooie uitstraling. Nodigt uit tot lezen…maakt nieuwsgierig.

Mijn mening over de inhoud:

Met veel genoegen las ik een recensie exemplaar van De wijsheid achter emotie en gevoel. De auteur heeft een prettige schrijfstijl en het boek is in begrijpelijke taal geschreven, de enkele Engelse woorden of termen en vakjargon worden duidelijk uitgelegd of vertaald wat het toegankelijk maakt voor velen.

Dit boek is een aanrader voor jong en oud(er). Het is geen grijze wollen sokken verhaal, maar een weergave van ons dagelijkse leven. Waar lopen we tegenaan, zijn we ons niet van bewust, wat en hoe kunnen we dingen veranderen, zodat ons leven prettiger wordt? Gelukkiger en positiever in het leven staan? Hoe ga ik om met gevoelens, emoties en instincten?

Maar ook: Wie ben ik, wat wil ik en hoe kan ik mijn doel of verlangen bereiken. Hoe kom ik los van negatieve invloeden en/of gedachten?

Eenmaal begonnen in het boek kon ik het niet meer wegleggen. Mijn honger naar meer was te groot. Het bleef mij boeien. Toch heb ik het niet in één keer uitgelezen, omdat er heel veel informatie, adviezen en tips tot mij kwamen die ik eerst wilde laten bezinken. Dit boek zet aan tot (na)denken over jezelf, je leven en je omgeving. Het biedt inspiratie, positieve energie en bewustwording. Het is een verrijking voor een ieder die in de spiegel durft en wil kijken, niet bang is voor zelfreflectie en aan de slag wil om zijn of haar leven prettiger, gemakkelijker en leuker te maken. Een blijer en zorgelozer mens wil worden. Meer ruimte en vrijheid wil in denken en doen… zijn wie je echt bent… gewoon mogen en kunnen ZIJN. Soms kunnen minimale veranderingen dit al bewerkstelligen blijkt uit dit boek. Voor velen zullen er herkenbare situaties en/of gedachten zijn. Na het lezen van dit (zelf)hulpboek zul je (beter) begrijpen: Wat, Hoe

Het boek bevat mooie quotes die je ook weer tot nadenken zullen zetten.

Een van deze quotes is: Je kunt altijd je weg naar je eigen innerlijke thuis terugvinden, waar je ook bent.

Dit boek heeft mij veel geleerd over mijzelf, mijn leven en mijn omgeving o.a. als ik iets wil veranderen, dat ik dan bij mijzelf moet beginnen…ik kan mijzelf, mijn leven en gedachten veranderen in positieve zin. En emoties, gevoelens, instincten zijn er niet voor niks. Doe er iets mee…laat ze toe….durf te voelen. Zoals in het boek staat: Alles wat je onderdrukt kost energie en tijd om weg te stoppen. En volgens mij nog meer energie en tijd om het weer tevoorschijn te halen en er achteraf iets mee te doen, want ooit kom je jezelf tegen…kun je niet verder met je leven…krijg je geestelijke en/of lichamelijke klachten. Als dit te voorkomen is waarom dan wachten tot het te laat is en je vanuit een diepe put weer omhoog moet klimmen?

Dit boek is een echte aanrader, maakt je leven rijker, waardevoller, geeft je bestaan zingeving en voldoening, een fijne leidraad om bij de hand te hebben nu en later. Ik ben blij en dankbaar dat ik dit boek mocht lezen…dat Wendy mij die kans bood.