Eerder heb ik van deze auteur Fantoompijn gelezen en was behoorlijk onder de indruk van de manier van schrijven. Toen ik de gelegenheid kreeg om Bloedmist te mogen lezen, heb ik dan ook heel enthousiast gereageerd. En ik werd niet teleurgesteld. Ik ben het eens met Eddy ZoÃ«y!
Het boek begint met een indrukwekkend kijkje op de beleveniswereld van een man. Een man die je door het hele boek heen zijn ijselijke aanwezigheid zal laten voelen.

Het verhaal speelt zich af in september 2009. Het behandelt een week in dit boek. Een week in het leven van de karakters van zondag tot en met zaterdag. Het boek is onderverdeeld in een proloog en 94 hoofdstukken.
De auteur gebruikt korte hoofdstukken waardoor er vaart blijft zitten in het verhaal terwijl de verschillende verhaallijnen aan de orde komen. Soms moet je even terug in het verhaal om een naam op te zoeken, maar het ik heb dat niet als hinderlijk ervaren.
Er gebeurt enorm veel in dit boek van Thomas Enger, maar niets staat er zonder reden.
Aan het eind zijn de verhaallijnen op een mooie manier samengekomen en snak je naar meer!

De hoofdpersoon Juul Henning lukt het steeds beter om zijn werk als journalist weer op te pakken, je merkt wel dat alles wat heeft plaatsgevonden een enorme inpact heeft gemaakt op deze man en zijn omgeving. Alles is voor hem veranderd, maar dat zou ook voor mezelf zo zijn, bedenk ik me.

De minister van Justitie (bovendien de zus van de hoofdpersoon) Trine Juul-Osmundsen maakt het een en ander duidelijk. De lezer wordt meegenomen in een politieke wereldje waarin niets is zoals het lijkt. Een klein stukje van het verleden wordt duidelijker, maar ik zou graag nog meer willen weten. Wat is er vroeger gebeurd in dat gezin?
Waar blijft het volgende deel???

Op het eind is het duidelijk dat we nog niet het laatste gezien hebben van Tore Pulli. Deze onderwereldfiguur uit Oslo werd eerder al in verband gebracht met de brand in de woning van Henning, waar zijn zoon Jonas bij om het leven kwam.
Een cliffhanger van de eerste orde!

Ik waardeer dit boek met 4 vette sterren ****