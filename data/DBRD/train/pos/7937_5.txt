Het boek begint met een korte samenvatting van de eerdere delen uit deze serie, mocht je deze niet gelezen hebben.
Jessica Haider gaat in dit deel voor een missie naar Mexico voor een ultieme opdracht. Er sterven kinderen aan een virus dat zich snel verspreid in Mexico aan de grens met Texas. Vooral kinderen krijgen hier mee te maken en Jessy heeft als opdracht de veroorzaker uit te schakelen. Ze neemt de opdracht aan , al is het soms lastig wie ze wel en niet kan vertrouwen. Als ze terug is in Schotland, kan ze de kinderen in Mexico niet vergeten. Maarr dat is van latere zorg…Ze wordt gearresteerd op verdenking van moord. Nu ze in de bak zit overdenkt ze haar zonden, haar leven, alles passeert de revue. Het is een kwestie van overleven of sterven…
Het verhaal pakt je meteen vanaf het begin. De hoofstukken zijn redelijk kort, dus je kan lekker doorlezen, de schrijfwijze is goed. De verhaallijn zit goed in elkaar, steeds als je denkt dat het nu wel voorbij is met de ellende, gebeurt er weert iets waardoor je door wilt lezen. Op sommige momenten zit je echt op het puntje van stoel.
Het personage Jessica is niet echt mijn type, vanwege haar drank-en drugsgebruik, (daar hou ik niet van ) maar ze is wel een sterk personage met een enorme overlevingsdrang. Je leeft met haar mee en wilt haar continue waarschuwen. Sem vind ik wel een interessant persoon. Ze is een meisje de nodige bagage maar is erg slim.
De cover vind ik als spinnenhater erg eng. Deze spin, George, speelt in het verhaal een rol waardoor ik ze iets minder eng vind.
In de loop van het verhaal ga je de titel begrijpen.
Het plot is erg goed, zonder spoilers weg te geven, het is absoluut anders dan ik gedacht had.5 dik verdiende sterren.