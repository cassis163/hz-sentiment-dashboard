We maken het allemaal mee, het verlies van iemand bijzonder in ons leven. Dat is het onderwerp van het gevoelige Hart-Slag, dat handelt over twee beste vrienden van wie een terminaal is.
In plaats van bij de pakken neer te zetten, volgt er een avontuur en een race tegen de klok waarbij de onmogelijke droom mogelijk moet gemaakt worden voor het onvermijdelijke einde komt.
Geen gemakkelijke uitweg en zeker geen gemakkelijke oplossingen in dit boek, maar vriendschap, liefde en vooral veel ontroering tussen twee mensen die elkaar tot voorbij de dood graag zien. Een heel bijzonder boek dat je naar de keel grijpt. Een aanrader.