Een spannende en vlot geschreven thriller waarin het verhaal zich afspeelt binnen de hedendaagse actualiteit (terrorisme en uit elkaar vallen van de Europese Unie). Als rode draad loopt de Zwarte Weduwe door het verhaal in verschillende verschijningen. Het verhaal zet je ook aan het denken over de politiek. Het verhaal blijft tot het einde boeien en kort voor het einde ontvouwt het plot zich.

Charles als hoofd van het Special Force team zet zijn mensen, Adam Kaplan en Carrie Montevagio, in om een bomaanslag te onderzoeken. Beide gaan in verschillende landen aan de slag. Omdat zij van elkaar soms niet weten hoe het met de ander gaat, maakt dit het verhaal extra spannend doordat zij zich ook aangetrokken voelen tot elkaar.

Ik kijk uit naar het volgende deel van deze reeks en ga ook zeker het 1e deel lezen. De samenwerking tussen deze thrillerschrijvers vind ik erg goed.