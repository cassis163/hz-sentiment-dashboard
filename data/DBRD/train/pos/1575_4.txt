Zo snel als deze heb ik al een tijdje een boek niet uitgelezen. De pagina's vliegen letterlijk voorbij. Door de leuke afwisseling in narratief (berichten, gedachten, flashbacks..) verveelt hij ook niet. Hij is wel geschreven voor een YA-publiek, dus het is geen hoogstaande literatuur. Maar als je met dit voor ogen het boek gaat lezen, dan word je wel positief verrast. Één van de betere YAs. Ik had niet verwacht dat hij zou fascineren als een thriller, ik verwachtte een redelijk zoetsappig verhaaltje. Maar dit boek is verre van dat, en dat is een positieve verrassing. Als je van Fangirl houdt, dan is dit boek zeker een aanrader omdat haar fanfic een aanzienlijke rol speelt in dit boek.

Romy zit op een ruimteschip naar planeet Earth II waar ze een nieuwe samenleving moet stichten met alle bevroren embryos aan boord. Maar los gezien hiervan is er geen levend persoon aan boord haar schip genaamd Infinity. Totdat ze bericht krijgt van haar contactpersoon op aarde, Molly, dat het schip Eternity, die maar liefst 7x zo snel als Infinity richting Earth II vliegt, een paar jaar geleden vertrokken is. Het boek telt dus af vanaf dag 365 dat Eternity zich bij het Infinity schip gaat voegen om zo samen sneller Earth II te bereiken. Natuurlijk is contact met het andere schip dan wel gewenst.. eindelijk is ze niet meer zo alleen en zit ze niet alleen opgesloten met haar angstige gedachten en nachtmerries. Ze heeft weer iets om naar op te kijken. Maar is 'J' wel wie hij zegt dat hij is? Blijft ze dan toch helemaal alleen?