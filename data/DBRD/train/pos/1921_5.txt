Achter de poort van verre is het tweede deel uit de tuinen van Ginder en is goed afzonderlijk te lezen. Wat opvalt als je alleen al naar de cover kijkt is de gedetailleerdheid van de illustratie. Dit gevoel zet zich verder als je deze omslaat en naar het schutblad kijkt, deze is gevuld met bijenraten. Elk hoofdstuk begint met een passende illustratie en onderweg kom je er nog een tegen. Ik ben er helemaal weg van.
Het verhaal is daarbij ook leuk, spannend en soms grappig om te lezen. De aanpassing van de uitdrukkingen het gebruik van de namen van de personages verwonderen je en laten je regelmatig grinniken. Weet jij wie Sloddervos is? Waarom je moet aanbellen bij Hazenpad? Weet jij waar Schijtlijster nu weer uithangt?
Een boek voor kinderen die van voorgelezen verhalen houden met ongelooflijk veel oog voor detail.