Wat was ik blij toen ik het mailtje las dat ik was uitgekozen voor de leesclub van Strijder. Tot nu toe had ik alle boeken met veel plezier gelezen en was dan ook ontzettend nieuwsgierig naar Strijder, het één-na-laatste boek van deze geweldige Talon Saga. Kon dan ook niet wachten om erin te beginnen!

En nu is hij alweer uit... Ik kan serieus wel huilen door de gedachte dat ik nu nog een jaar moet wachten op het laatste deel, Inferno!

Dit boek was qua actie wat trager dan de voorgaande boeken en de grote lijnen waren vooraf wel aardig voorspelbaar. Toch ben ik totaal niet teleurgesteld en was er zeker wel volop actie te lezen.Liefde, vriendschappen, verleden, verraad, avontuur, twists, shocking science: ik heb genoten.

De rust die Julie tussen de acties door aanbrengt, maakt het leesplezier misschien nog wel leuker! Ik vond het namelijk leuk om meer diepgang te krijgen en vond het dan ook fijn om te lezen wat er vooraf ging aan Cresent Beach. Ook vond ik de diepgang in Garret een goed iets, zodat we eindelijk wat meer inzicht in het verleden en daardoor het heden van onze soldatenjongen krijgen. De nieuwe informatie was lekker fris en zoals ik al zei: Julie heeft me niet met en leeg gevoel achter gelaten en heeft haar kunsten weer goed in de strijd gegooid.

Kennen jullie nog de eerste helft van het derde deel van The Hunger Games? Of de film Mockingjay, part one? Qua voortgang vind ik het aardig vergelijkbaar met Strijder. Er gebeurt veel, heel veel, maar in het grote totaalplaatje toch eigenlijk vrij weinig. Maargoed, meestal betekent dat 1 ding en dat is... Een knaller van een afsluiter!

Ember is gelukkig nog steeds die heerlijke eigenwijze springkip. Aan de love-triangle (/foursome) lijkt nu definitief een eind gekomen te zijn en daarvoor in de plaats zijn onverwachte en nieuwe rebellen in de plaats gekomen, maar ook een inzicht in Talon, een persoonlijke vete tussen Danté en Ember.. En nog veel meer! Wat zal Julie ons toch gaan brengen?! Wat zal Inferno ons gaan brengen?!
Ik kan niet wachten! 4 hele dikke sterren!

Kleine kanttekening: Sommige woorden waren vreemd vertaald. Waarom kiezen voor "vermaledijde" en "talmen" in een Young Adult boek? Waarom niet gewoon "vervloekt" en "aarzelen"?