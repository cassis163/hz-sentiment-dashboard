‘Dust’ is het nieuwste Engelstalige boek van Joanne Carlton (ook wel bekend als Sandra J. Paul met Nederlandstalige boeken) wat mij aangeboden werd als recensie-exemplaar door haarzelf in samenwerking met Hamley Books Publishers. Ik lees graag in het Engels en keek uit naar het lezen van dit verhaal, vooral door de ondertitel ‘Would you choose survival or extinction’. Een onderwerp waarover ik gek genoeg vaak zelf over nadenk en over fantaseer. Oftewel ik was benieuwd hoe Joanne dit uiteen zou zetten in een thrillerboek met SciFi sferen?

Ook al heb ik nog een andere titel van deze schrijfster in bezit was ik eerder nog niet toegekomen om een boek van haar hand te lezen. Dus had ik geen idee hoe haar Engelse manier van schrijven mij zou bevallen. Vanaf de allereerste pagina merkte ik dat de schrijftaal zeer toegankelijk is, probleemloos las en losjes vorderde tot de laatste pagina. Het inhoudelijke verhaal intrigeerde mij.

“What has become of us that names have become insignificant and no longer matter? How did we stoop so low?”

Wat ik vooral pakkend vond aan het verhaal is dat het zich afspeelt in de tijd die voor ons eigenlijk al voorbij is, maar ik wel bewust gekend heb omdat ik zelf toen al in leven was. Niet het gehele tijdperk wat het verhaal bestrijkt, maar wel het tijdsbestek dat de belangrijkste rol speelt in ‘Dust’. Dit stuk is in zijn geheel verweven met een andere realiteit die zomaar waar had kunnen zijn of nog waarheid kan worden.

“As far as I’m concerned, they should let humanity go extinct, when all that is left, are people like them.”

Juist dit bovengenoemde component zorgt voor originaliteit, personage ontwikkeling als in omgevingsbeleving waarin het geheel zich afspeelt. Het geeft de lezer stof tot nadenken, een andere kijk op de wereld van vroeger, nu en de toekomstige wereld. Het enige minpuntje voor mij aan het geheel is dat het plot mij niet kon verassen, ik zag het namelijk vanaf de eerste hoofdstukken al aankomen, maar dit deed voor mij geenszins af aan het leesplezier dat ik beleefd heb aan dit voortreffelijke boek.