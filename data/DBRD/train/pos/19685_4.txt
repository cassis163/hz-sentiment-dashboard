In deel één werd je mee genomen met de reis naar New York. Valerie en Lucas leren elkaar net kennen en geven aan elkaar los te laten zodra zij in New York zijn. In deel twee gebeurd dit zeker in het begin. Maar zowel Valerie als Lucas weten dat ze niet zonder elkaar kunnen en worden al snel toch weer naar elkaar toe getrokken. Vooral Lucas lukt het niet meer om zijn aandacht bij andere vrouwen te houden.

Het verhaal is zeker een stuk beter dan deel één. Het is spannender en je komt steeds meer over Valerie en Lucas te weten. Af en toe is daar ineens een twist die ik zeker niet zag aankomen maar waardoor het verhaal juist niet voorspelbaar is. Ondanks dat je weet dat Valerie en Lucas weer bij elkaar zullen komen gaat er een hele reis aan vooraf en of ze samen zullen blijven? Dat is nog maar de vraag.

Wat mij wel opviel waren de Belgische woorden die er best veel zijn. Opzich niet erg want van de meeste weet ik gelukkig wat ze betekenen. Wat ik wel storend vond waren de spelfouten of juist de vergeten woorden. Als dat beter was geweest had het boek zeker een ster meer gekregen. Al met al een heerlijk verhaal met de juiste opbouw, spanning en fijne schrijfstijl. Aan het einde van deel twee is er een klein stukje van deel drie te lezen. Een proloog en 3 hoofdstukken. Na de proloog ben ik gestopt met lezen omdat het mij te nieuwsgierig maakte en ik wil wachten tot deel drie beschikbaar is.