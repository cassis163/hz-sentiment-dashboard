Ieder jaar zijn er wel een paar kleuters die roepen dat zij Sinterklaas willen zijn. Het varen op de pakjesboot en het rondbrengen van cadeautjes lijkt hen wel leuk. Ook Klaasje uit Klaasje Sinterklaasje en de pakjesboot heeft die droom.
Zijn moeder heeft voor hem al een mijter en een rode mantel gemaakt. Op pakjesavond besluit Klaasje Sinterklaas te gaan helpen. Hij blaast zijn rubberboot op, laadt hem vol met cadeautjes, zet de deur van zijn huis open en glijdt zo over de sneeuw naar buiten. Hoe dit avontuur afloopt, lees je in Klaasje Sinterklaasje en de pakjesboot.
Kathleen Amant heeft een leuk verhaal geschreven voor kinderen die dromen om Sinterklaas te zijn. Alles komt aan bod…de pakjesboot, het ruim vol cadeautjes, de snoepkamer, het vullen van de zakken en het rondbrengen.
Kinderen gaan mee in het avontuur van Klaasje. De illustraties zijn prachtig, dat zijn we gewend van Kathleen.
In het boek valt ook veel te tellen. Kijk samen met je zoon/dochter hoeveel boten, beren en auto’s in de pakjeskamer staan. Tel de pieten in de snoepkamer of de zakken bij de boot.
Klaasje Sinterklaasje en de pakjesboot , een geweldig prentenboek voor alle kleine Sinten in spé!