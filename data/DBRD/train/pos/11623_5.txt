Ritueel is het derde deel in een reeks van vier over de Noordzeemoorden van Isa Maron.
De eerste twee delen had ik nog niet gelezen en het benieuwde mij of dit boek afzonderlijk goed te lezen is . Daar kan ik volmondig ja op zeggen. Er zijn kleine verwijzingen naar de vorige boeken, maar je mist er niets door.

Het boek begint met een tuinman die tijdens graafwerkzaamheden op vrouwelijk, menselijke resten stuit.
Maud Mertens en haar team worden opgeroepen en al gauw blijkt dat het niet alleen bij deze menselijke resten blijft. Er ligt nog meer in de tuin.
De studente Kyra Slagter die naast het bewuste huis woont maakt zich zorgen of haar verdwenen zus Sarina misschien in de tuin ligt. Ze probeert via Maud meer te weten te komen, maar zij stuurt Kyra snel weg.
Kyra gaat op haar manier verder met haar onderzoek naar Sarina.
Maud en haar collega Niels gaan op zoek naar de moordenaar(s) van de menselijke resten.
De nieuwe bewoners van het huis raken al snel op de achtergrond en de aandacht gaat meer uit naar de vorige bewoners. De familie Demsterwold. Als blijkt dat de lichaamsdelen op een bepaalde manier zijn begraven rijzen er steeds meer vragen op. De zoon Vincent komt naar Nederland voor de verjaardag van zijn moeder. Zus Carla is niet te bereiken .
Ondertussen slaat de moordenaar weer toe, maar kan niet goed zijn slachtoffer kwijt. Hij begraaft het op een bijzondere plek. Maud komt bij toeval erachter waar het lichaamsdeel is begraven
wanneer er een melding is gemaakt van het overlijden van Ina Demsterwold.
Kyra is volop bezig met haar onderzoek en gaat met Tom op zoek in Denemarken . Daar komen ze na een tip een beetje verder.
Maud gaat naar Zweden om Carla Demsterwold te bezoeken. Dat kennismaking gaat wat stroef maar Carla beloofd om Maud een brief te sturen.
In Londen word je meegenomen in het leven van Sarah. Wie is Sarah ? De spanning loopt op.
Wie is toch die man die Sarah volgt ?

De vier verhaallijnen van Maud, Kyra, de dader en Sarah kruisen elkaar door het boek.
Uiteindelijk blijkt dat al deze verhaallijnen met elkaar te maken hebben.
En dan aan het eind van het boek weet je al veel, maar eigenlijk niets. Vier cliffhangers die je uitnodigen om vooral deel vier te gaan lezen !