Een debuutroman die heerlijk vlot weg leest en je even laat onthaasten door de rust en omgeving van de onherbergzame Noord-Canadese natuur waarin dit verhaal zich grotendeels afspeelt.
'Noord. Bij twijfel, altijd noord.'
•
Een verhaal dat de sfeer ademt van lange zomers, vrijheid en onbezorgheid van jonge mensen, maar waarin in feite richting wordt gezocht en de zomers er slechts drie maanden duren.
•
Het verschil in omgeving van stad en pioniersdorp. Een epiloog dat een proloog zou kunnen zijn. Namen van hoofdpersonen die bewust gekozen zullen zijn en aan eeuwenoud verhaal doet denken.
'Gaandeweg leert Sarah hoe Mary's leven een voorafspiegeling is geweest van het hare en wat het betekent vrij te zijn.'
•
De beschrijvingen riepen herinneringen op aan een roman van Annie Proulx in Noord-Amerika.
Heerlijk gelezen, na een onderbreking zit je direct weer in het verhaal.
Volders heeft een eigen vlotte vertelstijl, heeft kennis van de omgeving en komt in de kortste hoofdstukken het best tot haar recht - dan staat er niets teveel. Het laatste hoofdstuk deed enig afbreuk aan het geheel, voor mij teveel een uitleggend/afrondend geheel ervan willen maken.
•
De boekenweek zat helaas al vol, had graag bij het interview aanwezig geweest in boekhandel Athenaeum.
Een debuut van een auteur waarvan ik nu al nieuwsgierig ben naar een volgend boek.