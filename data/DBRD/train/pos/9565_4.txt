Dit boek zit boordevol actie en alles speelt zich in razendsnel tempo af. De korte hoofdstukken, telkens afwisselend met naamplaats en tijdstip bovenaan vermeld, nodigen uit om verder te lezen.Er komen veel personages 'voorbij' en verschillende landen van Europa worden aangedaan alsook continenten.

Huurmoordenaar Victor (codenaam:Tesseract) de beste in zijn 'vak' wordt nu zelf opgejaagd maar hij laat zich niet kisten. Doden vallen bij bosjes neer.
Hij maakt kennis met zijn tussenpersoon Rebecca. Hij krijgt ook nog te maken met een evenwaardige tegenstander. Hij neemt wraak op degene die alles in gang gestoken heeft.
Het doet me allemaal een beetje aan James Bond denken. (smile)

Afkomst en verwantschap van Victor zijn onbekend. Laat ik daar nu net nieuwsgierig naar zijn. Wie of wat brengt iemand ertoe om dit 'beroep' te kiezen. Bij de lezer lokt deze mysterieuze man navenant sympathie uit.

Vlotte schrijfstijl van Tom Wood. Na dit debuut ben ik benieuwd naar het tweede deel van deze (voor mij nieuwe) schrijver.
Zal het karakter van Victor uitgediept worden ?