Hoofdinspecteur Van In krijgt het zwaar te verduren in deze zenuwslopende en bloedstollende thriller over modellen, containertransport, affaires en escapades. Wat brengt al deze begrippen in verband? Kan jij het hoofd koel houden of zal er bloed vloeien van wraak?

Het vierentwintigste deel van een reeks trillers en misdaadromans die op zijn naam staan geschreven. Pieter Aspe, Vlaanderens meest gelezen misdaadauteur met daarin de vaste hoofdrollen van hoofdinspecteur Van In met aan zijn zijde echtgenote en onderzoeksrechter, Hannelore Martens en rechterhand Guido Versavel. Het verhaal speelt zich af in Blankenberge, eveneens de woonplaats van de auteur, en deels in de haven van Brugge. Van In moet zich dit keer verdiepen in de handel en wandel van missverkiezingen. Er is namelijk voor de buitenwereld geen vuiltje aan de lucht, maar de organisator van de Miss Flanders, Frederic Bombe, heeft zich namelijk op het bureau gemeld om een aanslag op een van de finalistes te melden. Later blijkt dit toch niet zo’n slimme zet te zijn. De andere kant van het verhaal verwikkelt zich in een zenuwslopende situatie over een monstercontract in de haven van Zeebrugge rond containertransport uit China. Hoe kan deze invloed hebben op de missverkiezingen? Als dan ook nog eens blijkt dat Hannelore zwanger is, krijgt de hoofdinspecteur het zwaar te verduren.

Het verhaal wordt geschreven vanuit een auctoriaal standpunt, aangevuld met dialogen tussen hoofd-en nevenpesonages. De verteller staat boven het verhaal, maar soms worden de gedachten van de hoofdinspecteur, die eveneens hoofdpersonage is, in de ik-vorm gelaten. Het thema ‘misverkiezingen’ en ‘haventransport’ zijn twee woorden die niet zo snel met elkaar in verband worden gebracht. Het is een verassende wending in het boek wanneer aan het licht komt hoe deze twee met elkaar verwikkeld zijn. De auteur heeft een vlotte schrijfstijl die voor de meeste mensen heel toegankelijk is. Het feit dat het zich in de kuststeden Blankenberge en Brugge afspelen zijn geen wonder als je weet dan de meeste van zijn verhalen daar plaatsvinden en ook zijn tv-serie ‘Aspe’ grotendeels daar plaatsvindt. Dingen die telkens terugkomen zijn het roken, het rijkelijk vloeien van alcohol (bij de hoofdinspecteur voornamelijk Duvel) en de angstvallige beschrijving van de moorden. Er worden veel nevenpersonages aangehaald die allen een meerwaarde hebben in de verhaallijnen en die bewonderenswaardig tussen de verhaallijnen instaan. Het adequate woordgebruik en chronologische structuur van het verhaal maken het voor de lezer zeer attractief. De intentie van de schrijven is mij niet meteen duidelijk. De duistere en frauduleuze zijde van de modellenwereld tijdens een missverkiezing wordt heel duidelijk in de verf gezet. Hiermee kan hij wel een taboedoorbrekende of choquerende bedoeling hebben. Het feit dat de politie en de recherche als een goed geoliede machine werken, zet hij ook in de verf.

Het verhaal is ongeveer 8 jaar oud. Het heeft dus niet echt aspecten die baanbrekend zijn in onze huidige cultuur die zo hard afwijken van de situatie enkele jaren geleden. Het boek mag dan wel een fictieve verhaallijnen bevatten, ikzelf vond sommige stukken toch wel zeer innemend en verruimend. Hoe iets banaal als een missverkiezing onderhuids zoveel heisa kan veroorzaken.

Persoonlijk vond ik het een zeer goed boek. Om voor de eerste keer in aanraking te komen met een thriller vind ik dit een goed begin. De schrijver sleept je mee doorheen het verhaal, het gaat niet snel vervelen en je wilt onmiddellijk weten wat er nog allemaal gaat gebeuren. Doordat de echt dramatische gebeurtenissen zich pas later afspelen, vond ik het een beetje moeilijk om erin te komen, maar na enkele tientallen bladzijden was die probleem snel van de baan. Het boek blijft spannend tot de laatste zin. De cliffhangers tussen sommige hoofdstukken maakte het niet makkelijk om het boek aan de kant te leggen. De beschrijving van de personages, de omgeving en de spanning opdrijven zijn voor deze schrijven allesbehalve een struikelblok.

Al bij al een humoristische, sfeervolle maar ook koelbloedige thriller vol spanning, gevoel en angst. De verhaallijnen zijn zo uitgediept, maar gaan niet snel vervelen. Voor iedereen die van een beetje excitatie houdt, maar toch een luchtig perspectief wil. Een thriller om zeker op je verlanglijstje te zetten. Warm aanbevolen.