Ik moest in het begin even doorbijten, mezelf bijna dwingen om verder te lezen. Er leek geen verhaal in het boek te zitten, enkel losse stukjes.
Telkens krijg je immers inzicht in het leven van iemand anders. Uiteindelijk zie je dat er een link bestaat tussen al deze heel verschillende mensen : Mattias. Bij sommige mensen is de link duidelijk, maar soms vraag je je af waarom deze persoon zijn/haar verhaal vertelt.
Uiteindelijk krijg je een beeld van wie Mattias was, wie zijn vrienden waren en zelfs wat er met Mattias is gebeurd.
Het boek toont ons hoe we allemaal wel een beetje deel uitmaken van één geheel, hoe we (vaak onbewust of onrechtstreeks) levens van andere mensen beïnvloeden.
Ik ben blij dat ik heb doorgezet en het boek heb uitgelezen, maar kan me wel voorstellen dat niet iedereen er enthousiast van wordt.