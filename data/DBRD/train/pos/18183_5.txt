In dit boek laat Le Carré duidelijk zien dat hij klasse bezit, hij toont aan dat hij een topauteur is.
Het is een erg mooie stijl, hoe hij de gedachten van de verschillende personages beschrijft en in elkaar laat overlopen is werkelijk fantastisch. Ik vind het vooral een levendige stijl, wat het boek zo spannend, en uitermate emotioneel maakt. Zowel zijn schrijfstijl als zijn woordkeuze zorgen ervoor dat de lezer een enorm realistisch beeld krijgt van het verhaal.
Naast een thriller is het ook een liefdesverhaal, de liefde die Justin koestert voor zijn vrouw is echt fenomenaal. Hoewel het verhaal niet gebaseerd is op waargebeurde feiten, zou je toch kunnen menen dat het echt gebeurd is. Het verhaal is sterk gebaseerd op de actualiteit en de problemen die hedendaagse maatschappij met zich meebrengt, in dit verhaal gaat het dan om het medische aspect, namelijk de farmaceutische sector.
Van alle boeken die ik al gelezen heb, vind ik dit toch wel één van de beste. Het is echt een aanrader.