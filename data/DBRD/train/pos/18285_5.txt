Het boek speelt zich voor een groot deel af in de bevindelijk gereformeerde kringen. Heel boeiend om daar over te lezen. Als buitenstaander is het voor mij onbegrijpelijk dat deze gemeenschap zich nog zo kan afsluiten van de wereld, met hun eigen kranten en tijdschriften. Tv, radio en internet zijn er niet en er is maar één waarheid. De wereld van de bevindelijk gereformeerden is niet lieflijk. Er is een strenge God, die maar enkelen uitverkoren heeft. Gina, de hoofdpersoon stapt uit deze wereld. Ze gaat studeren en komt later terecht in de wereld van de media. Gina voelt zich overal een vreemde eend in de bijt. Ze zoekt verbinding met de mensen om haar heen, maar voelt zich vaak verloren en onzeker.
In het boek worden de hoofdstukken afgewisseld met Ina als opgroeiend kind en de huidige Gina die naar huis wordt geroepen om voor haar tante te zorgen die op sterven ligt. Ina wordt Gina en als lezer maak je haar twijfels, vragen en onzekerheden mee.