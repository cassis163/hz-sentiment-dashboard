Penelope Fitzgerald is een auteur uit de 20ste eeuw en ze schreef prachtige verhalen, waaronder De Engelenpoort, De Blauwe Bloem en De Boekhandel.
De Boekhandel gaat over een kustdorpje in het Engeland van de jaren 60. Florence woont er in het dorpje Hardborough en wil meer doen met haar leven dus begint ze een boekenwinkel in een leegstaand pand in het centrum van het dorp. Ze dacht dat elke kustdorp wel een boekhandel nodig heeft maar de meningen van de kortzichtige inwoners van Hardborough zijn verdeeld. Al snel komt Florence in aanraking met een heleboel interessante mensen met goede en minder goede bedoelingen.

Penelope heeft alweer bewezen dat ze prachtige verhalen kan schrijven en neerzetten, moeiteloos beschrijft ze op een prachtige en ontroerende manier hoe het leven gaat in een kustdorp, hoeveel moed Florence heeft om in die tijden als vrouw een zaak te starten en hoe machtsposities verschuiven.
Ook weet de auteur een portie humor in het boek toe te voegen, Florence leert wel een heleboel bijzondere mensen kennen die te pas en te onpas opdagen in haar winkel. Het siert de auteur dat ze een mooi evenwicht kan behouden tussen de eerder grappige typetjes en de serieuze personages. Hierdoor blijft het verhaal geloofwaardig en interessanter.
De schrijfstijl daar moet je misschien even aan wennen maar voor je het weet ben je helemaal weg van Fitzgerald en lees je niets liever dan de woorden die ze schreef.
Het verhaal zelf is goed opgebouwd met hoogtepunten en dieptepunten. Er komen wel snel genoeg vragen en problemen waardoor je graag verder wil lezen. Ook het hoofdpersonage Florence Green weet al snel sympathie van de lezer te winnen en je leeft met haar mee. Haar vrienden worden de jouwe en als haar vijanden in beeld komen vind je ook die personages minder leuk. Ik denk dat Penelope in haar opzet geslaagd is om een sterk vrouwelijk personage neer te zetten dat voor is op haar tijd en zeker in een klein dorp als Hardborough. Ook met bepaalde andere personages krijg je steeds een sterkere band.
Dit mooi geschreven boek is dus zeker een aanrader en een van de betere boeken van de hand van Penelope Fitzgerald. Vijf prachtige sterren voor een verhaal dat ik ga koesteren.