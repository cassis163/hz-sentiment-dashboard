Tijdens een overnachting in een hotel na een lezing op een congres voor psychiaters wordt Emma verkracht door de seriemoordenaar met de bijnaam 'De kapper'. Emma is de eerste vrouw die nadien niet vermoord wordt. Toch veranderd Emma van een succesvolle psychiater in een geestelijk wrak met angstaanvallen en wanen.

Als Emma, die geruime tijd haar huis al niet meer verlaat omwille van haar angsten, dan ook nog een pakket in ontvangst neemt voor een buurman, die haar onbekend is, gaat het hek helemaal van de dam en slaat Emma's fantasie op hol.

Als lezer vraag je je voortdurend af in hoeverre Emma nog het onderscheid kan maken tussen waan en werkelijkheid. Dit is een boek dat je dan ook in een ruk uitleest. Fitzek heeft vanaf het begin je aandacht vast en zorgt ervoor dat deze aandacht geen moment verslapt. De korte hoofdstukken eindigen vaak op een cliffhanger en net als Emma word je steeds op het verkeerde been gezet en zie je het einde niet aankomen.

Een spannend boek met ingenieuze plot dat vooral in je hoofd gaat zitten - een echte Fitzek dus!