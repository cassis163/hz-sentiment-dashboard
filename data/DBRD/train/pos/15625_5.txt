Van: "Kalshoven, M.L. (Marinus)"
Datum: 27 februari 2018 16:33:03 CET



Vanaf het eerste moment dat ik begon te lezen in dit boek bleef ik gevangen in het verhaal dat me met de vele vele details niet meer losliet totdat ik de laatste zin had gelezen.
Marieke heeft mij zo betoverd met haar verhaal dat mij ontroerde, boos maakte, deed gruwen en mij achterliet met een enorm diep medelijden met alle leden van het beschreven diepchristelijke gezin dat wordt getroffen door een aantal rampen waarvan de dood van het oudste kind wel het allergrootst is. De andere ramp - het bedrijf van vader wordt getroffen door besmetting van mond en klauwzeer, met als gevolg dat het bedrijf wordt geruimd - is erg, maar valt in het niet bij de verdrinking van de oudste zoon.
De impact van de dood van de oudste zoon is verpletterend, maar de gezinsleden hebben allen hun eigen wijze van omgaan met dit verlies.
De vertelster (Jas) probeert dwangmatig greep te houden op het gezin doormiddel van bezwerende formules die voor haar het leven nog leefbaar houden. Ze observeert de ouders en de andere kinderen en ziet iedereen afglijden. Toch geeft ze lange tijd niet op en blijft hopen dat alles goedkomt. Uiteindelijk offert ze zich zelf als een ultieme poging om de anderen te redden.
Prachtige stijl, mooie sfeerbeschrijvingen, keiharde confrontaties met de werkelijkheid in geserreerde taal maken dit boek tot een belevenis!

De avond is ongemak
Door Marieke Lucas Rijneveld