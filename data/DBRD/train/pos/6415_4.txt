De kaft van het boek is mooi en goed verzorgd. Op de voorkant is een foto van een vrouw te zien met haar armen gekruist en haar hoofd opgericht naar de zon. Op de achtergrond staat “Alleen met haar handen in de aarde voelt ze zich in haar element.”
Weduwe Addy stopt al haar liefde en energie in haar moestuin. Haar volwassen zoons zijn het huis uit en haar baan is ze kwijt geraakt.
Dan ontmoet ze Luc , haar nieuwe buurman op de volkstuinen. Luc weet niet veel van tuinieren maar zoals blijkt wel veel van de menselijke geest. Stukje bij beetje weet hij Addy’s leven te ontrafelen en een nieuw licht te werpen op
Samen met de tekst maakte dit alles mij nieuwsgierig naar de inhoud van het boek.

Open Slot is een verhaal van een vrouw die de confrontatie met haar leven aan gaat op het moment dat haar twee zonen op zich zelf gaan wonen. Er gaat veel in haar om waardoor zij het gevoel krijgt dat zij hier iets mee moet gaan doen. Zij heeft altijd geloofd in de goedheid van de mensen en op latere leeftijd breekt dit haar op.
Het verhaal speelt zich af op verschillende tijdstippen en door middel van flashbacks krijg je een goed inzicht in de levenservaringen van Addy en haar ervaringen met het werken op het Slot Stensenhil en de mensen die daar werkzaam waren.
De situatie doet zich voor dat zij in de tuin Luc heeft ontmoet die sinds kort ook is komen tuinieren in het complex waar Addy haar tuin heeft. Hij heeft er nl. voor gekozen om niet in zijn eigen woonplaats te gaan tuinieren. Beiden zoeken contact met elkaar. Addy kan Luc helpen met het tuinieren omdat hij hier totaal geen ervaring mee heeft en Addy heeft ingezien dat Luc als buitenstaander niet wordt geaccepteerd door de andere tuinbewoners. Luc op zijn beurt ziet gezien zijn beroep als psychiater mogelijkheden om Addy te ondersteunen in het proces naar zelfbewustzijn. Zij krijgt hierdoor een beter inzicht in haar eigen leven en persoonlijkheid. Tussen beiden ontstaat een goede en prettige vriendschap.
De schrijfstijl van de schrijfster zorgt er voor dat je het boek makkelijk en snel leest. In heel duidelijke taal beschrijft Afra Beemsterboek het proces waarna Abby uiteindelijk zelf haar beslissingen kan nemen.
Ik heb genoten van de schrijfstijl van Afra Beemsterboer. Zij heeft met Open Slot een inzicht gegeven hoe op verschillende manieren naar het leven kan worden gekeken. Zij heeft hiermee ook het pad geëffend naar een leven van zelfstandigheid en zelfbewustzijn.
Het einde van het boek zie ik dan ook als een begin van een nieuw en zelfbewust leven.

Ik vind het boek een aanrader en ik geef het 4 sterren.
Joke Hopman