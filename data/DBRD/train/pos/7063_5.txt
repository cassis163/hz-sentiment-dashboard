Deze reactie bevat spoilers, selecteer de tekst om de spoilers te lezen.  Bijna in een ruk uitgelezen, wat een desolaat gevoel, wat een beleving van weerelementen en de zee, wat een onvoorspelbare spanning!! Creepy in a way, maar niet depressief. Iemand op zoek naar het diepste punt in zichzelf, alles op een abstracte manier op afstand houdend op zoek naar isolatie en toch ook intimiteit met een ander.

"Voor de laatste keer liet hij zijn peillood naar de bodem zinken. Weer voelde hij de duizelingwekkende hoop dat hij nu het punt zou vinden waar geen bodem was, het punt waar heel zijn leven zou oplossen en veranderen en tegelijk zin zou krijgen ".

"Ik zoek naar iets, een bodem die er niet is, in de zee noch in mijzelf"

"Dat is wat ik zoek, dacht hij. Een mist bank die ik binnen kan roeien, ....."

"Hij vroeg zich af of hij zijn lood door het duister kon laten zinken dat onder het oppervlak van al zijn dromen lag"

En dan een helder zeldzaam moment van zelfkennis:
"Mijn diepste verlangen is een droom over horizonten, dacht hij. Horizonten en dieptes, dat is wat ik zoek. Het was of hij een onzichtbare verzegeling bij zich droeg, die hem ontoegankelijk maakte voor iedereen behalve hemzelf. De oppervlakte was kalm, als een zee bij windstilte, maar daaronder sluimerden allerlei krachten waartegen hij zich moest verweren. Eerzucht, onzekerheid, de herinneringen aan zijn driftige vader en geluidloos huilende moeder. Hij leefde in een voortdurende tweestrijd, berekening en het anderzijds nemen van enorme risico's. Hij gedroeg zich niet zoals andere mensen, paste zich niet aan de situatie aan, maar wisselde van persoonlijkheid, werd iemand anders, vaak zonder dat hij het zelf wist.Hij begon ineens te huilen, vertwijfeld, ongeremd. En hield net zo plotseling weer op als hij begonnen was."



Het is zeker een spannend boek maar niet door een vorm van thriller of detective maar door onverwachte gebeurtenissen die bijna onwerkelijk aandoen. Sommige omschrijvingen zijn bijna schokkend, de waanzin van leugens en bedrog.
Bar en Geweldig!