Deze tip kreeg ik van de boekentipper...al moet ik toegeven dat dit eigenlijk pas het derde boek in de tip was. Maar ik was meteen geïntrigeerd en heb het bij de bibliotheek geleend.

Heerlijk boek, leest makkelijk weg door de korte hoofdstukken en de spanning. De rest van de serie komt dan ook zeker op mijn nog te lezen plank.

Het begint al meteen spannend met het levend begraven van een man die over een paar dagen gaat trouwen. Daarna komen de vrienden die dit gedaan hebben om in een auto-ongeluk. Alle achterblijvers zeggen niet te weten wat er tijdens het vrijgezellenfeest gepland stond, maar is dat wel zo?
Voor mij als ervaren (maar tikkie naïeve) thrillerlezer waren er voldoende verrassende plotwendingen om het boek tot het eind toe spannend te houden.