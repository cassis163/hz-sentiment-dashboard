Ben, acht jaar, loopt met zijn moeder in het bos en wil heel zelfstandig alleen voorop lopen naar een afgesproken punt. Wanneer zijn moeder daar aankomt, is Ben er niet. Het touw om aan te zwieren beweegt nog, maar Ben is er niet en ook de hond niet. Hij is verdwenen.

Rachel is radeloos want Ben is haar alles nadat haar man haar verlaten heeft. Ze verwijt zichzelf dat ze niet goed op hem gelet heeft. Niet alleen zijzelf verwijt zich dat, in deze tijden van internet gaat dit soort verhalen snel viraal en er wordt aan haar getwijfeld als moeder. De verwijten van onbekenden die zich verbergen achter het internet vallen haar zwaar.
Terwijl de zoektocht verder gaat, komen de verwijten dichterbij. De politie moet haar ook uitsluiten als dader, maar kunnen ze dat wel? En wat is de rol van haar zus en haar beste vriendin?
Er wordt zoveel twijfel en verdachtmakingen rondgestrooid, dat iedereen zich zou afvragen wie er nog te betrouwen is.

Het verhaal wordt verteld alsof het om therapeutische sessies gaat van een van de rechercheurs, Jim Clemmo en dat is wel origineel, om te lezen hoe zeer zo'n verdwijningszaak het leven van een rechercheur dusdanig overhoop haalt, dat die eigenlijk ook niet verder kan met zijn leven, ook een schuldgevoel heeft en vindt dat hij tekort geschoten heeft.