Barr's alter ego, Anna Pigeon, is pas weduwe geworden en ontvlucht New York om als parkranger aan de slag te gaan in de woestijn van West-Texas. Een van haar collega's wordt dood teruggevonden op een afgelegen plek in het nationale park. De vermoedelijk doodsoorzaak is een aanval van een poema. Dit speelt heel erg in de kaart van de boeren uit de buurt. Hun veestapel is al meerdere keren uitgedund door ronddolende poemas. Dit ongeluk kan er dus toe bijdragen dat de jacht op de roofdieren geopend wordt. Maar Anna gelooft niet in een ongeluk. Zij heeft het lijk van Sheila Drury gevonden en ontdekt aanwijzingen die op moord duiden. Anna die bij haar mede-parkopzichters bekend staat als 'superwoman' trekt op onderzoek uit, met gevaar voor eigen leven...

De boeken van Barr zijn stuk voor stuk een plezier om te lezen. Ze zijn telkens gelardeerd met interessante beschrijvingen van de uitgestrekte natuur in Amerika's nationale parken. Maar ook de misdaadelementen worden goed uitgewerkt. Ook het hoofdpersonage, Anna Pigeon is realistisch neergezet. Ze zit trouwens midden in een identiteitscrisis : 'ben ik nou wel of niet lesbisch !?' Gelukkig heeft ze haar zus, Molly, een New Yorkse psychiater die haar bij tijd en wijlen telefonische steun geeft. Gesprekken die soms heel komisch verlopen. Een hele leuke pagerturner.