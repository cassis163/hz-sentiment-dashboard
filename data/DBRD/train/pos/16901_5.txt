Lang heb ik uitgekeken naar dit slotdeel en toen dit slotdeel werd uitgegeven werd ik ergens benauwd. Hiermee zou het allemaal tot een eind gaan komen. Een eind waar je eigenlijk nog niet naar toe wilt gaan, zeker ook gezien de voorgaande recensies die ik gelezen had.

Ik besloot de gehele serie opnieuw te lezen en dat heb ik geweten. Je komt weer in de wereld van de Fae, heksenkringen, valg, genezers en vlak het Klein Volkje ook niet uit, ondanks hun "kleine" rol in de hele serie en alle andere dierbare en soms niet zulke dierbare personages en volkeren.

Door helemaal opnieuw te beginnen vond ik het extra moeilijk om deel 6, die het verloop van Chaol en Nesryn vertelt, wederom te lezen. Wel is deel 6 deels belangrijk voor het begrijpen van een aantal zaken in dit slotdeel. Je zult begrijpen dat ik deel 6 het minste deel vond. Ook doordat ik bij Aelin wilde blijven. Dit resulteerde er dan ook in dat ik het laatste deel in bijna 1 adem heb uitgelezen. Ruim 900 bladzijden puur genot, verdriet, angst, blijdschap en vreugde. In amper 2 dagen heb ik onafgebroken, behalve even eten en wat slapen, in het slotdeel gedwaald. Het verdriet in het 2e deel van het boek was zo echt voor mij, zo erg ging ik helemaal op in verhaal. Het enige minpunt uit deze serie.... de geweldige lieve hond van Aelin, die in de eerste 3 delen Flits heette en vanaf daarna Fleetfoot. Dat is maar een minor puntje natuurlijk, maar voor iemand als ik die vaak de onbelangrijkste details altijd weet te onthouden is zoiets een ergernis.

Ik ben dan ook heel benieuwd naar de TV serie die hier mogelijk van gemaakt zal gaan worden, maar ik vrees dat ook. Ik heb mijn eigen beeld kunnen vormen van deze wereld, die door een serie mogelijk volledig teniet gedaan kan worden. Ergens hoop ik dat ze de alsnog de schrijvers en regisseurs van Lord of the Rings gaan inschakelen. Want die sfeer, ja, die past geheel bij mijn beleving van deze waanzinnige serie.

Dank je wel Sarah J Maas dat je, voor mij als "oud wijf", mij meegevoerd hebt naar de geweldige wereld van Terrasen, Aderlan, Doranelle, Wendlynn, Anielle en werkelijk alle andere plekken die ik voor altijd zal blijven koesteren. Ps, ik ben eigenlijk wel heel benieuwd naar Dorian en Manon...