Heb dit boek ingesproken als audioboek. Een prettig boek met interessante personages, dat uitnodigt om verder te lezen. Enige aanmerking is dat de Nederlandse vertaling matig is, wat de leesbaarheid van sommige zinnen (met drie of meer bijzinnen) niet ten goede komt. Maar het verhaal is boeiend en de opbouw erg goed.

Enigszins onbevredigend einde voor wat betreft de situatie met Riley, maar voor de rest niks te mopperen. Ik vond de vertaling niet ijzersterk, zoals al gezegd, met name in de eerste helft, de delen die zich in Garland afspelen en waar veel lange, beschrijvende zinnen voorkomen. Mijn inziens had een aantal zinnen, die nu uit een opeenhoping van bijzinnen bestaan opgesplitst mogen worden voor betere leesbaarheid.

Wat me positief verbaasde is dat Grace een nogal onsympathiek personage is en je als lezer toch hoopt dat het allemaal goed met haar komt. Dat vind ik een erg goede kwaliteit van een boek.

Het staat gekenmerkt als thriller, maar ik vond het meer een roman met een beetje spanning.