Hans Vreeken beschrijft meesterlijk het reilen en zeilen op een statig kantoor. Ik heb ooit op een notariskantoor gewerkt en de sfeer die hier beschreven wordt, lijkt daar heel veel op. Ik heb genoten van het boek. Er komt veel humor in voor en het leest makkelijk weg.
Hans Vreeken vertelt het verhaal van een nieuwe hoofdredacteur die komt te werken bij Het Medisch Tijdschrift. Die geeft een tijdschrift uit, HÃ©t Medisch Tijdschrift, geen blad want bladen koop je maar in de kiosk. Je ben ook geen lid van een blad maar abonnee. Dat soort dingen luistert erg nauw, fouten worden niet geaccepteerd. Het kantoor is compleet vastgeroest in gewoontes en gebruiken. De dure lunches buiten de deur waarbij ze wijn uit de kelder meenemen, de macht van de secretaresse.
De nieuwe hoofdredacteur doet zijn uiterste best om veranderingen aan te brengen, te digitaliseren en of dat gaat lukken moet je zelf maar lezen. Ik heb genoten van de schrijfstijl, de humor en de prachtige beschrijvingen en hoop dat Hans Vreeken doorgaat met schrijven.