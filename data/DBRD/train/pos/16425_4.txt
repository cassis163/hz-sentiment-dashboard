Joost Vandecasteele (1975) kreeg met zijn boek ‘Hoe de wereld perfect functioneert zonder mij’ de Vlaamse Debuutprijs. Een heel ander genre boek dan deze beeldroman Bella die enig is in zijn soort.
Dit boek de naam graphic novel meegeven zou te weinig eer zijn want het is helemaal niet zoals de gebruikelijke vorm van graphic novels die we kennen. Het is geenszins een roman zoals we die kennen. Het boek is op zijn zachtst gezegd ‘uniek, enig, absurd, fantastisch, fenomenaal.
Het boek werd voorzien van prachtige tekeningen door Jeroen Los die het geheel nog spectaculairder maken dan het al is.
Een beeldroman waar je de schrijver ‘hoort’ vertellen, zijn zinnen doorspekt met absurde humor, waar je helemaal meegaat in zijn fantastische en surrealistische gedachten, zijn wereld met zijn science-fiction toestanden op de superduper snelweg waarop Bella zich bevindt en van alles en nog wat tegenkomt en ziet en meemaakt. Egoïsme pillen en andere nonsens passeren aan een hoog tempo de revue.