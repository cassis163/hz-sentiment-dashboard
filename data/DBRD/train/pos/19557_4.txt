Agualusa speelt heel mooi met waarheid en leugen, met werkelijkheid en fictie... Felix Ventura, handelaar in verledens, maakt ook literatuur, daarvan is hij overtuigd... hij sluit zijn plots en personages echter niet op in een boek, maar verleent ze leven en zet ze uit in de werkelijkheid. Zijn vriend, de gekko, vertelt ons wat er gebeurt, als op een dag een vreemdeling langs komt en om een nieuw verleden vraagt. José Buchman wordt hij, maar raakt hij kwijt wie hij was? Als de minister met zijn nieuwe verleden in staat is de geschiedenis van Angola te veranderen, kan José dan op zijn minst zijn eigen verleden veranderen? De aandoenlijke gekko, niet eens in staat om in een vorig leven zelfmoord te plegen (werd afgeleid door een spannend boek), is de ideale verteller: hangend aan het plafond hoort en ziet hij alles en vertelt het ons. Mujimbo...

Gelezen in december 2008