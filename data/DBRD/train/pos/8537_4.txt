Dit is mijn eerste kennismaking met Alice LaPlante. Deze voor mij nog onbekende auteur, zorgt zelf een week per maand voor haar moeder die aan Alzheimer lijdt. Dit gegeven maakt het boek zeer geloofwaardig.
Hersenspinsels is het aangrijpende verhaal van de 64 jarige Jennifer die lijdt aan de ziekte van Alzheimer. Ze is een gepensioneerd orthopedisch chirurg, je maakt kennis met haar kinderen Mark en Fiona. Haar huwelijk met James en haar vriendschap met Amanda en Peter. Het is geen boek dat je snel leest, het is geschreven in korte alineaÂ’s . Door alle flashbacks en visioenen krijg je een kijkje in het leven van Jennifer en langzamerhand worden steeds meer dingen duidelijk. Het boek was best moeilijk om te lezen, vaak moes ik het verhaal een poosje laten bezinken.

Het boek begint als Amanda is vermoordt en blijkt dat er vier vingers van haar hand zijn verwijderd. De verdenking naar Jennifer is dan snel gemaakt. Pas aan het einde van het boek kom je er achter hoe het allemaal zit en wat de reden is van deze moord.
Ik vond het niet echt een thriller maar meer een roman, spannend was het verhaal niet.

Ik heb het boek een 9 gegeven. Het is een verhaal dat me lang zal bijblijven, ook heb ik me door dit boek een beetje kunnen inleven wat iemand met Alzheimer moet meemaken. Hier had ik nog nooit zo bij stilgestaan en realiseer me veel meer dan voorheen hoe het is om voor zo iemand te moeten zorgen.