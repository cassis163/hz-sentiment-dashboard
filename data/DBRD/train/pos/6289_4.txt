Wat een indrukwekkend verhaal. Na de dood van broer Barend ruimt Mutsaers in twee maanden tijd het (ouderlijk) huis leeg samen met haar zus. Onder elke stoflaag komt een herinnering naar boven.
Barend is al jaren een kluizenaar en sterft op 51-jarige leeftijd in bed, gekleed in een nieuw pyjamajasje en omringd door porno. Met de herinneringen die ze heeft en de kattenbelletjes die Barend in huis achterlaat probeert Mutsaers haar broer te doorgronden. Gezien hun verwantschap is het niet raar dat ze daarmee ook zichzelf onder handen neemt. Filosofische vragen over onze eigen verantwoordelijkheid en de zin van het leven komen voorbij. Mutsaers groeide op in het naoorlogse Utrecht in een gegoed milieu. Dat merk je dan ook aan het ietwat oubollige taalgebruik, waarbij google je beste vriend is voor tekst en uitleg. Overigens sluit dat goed aan op het verhaal en de tijd waarover gesproken wordt. Een uitgebreide recensie volgt binnenkort op het online magazine Books and Bubbles