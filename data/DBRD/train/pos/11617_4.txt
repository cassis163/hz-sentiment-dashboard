Na eerder kennis gemaakt te hebben met 'Duivelspiek' was 'Feniks' het tweede boek dat ik las van de hand van de Zuid-Afrikaanse schrijver Deon Meyer.
In Feniks staat het leven en lijden van inspecteur Mat Joubert centraal. Na het plotse en onverwacht overlijden van zijn vrouw is zijn leven volledig ontwricht en vecht hij tegen zijn persoonlijke demonen.
Gelijktijdig worden er een aantal bizarre moorden gepleegd en krijgt Joubert de opdracht deze op te lossen.
Feniks staat voor wedergeboorte en dit wordt zeer goed weergegeven in het verhaal.
Het boek is vlot en in de typische Meyer stijl geschreven. Meyers heeft immers een zeer suggestieve pen en weet zijn karakters zeer goed neer te zetten.
Net als in Duivelspiek is de plot buitengewoon goed maar blijft het spanningsgehalte een beetje te laag. Waardoor Feniks eerder het label van een politieroman krijgt, dan van literaire thriller.
Niettegenstaande is Feniks en zeker het latere werk van Meyer een aanrader!