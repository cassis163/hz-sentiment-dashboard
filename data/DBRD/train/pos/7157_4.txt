Op school heb ik met station zuid (technisch lezen) een stukje uit de F-side story gelezen. Dit vond ik zo leuk dat ik het hele boek wilde lezen.

Het boek gaat over Naomi, een meisje uit Rotterdam (010) die een groot Feyenoord fan is (net zo als ik).
Naomi moet verhuizen naar Amsterdam (020) waar iedereen natuurlijk voor Ajax is. Toch gaat ze met haar Feyenoord sjaal van haar vader om naar school. Want Naomi is geen bang meisje! Toch word ze meteen geplaagd. En haar problemen worden steeds groter als ze ook nog eens verliefd word op een Ajax fan (Yo).

Ik vind de kaft er mooi uit zien. De tekeningen passen goed bij het verhaal.
De titel word in het boek duidelijk. Want er staan allerlei liedjes in uit de West side story. Ik kende deze musical niet maar samen met mijn moeder hebben wij deze liedjes opgezocht bijv. Amerika en Maria.

Ik vond het een leuk boek. Maar soms ook zielig. Het leukst vond ik de stukjes die over voetbal gingen. Het maakt niet uit voor welke club je bent, het boek is voor iedereen leuk om te lezen!!

Ik geef het boek daarom 4,5 sterren.

Robbert, 10 jaar.

Nadat Robbert enthousiast thuis kwam dat hij dit boek wilde lezen, ben ik hem natuurlijk gelijk voor hem gaan opzoeken.
Hij heeft hem eerst zelf gelezen en daarna hebben we hem samen voorgelezen. Je merkt dan wel dat de liedjes niet goed overkomen wanneer hij het boek zelf leest, omdat hij de musical niet kende.

Het verhaal was duidelijk en zat goed in elkaar. Het las ook goed voor. Het is een boek dat geschikt is voor zowel jongens als voor meisjes.

Eigenlijk ben ik net zo enthousiast als mijn zoon en ik geef het boek 4 sterren. Een aanrader! (ook wanneer je niks met voetbal hebt zoals ik!)