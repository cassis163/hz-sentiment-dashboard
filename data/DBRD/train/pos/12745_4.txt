Het boek: IJskoud van Isa Maron eindigt weer met een enorme cliffhanger waardoor ik erg verlang naar het volgende boek. Ook hier zijn er twee verhaallijnen, die doorlopen in de twee boeken, die al verschenen zijn: De verdwijning van de zus van Kyra en het geheimzinnige meisje dat in Engeland gevonden is. Dat die twee verhaallijnen met elkaar te maken hebben is duidelijk maar hoe?

Isa Maron lukt het om een losstaand verhaal te verbinden met een doorgaand verhaal zonder dat het onwaarschijnlijk wordt. Ze ziet hiermee kans dat ik volgende boek direct op het lijstje: " Wil ik graag lezen" te zetten zonder dat ik de titel of de inhoud ken want ik wil weten hoe het afloopt met de verdwijning van Sarina en wat is de relatie met het de jonge vrouw in Engeland?

Het verhaal over de verdwijning van de kinderen is angstaanjagend vooral omdat je weet dat dit in werkelijkheid overal op de wereld plaatsvindt. Door hierover te schrijven op een spannende manier, komt het weer in de aandacht en niet overal zijn er politiemensen, die er aandacht en mankracht aan geven om de kinderen op te sporen.