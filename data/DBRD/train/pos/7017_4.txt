Dit is echt een boek dat je tussendoor leest of nadat je een heftig/emotioneel boek hebt gelezen, leest om bij te komen van het heftige verhaal, om je af te leiden. Het is in feite in dagboek-vorm geschreven, ook al staan er geen datums bij, maar je gaat steeds naar het volgende moment in Portugal en de gedeeltes uit Nederland worden hooguit in fragmenten als een korte terugblik beschreven. Storend is dat niet.
Je leert ondertussen een paar woordjes Portugees. Je leert een paar gewoontes kennen en ook krijg je een paar tips waar je op moet letten als je besluit om een huisje te kopen in Portugal, tevens leer je iets over geitenkaas maken.
Het boek mist wel diepte en er gebeurt niets schokkends, maar dat is in dit geval niet erg.
Ik bewonder Bart & Marjolein in ieder geval, zeker omdat ik niet weet of ik ook zo zou kunnen en willen leven, maar de plaatsen die ze bezoeken en waar ze later gaan wonen spreekt me zeker aan. Daar zou ik ook wel willen wonen, maar dan toch met iets meer luxe.