Op humoristische en open wijze vertelt Josine over het ontstaan van haar burn-out en de daarop volgende paniekstoornis en depressie.
Met een groot zelfinzicht formuleert ze o.a. de factoren die haar een gemakkelijk doelwit voor een burn-out maakten: verstoorde balans tussen inspanning en ontspanning, hoog sensitiviteit, onderhouden van een (te) groot sociaal netwerk, teveel willen pleasen, werken in een prestatiegerichte cultuur.
Ze schrijft persoonlijk, zonder schaamte, mooi beeldend (ze maakt veelvuldig gebruik van prachtige metaforen), vol met humor en met smakelijke zelfspot.
Zonder taboe schrijft ze over haar gevoelens betreffende haar extreme vermoeidheid, haar angsten en haar depressie: een feest van herkenning voor iedereen die kampt(e) met dergelijke klachten!!!
Verder heeft Josine een duidelijke eigen visie over het onbegrip en de onkunde in de (geestelijke) gezondheidszorg en over de individualistische maatschappij waarin we leven.
Een echte aanrader!!!