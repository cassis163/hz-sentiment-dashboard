Op zoek naar een dun e-book kwam ik deze tegen op mijn e-reader. Waar het over ging wist ik eigenlijk niet, de voorkant doet natuurlijk wel het een en ander vermoedenâ€¦

Het boekje is geschreven voor het goede doel; de opbrengst van 3FM Serious Request ging in 2016 naar het Rode Kruis waar ook de opbrengst van dit boekje heen ging.

Het eerste verhaal is geschreven door Tamara Haagmans, een leuk, vlot en af en toe heerlijk hot maar ook humorvol verhaal over Serena. Haar CV staat vol leugens, maar toch krijgt ze op het allerlaatste moment voor aanvang van de actie de baan als productieassistent bij het Glazen Huis. Er werkt een heerlijke sexy regisseur waar ze het heel heet van krijgt.

Het tweede verhaal legt een link met het eerste verhaal, want is het verhaal van Angelique en Dante die een cheque bij het Glazen Huis komen aanbieden. Het vertelt hun wat lastige maar ook fijne en hete verhaal. Onderweg naar het Glazen Huis krijgen ze autopech ze maken van alles mee. Komt Angelique nog op tijd bij haar oma aan of niet en wat is dat nu precies met die Dante?