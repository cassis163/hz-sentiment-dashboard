Je schoolresultaten zijn inperfect, dus sturen je ouders je naar het buitenland om daar naar school te gaan. Daar komt bij dat een toekomstige schoonzoon aan hun eisen moet voldoen en je daarom op verplichte, voor jou gekozen dates moet gaan. Mijn vader zou ik in zijn gezicht uitlachen, maar voor Jisu, de hoofdpersoon in 29 dates is deze absurditeit werkelijkheid. En dat terwijl ze hier helemaal niet op zit te wachten, maar juist liever bezig is met fotograferen, dan naar deze zogeheten seons te gaan. Maar wat als sommige jongens toch ineens je interesse lijken te wekken?
Waan je in het leven van de Koreaanse tiener die te maken krijgt met cultuuroverbruggingen nu ze in Amerika woont, maar vooral ook met alle onderwerpen die passen bij een coming-of-age boek, zoals vriendschappen en verliefdheid en de moeilijkheden die hierbij komen kijken.
Verkijk je overigens niet op de culturele aspecten, want helaas blijft het boek behoorlijk aan de oppervlakte en maken de personages weinig ontwikkeling door. Daarentegen is het boek erg luchtig en romantisch, dus zeker een aanrader wanneer je een vlot boek wilt lezen dat met een schep humor misschien je eigen mis√®re voor even doet vergeten.