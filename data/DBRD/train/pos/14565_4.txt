Dit boek voldoet aan alle voorwaarden van de Scandinavische thriller: langzaam komt de oplossing van de gruwelijke moorden dichterbij, de rechercheurs hebben onenigheid en priv√©problemen en er is een gelaagde karakterontwikkeling van de hoofdpersonen.
Het Meesterwerk is het eerste deel in een trilogie met in de hoofdrollen journalist Viljar Ravn Gudmundson en inspecteur Lotte Skeisvoll. Hun karakters worden, naar mate je verder komt in het boek steeds duidelijker, waardoor je ze steeds beter leert kennen. Ook leer je de moordenaar steeds beter kennen omdat ook zijn gedachten worden verteld.
Er wordt tevens een gebeurtenis beschreven in het verleden. Ook hier word je na elk hoofdstuk een stukje wijzer. Als lezer zoek je een direct verband met de gebeurtenissen in het heden. Die blijken er wel te zijn, maar op een heel andere manier dan verwacht. Het slot van het boek is teleurstellend. Na zoveel uren in spanning te hebben gezeten en meegeleefd te hebben met elk brokje oplossing gaat het boek uit als een nachtkaars.