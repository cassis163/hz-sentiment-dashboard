Het is bijna met geen pen te beschrijven wat Fitzek gepresteerd heeft met zijn boek De Therapie. Het verhaal is op een hele vlotte manier geschreven die heel makkelijk wegleest. Daarnaast lopen het begin en het midden vloeiend en met een sterk stijgende spanningscurve in elkaar over. Het einde zorgt voor een climax waar je U tegen zegt.

Al direct op de eerste pagina word je het verhaal ingezogen om er pas helemaal op de laatste pagina weer uitgespuugd te worden. Na ieder hoofdstuk zit je eigenlijk met nog meer vragen dan je aan het begin van het hoofdstuk al had. En op het moment dan je denkt door te hebben hoe het zit neemt het verhaal een heel andere wending. En dat gebeurt echt meerdere malen in het boek. Briljant ook hoe hij elk hoofdstuk zo weet af te sluiten dat je jezelf haast gedwongen voelt het volgende hoofdstuk direct te lezen. Het begin-, het midden-en het eindstuk zijn eigenlijk allemaal van een niveau waarop maar weinig boeken geschreven zijn, subliem!