Een verhaal waarin je mee terug kunt reizen naar eind jaren tachtig van de vorige eeuw.

'Michelle Welt' is een verhaal in twee delen. In het eerste deel met de titel 'Bouw' lees je hoe Anner bang is om te groeien in het leven. Hij kijkt steeds terug in een droom naar een liefde die hij nooit heeft gehad en blijft maar hangen in zijn gevoelens. Dan ontmoet hij Michelle. Zij is anders dan alle anderen en met haar kan hij weer gaan geloven in liefde. Ze bouwen samen een soort van relatie op. Toch is het niet helemaal waar hij op gehoopt had, maar hij is zwak en onzeker en onderneemt niet echt iets om deze relatie zeker te stellen. Michelle is nogal spiritueel en loopt met haar hoofd in de wolken, terwijl Anner wel met beide benen op de grond denkt te staan, maar hij leeft in een wereld die hij eigenlijk niet kent.

In het tweede deel met de titel 'Teloorgang' lees je hoe het niet werken aan een relatie en maar geloven dat het wel goed zal komen, kan uitlopen op een einde dat niemand heeft gewild. Een dochter is zoek!
Wederom zijn onbegrip en eenzaamheid troef.

'Elke keer als Michelle huilt, wankelt mijn zelfvertrouwen verder, dacht hij. Ik was bij Marja terwijl ik bij haar had moeten zijn.'

'Michelle Welt' lees lekker vlot door de schrijfstijl van Gerrit Sangers die vormelijk maar zeker niet stijf is. Ik kan daar van genieten.