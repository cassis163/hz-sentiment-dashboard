Prachtig geschreven melancholiek portret van twee mannen in het oosten van Nederland die niet geslaagd zijn in het leven en die ook de wereld om hen heen zien afbrokkelen. De eerste helft van het boek kent twee hoogtepunten, wat mij betreft: de vlucht van de Rus en de sexreis van de twee mannen naar Azië. De tweede helft ontbeert zo’n hoogtepunt en zakt een beetje in, maar is des te ontroerender. De gedachtenwereld van de ‘oosterling’ met zijn onderdrukt minderwaardigheidscomplex ten opzichte van het westen is erg goed getroffen.

De heilige Rita is patrones van de hopeloze gevallen maar, merkwaardig genoeg ook van slagers en vleeshandelaren en daarmee van de vijanden van de hoofdfiguren, dat is een beetje jammer.