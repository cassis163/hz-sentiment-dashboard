Herfst in Central Park gaat over Clio, Smith en Tate; drie vrienden die een beslissing nemen die de rest van hun leven zal be√Ønvloeden op het gebied van de liefde. Het verhaal speelt zich af rondom Thanksgiving, een feestelijke dag die je meestal doorbrengt met je familie.
Aidan Donnelley Rowley komt uit New York en is er dol op. Dat merk je ook aan alle beschrijvingen van de stad. Tijdens het lezen kijk je door de ogen van de personages mee naar deze stad.

In dit verhaal is het vooral duidelijk dat niet alles blijkt te zijn zoals het in eerste instantie gepresenteerd wordt.
De eerste hoofdstukken gaan over Clio die met een van haar angsten geconfronteerd wordt; ze heeft moeite met het verwerken van gebeurtenissen uit het verleden. Haar moeder was nogal instabiel en daarom houdt Clio mensen graag op een veilige afstand. Vooral niet te dichtbij komen, is de boodschap!
De beste vriend van Clio, Smith Anderson is het levende bewijs dat opgroeien in een rijke, prominente en succesvolle familie geen garantie is om gelukkig te zijn in je leven. Ze heeft nogal wat luxe probleempjes, niet vergelijkbaar met de problemen van Clio.
Dan hebben we nog Tate Pennington die niet weet wat hij zal doen; zijn hart is gebroken en hij komt naar New York om te beoordelen of er voor hem nog iets te redden valt.

Herfst in Central Park leest lekker door en is een vrij luchtig verhaal geworden met Clio als hoofdpersoon.
De 'problemen' zie ik meer als ongemakken, maar dat is persoonlijk.
Het is een leuke roman waar je zeker van zult kunnen genieten als even helemaal niets anders hoeft. Even wegzwijmelen in New York en weten dat het er toe doet hoe je echt bent als mens. Dat is waar je eigen krachten liggen!