We maken kennis met Roy, Monica en hun 2 dochters. Roy is politieman en hij wordt zinloos vermoord. Monica blijft achter met haar 2 dochters. Lang is ze bezig met overleven en dan plots, door een berichtje beseft ze dat het leven ongemerkt is doorgegaan. Haar haat wordt aangewakkerd en ze wil hier iets mee gaan doen.
Langzaam maar zeker worden we door haar meegezogen door haar haat.

Door de verschillende verhaallijnen die ontstaan in het verhaal leren we de personages heel goed kennen.
De hoofdstukken zijn prettig kort geschreven, waardoor het ook aangemoedigd wordt om door te willen lezen. Door de fijne schrijfstijl wil je nog sneller doorlezen om te weten wat en waarom de haat gevoed wordt bij Monica.

Hoe is het mogelijk dat iemand door haat zoveel in haar eigen leugens verstrikt geraakt!
Citaat: Ik ben een monster. Het doodknuppelen niet waard. Er is iemand die beweert dat ik de doodstraf moet krijgen. Het is niet waar. Niemand vraagt wat mij is aangedaan.

Het plot is verrassend maar ook te verwachten.
Door het schrijven van de verschillende verhaallijnen, de opbouwende spanning, de goede uitgewerkte personages is dit boek 4 sterren waard.
Knap hoe Lundi als debuut zo'n fantastische thriller heeft geschreven. Ik kijk al uit naar haar volgende boeken!