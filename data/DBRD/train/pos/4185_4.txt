Een verdwenen meisje wordt door een auto aangereden, ze overlijdt aan haar verwondingen. Waar heeft ze de voorbije 4 maanden gezeten en waar komt ze zo plots vandaan? Ze is bovendien zwaar mishandeld.
Mogelijks heeft de politie nu een nieuw spoor naar nog andere verdwenen meisjes.
Erica is aan een nieuw boek bezig en doet onderzoek. Daarvoor spreekt ze met Layla, een vrouw die veroordeeld is voor de moord op haar man en voor het mee helpen mishandelen van haar eigen dochter. De dochter, Louise werd in de kelder vastgebonden van iedereen weg gehouden.
Layla wil niet echt meewerken met Erica.
Erica duikt in het verleden van Layla, maar ook van het huis. Ze gaat er op bezoek en heeft er een heel eng gevoel aan overgehouden.
Er gebeuren ook nog vreemde dingen op een manege. De manege wordt uitgebaat door een koppel, hij is dierenarts, zij geeft paardrijlessen. Martha en Jonas hebben samen een dochter.
Er zijn echt slechte mensen op de wereld.