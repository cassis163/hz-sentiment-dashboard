Censuur is het vierde deel in de C-serie van Esther van der Ham. Deze boeken in C-serie kenmerken zich doordat de karakters zo goed zijn neergezet, dat je de hoofdpersonen Ã©cht leert kennen en als het ware in hun huid kruipt. Elk van de romans gaat weer over een ander persoon in een familie. Deel 1 gaat over Marjolein, deel 2 over haar zus Emma. Deel 3 gaat over Annabel, de dochter van Emma en dit boek gaat over Lisa, een nicht van Annabel en dochter van Marjolein. Zo is het dus heel fijn om in deel 4 te lezen hoe het in het leven verder is gegaan met Annabel uit deel 3.

Censuur is een ontzettend spannend boek waarin veel gebeurt. Niets is wat het lijkt en het zet je soms behoorlijk op het verkeerde been. Het blijft tot het eind toe spannend wie achter de bedreigingen zit en waarom.
Het is dan ook een boek wat je direct zou willen uitlezen omdat het zo ontzettend spannend is en je wilt weten wie er achter de bedreigingen zit.

Dit deel is wel anders dan de vorige delen. Waar het is de eerste drie boeken om persoonlijke thema's ging (depressie, overlijden partner, drugsgebruik, gevangenis, enz), is dit deel veel luchtiger, maar wel bijna thrillerachtig spannend. De karakters in dit boek zijn opnieuw sterk neergezet, je leert de hoofdpersonen kennen en leeft met ze mee. Dit maakt dat het opnieuw een fantastisch boek wat iedereen zou moeten lezen.