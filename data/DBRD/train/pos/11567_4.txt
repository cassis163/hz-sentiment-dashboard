Het verhaal situeert zich rond deze tijd in een buitenwijk van Londen, aan de rand van het Consort Park dat een centrale rol speelt in het verhaal. De school, de buren, alles bevindt zich in deze omgeving. Londen is op metroafstand en krijgt regelmatig een bijrolletje. Enkel bij de ontknoping zitten we in de stad zelf.

In de proloog hebben we direct de breuk tussen heden en toekomst, geluk en pijn. Rob Thorn wordt door een dwaze bestuurder voor dood achtergelaten. Dit is de start in het tijdschema. Het verdere verloop speelt zich af tussen acht maand na zijn dood en de zes volgende maanden.

Roza, actrice, gaat terug lesgeven om aan inkomsten te komen. Haar kinderen Anna en Danny, zijn van school veranderd en gaan ook naar Churchill Towers. De dood van Rob, kunstenaar van Cara√Øbische afkomst, heeft gans het gezin in een moeilijke positie gebracht. De verwerking van ieder op zich is anders en leidt tot interne conflicten. Roza is enorm wisselvallig en weet met zichzelf geen raad. Anna is erg gesloten, vereert haar vader, zet zich zelfs af van haar moeder. Danny zoekt ook zijn eigen weg.

In de loop van het verhaal worden de buren, de collega's van school en andere personages ten tonele gevoerd. Met korte beschrijvingen die zo blijven voor sommigen, voor anderen begin je ze in de loop van het verhaal meer en meer te kennen.

Elke figuur heeft iets eigenaardigs wat naast de rode verhaallijn aanleiding geeft tot kleinere aanvullende geschiedenissen. Naarmate het boek vordert zijn dus verschillende personen mogelijk de stalker.

Van bij de aanvang wordt je in het verhaal getrokken. Na de proloog wordt het verder verteld in de ik-vorm vanuit de persoon Roza. Vlot geschreven in 61 korte hoofdstukken. Regelmatig krijg je een kijk op de daarvoor beschreven situatie, gezien door een ander personage. Hierbij duidt ze goed aan dat niet iedereen noodzakelijkerwijs dezelfde perceptie heeft. Gekoppeld aan een cliffhanger naar een dichte of verdere passage uit het boek geeft dit een extra vaart. De voornaamste rollen worden in de loop van het gebeuren sterk uitgediept. De korte stukjes bovenaan sommige hoofdstukken zijn niet direct relevant voor het verhaal.

Cork kent de taal van de pubers. Zij doorspekt haar thriller ook met lichte humor. Zij tekent een dorp rond het park midden in de grootstad, volledig met roddels, kleine menselijkheden, behulpzaamheid en jaloersheid. Het park speelt een cruciale rol in gans het verhaal. Het is steeds aanwezig. Tot op het laatste moment verrassend. Er zijn wel wat vertaal of zetfoutjes. Een schitterend debuut, erg leesbaar en spannend en voor het overgrote deel realistisch.