Match leest als een trein!
Een mooi, positief, feel good verhaal over Anne die moeilijk loskomt van de bizarre opvoeding door haar alleenstaande moeder Lize. Het verhaal neemt regelmatig verrassende en soms voorspelbare wendingen en dat maakt dat het boek vrij oppervlakkig blijft, maar wel erg leuk en boeiend om te lezen. Je wordt meegenomen in de interessante wereld van datingbureaus en kunst. De ontknoping laat wat lang op zich wachten en is helaas een beetje afgeraffeld.
Een aanrader voor lezers die wel een positieve boost kunnen gebruiken en een heerlijk boek voor op het strand of om mee weg te kruipen op je bank!