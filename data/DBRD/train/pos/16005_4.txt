Boy Seven is zijn geheugen kwijt. Aan de hand van kleine dingen vindt hij aanwijzingen die leiden naar een notitieboek waarin hij beschrijft hoe dat gekomen is. Helaas heeft hij zichzelf ook een waarschuwing gegeven: niet de politie bellen. Spannende ontwikkelingen volgen tot Boy Seven de waarheid ontdekt. En dan is het bijna te laat.
Mirjam Mous heeft een boek geschreven dat leest als een film. Vanaf het begin wordt je meegezogen met de hoofdpersoon.
Een paar maal struikelde ik, vroeg ik me af 'klopt dat wel?'maar de feiten leken steeds te kloppen met eerdere gebeurtenissen.
Het verhaal speelt zich af in de VS, wat ik een jammer vond - de elementen (pizza, bowling) waren een beetje cliché.
De combinatie heden (geheugenverlies) en verleden (notitieblok, zo is het gekomen) en de climax zijn vier sterren waard. Allen omdat ik twijfelde aan de geloofwaardigheid en door de VS-clichés geen vijf sterren. Het is zeker aan te raden als spannend jongensboek.