Calla is de alfa van haar Nachtschade roedel. Ze is de alfa van haar roedel van Wakers, mensen die wanneer ze maar willen in wolvengedaante kunnen veranderen. Ze moet van de Hoeders, de mensen die bevelen geven aan Wakers, trouwen met de Akonieten alfa, Ren. Op een dag, wanneer ze met haar vriendin Bryn patrouilleert in het bos, komt ze een vreemde jongen tegen. Hij wandelt door bossen waar mensen niet mogen komen, en wordt op dat moment aangevallen door een beer. Calla zou hem dood moeten laten gaan. Hij was gewond, en ze mocht haar identiteit niet aan hem laten zien. Toch redde ze hem en sindsdien bewondert hij haar. Waarom is hij niet bang voor haar zoals alle andere mensen wel zijn? Ze hoort met Ren te trouwen, maar toch trekt die vreemde jongen (Shay) haar aandacht. Voor wie moet ze kiezen? Moet de haar hart volgen, of haar roedel?

Het is echt een super spannend boek vol liefde en ook veel schokkende ontdekkingen over Calla's geschiedenis en die van haar roedel. En welke grote rol speelt Shay in al deze vreemde gebeurtenissen? Waarom moet Calla hem bewaken van Logan, een van de Hoeders? Ik raad mensen die van actie, drama en liefde houden dit boek zeker aan!