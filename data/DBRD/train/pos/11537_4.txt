Kaylee Dunham krijgt een mailtje waarin ze uitgenodigd wordt voor een anonieme socialmediasite, alleen voor leerlingen van het Nottawa college, NODIG. Aan ieder lid van de site wordt gevraagd wat hij of zij nodig heeft. Wat Kaylee nodig heeft? Een nier voor haar zieke broer. Ze heeft veel actie gevoerd, maar heeft nog geen geschikte donor gevonden. Een van de weinige vrienden die ze nog heeft is Nate, een jongen die er altijd voor haar lijkt te zijn. Ook hij is al lid van NODIG, net als vele anderen jongeren uit Nottawa, ook hij heeft al een verzoek gedaan. Het enige dat hij hoefde te doen om te krijgen wat hij wilde, is anderen mensen uitnodigen. En zo gaat het bij iedereen, tot er niemand meer over blijft om uitgenodigd te worden. Dan gaat de site meer vragen...
De hoofdpersonage en ik-persoon in NODIG is Kaylee, maar ook krijg je in het boek een beeld van wat er in de andere personages omgaat. In elk hoofdstuk wordt namelijk vanuit een andere personage geschreven, al zijn de hoofdstukken van Kaylee wel het langst. Hierdoor zie je wat de motieven voor de daden van andere personages zijn, dat maakt het boek interessant.
Ook houd Joelle Carbonneau telkens net wat informatie achter, waardoor je graag door zou willen lezen. Een echte page-turner daardoor, ik heb het ook in een ruime dag uitgelezen.
Het verhaal is goed bedacht. Ik ga natuurlijk niet verklappen wat er precies gebeurt, maar het is in ieder geval de moeite waard om door te blijven lezen, als je het moeilijk vind om aan het begin goed in het boek te komen.
Want dat vind ik een klein minpuntje. De eerste paar hoofdstukken wordt je nog niet helemaal gepakt door het boek, al gebeurd dat later wel.
Nog een andere aanrader: de Test-trilogie, ook van Joelle Carbonneau, is ook leuk. De schrijfstijl lijkt op dit boek, dus als je NODIG een leuk boek vond, zijn De test, Het examen en De studie misschien ook wat voor jou.
Roos van Herrewegen, 13 jaar.