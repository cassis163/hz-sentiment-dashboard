Vrouwen en seks, van moederliefde tot seksrobot door Maartje Laterveer

Zoals op de achterflap staat vermeldt is dit een boek vol boeiende essays over vrouwen en hun seksualiteit. En in tegenstelling wat sommige zullen denken (of hopen) gaat dit boek daarom meer over zelfvertrouwen, zelfkennis en vrijheid. Wat maakt dat dit een boek is dat echt dieper ingaat over wat seksualiteit voor vrouwen (van nu) allemaal inhoudt. Als je zelf een vrouw bent weet je wat er allemaal bij komt kijken. En sorry mannen, naar wat ik in dit boek las, is het voor jullie ook allemaal ver van evident in onze huidige veeleisende maatschappij.

In 9 verschillende hoofdstukken (gaande van Zo moeder, zo dochter over Tinder Love tot Jong geleerd, oud gedaan) beschrijft Maartje het ganse pallet van vrouwelijke seksualiteit. Dit aan de hand van haar eigen ervaringen én de meest actuele wetenschappelijke informatie. De talrijke verwijzingen naar vroeger verschenen literatuur over vrouwen en seks maken het boek nog boeiender én geven goesting om op eigen houtje dieper in deze materie te duiken.
Na elk essay (hoofdstuk) komen er nog enkele vrouwen aan het woord die hun mening over het besproken onderwerp geven.
Dit alles maakt dat het boek een blik langs allerlei kanten geeft op de aangehaalde thema’s. Je krijgt een veelheid aan informatie en daar kan je zelf een onderbouwde mening met vormen.

Als ik lees dat dochters hun remmingen en onzekerheden in verband met seks van hun moeder erven en die op hun beurt doorgeven aan hun dochters dan is het toch niet meer dan logisch dat alle vrouwen dit boek gaan lezen? Echt, doe jezelf een plezier en lees dit boek. Zelfs al heb je (denk je) geen enkel probleem met je eigen vrouwelijkheid en seksualiteit. Een halve eeuw na de seksuele revolutie denken we dat we als vrouw alles al kennen en weten, maar er is nog zo veel onzekerheid en schaamte.
Daarom dikke dank u wel aan Maartje, dankzij een boek als dit worden er weer taboes doorbroken en zijn we weer een stapje verder naar een echte seksuele bevrijding.
Lees dit boek, deel dit boek, praat er over.
En geniet van je vrouw zijn, met alles wat daar bij komt kijken.