Een sprookje voor volwassenen met fantasy-elementen. Een fascinerend en meeslepend verhaal. Een levensles over het leven, de liefde, het geloof en nog zo veel andere dingen. 'De man die de taal van de slangen sprak' is het allemaal. Als visitekaartje voor de hedendaagse Estse literatuur kan dit tellen.

Het verhaal speelt zich af in het middeleeuwse Europa. Hoofdpersonage Leemet leeft samen met nog enkele anderen in een bos ergens in Estland. De meeste bosbewoners zijn echter al verdwenen naar de dorpen, daarheen gelokt door de verspreiders van het christendom. Wat volgt is de strijd tussen de oude en de nieuwe wereld, een tragisch verhaal doorspekt met de nodige humor.

'De man die de taal van de slangen sprak' is geschreven in een bijzonder mooie stijl, voert je mee naar een ongekende wereld en doet je nadenken. Wie dit boek gelezen heeft, kan niet anders dan Andrus Kivir√§hk in zijn hart sluiten en hopen dat er heel snel meer van hem naar het Nederlands vertaald zal worden.