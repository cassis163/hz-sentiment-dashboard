Erica Stroud - James, een Engelse wetenschapper, heeft een middel uitgevonden om malaria uit te roeien. Maar wanneer Erica op het punt staat haar onderzoek op een congres in Amsterdam te presenteren, verdwijnt ze spoorloos. Erica's vriend, Max Carver, gaat naar haar op zoek. Hij vindt haar dagboek en ontdekt dat er een gruwelijk gevaar aan haar onderzoek kleeft. Ondertussen duikt er in Amsterdam plotseling een heftige variant van malaria op die zich razendsnel verspreidt. Max heeft niet lang om Erica te vinden. Zonder haar wacht de wereld een niet te stoppen epidemie. Lukt het Max om Erica op te sporen en miljoenen mensen van de dood te redden?
Malaria is een overtuigende thriller met een ongewone en alarmerende setting. Het bijt zich vast in de lezer en laat niet meer los. Je gaat steeds meer in het verhaal zitten en wil het boek snel uit hebben.