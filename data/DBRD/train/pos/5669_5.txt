Als er in Flint City het misbruikte en verminkte lichaam van een jongetje wordt gevonden, is het kleine stadje in shock.

Al snel houden ze een verdachte aan.
Terry Maitland, coach T, Flint City man van het jaar 2015, een graag geziene man.
Alles wijst in de richting van Terry, maar het blijkt al snel dat hij een waterdicht alibi heeft.

Volgens het bewijs een duidelijke zaak die toch vreemd genoeg aan alle kanten lijkt te rammelen.
Dit zorgt ervoor dat bij Detective Ralph Anderson de twijfel toeslaat en hij verder op onderzoek uitgaat.

Want èèn persoon kan toch niet op twee plaatsen tegelijk zijn?

Met dit boek zet King wéér een dijk van een verhaal neer!
Vanaf de eerste pagina wordt je al het verhaal ingezogen.
En tot en met de laatste pagina blijf je erin vastzitten.
En ondanks dat King weleens wat langdradige stukken in zijn verhalen verweeft, was dit hier absoluut niet het geval.
Elk deel was een stukje van de puzzel, die niet gemakkelijk op te lossen was.

Voor de die-hard Kinglezers zitten er weer een aantal leuke verwijzingen in naar zijn andere werken.
Het is wel aan te raden eerst de Bill Hodges trilogie te lezen in verband met spoilers.

Ik kan alleen maar zeggen dat ik genoten heb van dit boek, en ik zal hem zeker aanraden aan andere mensen!
Dit boek heeft zijn 5 sterren dik verdiend.

Met dank aan The House of Books voor het recensie exemplaar en deze geweldige ervaring!.