Is dit het meest verontrustende boek van 2018, vroeg het NRC zich eind oktober af. Zonneklaar: Ja!
Leg dat wat je momenteel leest maar even opzij.

Als je niet beter zou weten zou je dit boek als een zoveelste complottheorie kunnen lezen. Maar dat past bij lange na niet bij de statuur van auteur en hoogleraar geschiedenis (Yale) Timothy Snyder. Wel is duidelijk dat hij dit boek met een groot gevoel van urgentie heeft geschreven. Zijn in vorige boeken (Bloedlanden, Zwarte aarde) gebruikelijke distantie laat hij hier los. Dat is zeer te begrijpen; zelfs als hiervan de helft maar klopt, blijf je ontzet achter.
De weg naar onvrijheid duidt aan de hand van bekende feiten (MH17, annexatie van de Krim, presidentsverkiezingen VS) hoe Poetin c.s. de wereld aanschouwen en manipuleren. En hoe Trump in dat licht beoordeelt kan worden.
Snyder breekt een lans voor het zoeken naar wat echt is; juist in tijden van internettrollen en manipulatie. Het is daarom logisch dat hij dit boek opdraagt aan verslaggevers: "de helden van onze tijd".

"Informatie in de digitale betekenis is oneindig, kennis wordt steeds schaarser en wijsheid vloeit weg".

Lezen!