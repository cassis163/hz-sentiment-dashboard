Surf!, geschreven door Chris Vick gaat over Sam, die verhuist naar het platteland vanuit Londen. Hij ziet er echter tegenop om zijn vrienden allemaal achter te laten en een nieuw leven te beginnen. Maar van zijn moeder moeten ze er heen om de erfenis te kunnen regelen. Sam leert al snel Jade kennen, zijn buurmeisje. Hij wordt op slag verliefd en kan haar niet uit zijn hoofd krijgen. Maar Sam is een nerd, zo zegt hij het zelf, en hoe kan een nerd nu indruk maken op zo een cool surfmeisje dat allemaal stoere dingen doet. Sam leert surfen en doet alles om Jade te kunnen imponerenâ€¦ Zelfs oude zeekaarten gebruiken om de Duivelshoorns te vinden een mythische surfplek met torenhoge golven.

Surf is een echte zomerroman, het dompelt je -letterlijk, onder in het zomerse surf en strandplezier, ook heeft het boek een romantische verhaallijn. Het boek beschrijft de sfeer tussen de surfvrienden en de nieuweling heel goed. De gedachten en gesprekken zijn mooi uitgewerkt. De vele mooie quotes uit het boek zijn hiervan een mooi voorbeeld.
De weinige personages die voorkomen in het boek komen dan ook helemaal tot leven tijdens het lezen.
Het boek beschrijft ook zeer realistisch de problematiek omtrent drank- en drugsgebruik. Zonder hierin te overdrijven. Toch blijft het een echte zomerroman om bij weg te kunnen dromen maar ook aangevuld met meer dan genoeg spanning, leugens en intriges.
De liefdeslijn is mooi uitgewerkt en je wordt vanzelf verliefd op de personages en dus ook het boek.

Het boek komt traag op gang maar dat heeft me niet gestoord tijdens het lezen, zo leer je namelijk de personages nog beter kennen. Het einde is een afgerond geheel maar geeft je toch ruimte om zelf in te vullen. Zonder dat je nog met vele vragen blijft zitten.
Surf! vond ik een heerlijke zomerroman waar ik amper iets negatiefs over kan zeggen, behalve dan dat het verhaal voor mij niet had mogen ophouden, maar aan alle mooie verhalen komt een eind.