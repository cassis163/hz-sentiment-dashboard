“Aantekeningen over het verplaatsen van obelisken” een breeduit gezette en over de randen heen vallende tekst op de cover. Veel woorden voor een titel, maar precies passend voor deze roman.
Het zijn aantekeningen geïllustreerd met snapshots alsof alles gepost en gedeeld moet worden op de sociale media. Een schone schijn, gedenktekens eeuwig zwevend in de digitale wereld.
Het zijn aantekeningen over het verplaatsen: Het verplaatsen van de ik-figuur zelf, in de tijd en van omgeving. En het verplaatsen van obelisken, hoge gedenknaalden.
Over de bouw, het transport en de oprichting van een obelisk is weinig bekend, maar ze staan overal in de wereld. Ze werden in de Klassieke Oudheid opgericht, een tijd die we kennen uit overgeleverde verhalen. Vele verhalen over reizen, verlies, rouw en onsterfelijkheid. Helden verhalen over Alexander de Grote.
Deze roman is, onder vele andere thema’s, ook een poging om “de biografie” over Alexander de Grote te schrijven. Een biografie over een halfgod, een behoorlijk ambitieus project. Een project waarmee ook zijn gestorven vriend, een halfgod volgens de ik-figuur, geëerd kan worden. De dodenakkers, waar helden van de oorlogen liggen spelen ook een rol; een eervolle, plotselinge en massale dood .

Een roman met vele verhalen in verhalen, persoonlijk en universeel.
Aantekeningen stapelen om te gedenken in het groot en in het klein, de afwezigen te laten bestaan in verhalen.
De verhalen zijn pakkend, de taal is mooi en beeldend. Het is een roman dat met aandacht en plezier gelezen en herlezen kan worden.
Een boek om vaker te lezen.