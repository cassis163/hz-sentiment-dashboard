Een originele handleiding over wat je zelf kunt doen bij kleine en grote rampen.
Het boek is verdeeld in 3 stukken: Rampen in en om het huis, Grote rampen en Rampen ver weg.
Het is geschreven voor iedereen van negen jaar en ouder. Een boek om lekker doorheen te bladeren en te lezen over allerlei grappige, griezelige en geweldige weetjes over alle mogelijke catastrofes.
.
Het is een heel grappig boek zowel door de grappige beschrijvingen van Jesse Goossens maar zeker ook door de leuke kleurrijke tekeningen van Linde Faas. Deze tekeningen passen zich echt aan bij het onderwerp en zijn een geweldige aanvulling op de tekst.
Op een leuke manier leer je veel over EHBO en hoe je kan reageren als er een ramp gebeurt.
Ook wordt er aandacht geschonken aan het maken van een eerste hulpkit, noodpakketten en survivalkits.
Elk hoofdstukje is opgebouwd uit drie delen: een korte beschrijving van het onderwerp daarna de "wist je dat" en tenslotte "dit je moet doen".
Het is een handig naslagwerk met leuke wetenswaardigheden.
Wel vraag ik me af of het zo praktisch is om bijvoorbeeld te reanimeren als je dit nog nooit eerder hebt gedaan.
Maar iets doen is wellicht beter dan niets doen. Spuitende slagaders en overstromende oceanen leest stukken leuker dan een EHBO boek.
Als aanvulling een jeugd EHBO-cursus lijkt mij best verstandig.
Een deel van de opbrengst van dit boek wordt geschonken aan het Rode Kruis.
Het Rode Kruis bestaat in Nederland 150 jaar.
Prinses Margriet heeft als erevoorzitter van het Nederlandse Rode Kruis het voorwoord geschreven voor dit boek.
Conclusie een heel leuk boek voor kinderen die gek zijn op allerlei wetenswaardigheden en graag een ander helpen!