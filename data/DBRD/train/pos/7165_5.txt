Het verhaal gaat over een tweeling die in een wereld leven waarin zij als ‘supermensen’ jagen op onderkruipsels.
Het verhaal doet een beetje denken aan the vampire diaries en the originals. Als je fan bent van die series dan is de Hunters Saga absoluut een aanrader. Het verhaal zou absoluut niet misstaan als serie of film.

De schrijfster heeft me meegenomen in haar alternatieve realiteit, die ondanks de fantasy-elementen, heel geloofwaardig in elkaar gestoken is.

De schrijfstijl is heel toegankelijk en het boek verveelt geen moment. Het was dan ook moeilijk om het weg te leggen. Het boek zit gepakt met spannende scenes. De auteur schuwt duidelijk de moeilijke momenten niet.

Ik werd van begin tot het einde meegenomen in een rollercoaster van verschillende emoties.
Dit boek heeft alles; humor, spanning, horror, drama en romantiek. De dialogen zijn uitstekend en je zult je hechten aan bepaalde personages.

In conclusie: het eerste deel van de Hunters Saga heeft me doen verlangen naar meer. Ik ben dan ook zeer benieuwd naar deel 2.