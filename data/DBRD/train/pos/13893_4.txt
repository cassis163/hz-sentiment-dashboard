Dit boek kwam vanuit een tip van een boekenforum. Normaal had ik deze anders niet zomaar gepakt gok ik.
Het is niet helemaal het genre wat ik normaal gesproken zou lezen, maar dit boek heeft me vanaf het begin tot het einde gepakt. Ik vond het erg fijn om te lezen.
Het boek lees relatief makkelijk weg, ik kon me identificeren met de personages die zo omschreven waren dat het een beeld gaf, maar er ruimte bleef voor eigen invullen.
Het geheel zou het boek mysterieus te noemen zijn. Ik merkte dat ik zelf erg ging meedenken in hoe het in elkaar zat. Er gebeuren rare dingen. Ik begon zelf verhalen te verzinnen hoe het zou kunnen zitten. Uiteindelijk was het natuurlijk compleet anders dan wat ik me allemaal bedacht had. Maar ik vind het altijd sterk als een boek zo is geschreven dat je als lezer zijnde mee gaat denken naar hoe het allemaal zit of oplossingen bedenkt.
Leuk vond ik ook dat het fenomeen papieren boeken en de high-tech van computers en smartphones in elkaar verweven is, maar op een natuurlijke wijze. Niet geforceerd en het deed geen afbreuk aan de sfeer van het boek.
Dit boek is een aanrader voor iedereen die een boek wil lezen wat niet te ingewikkeld is (maar ook niet super eenvoudig), die van boeken houdt (wat niet zo'n moeilijke voorwaarde is als je boeken leest) en de technologie ook wel leuk vind. Het is een mysterie, je gaat meedenken en wil weten hoe het nu zit met al die rare dingen in de boekwinkel van Penumbra die 24 uur open is, waar boeken geleend worden en het geen normale leesboeken zijn. Waar bijzondere personages langs komen en de verkoper een logboek met details moet bijhouden van elke klant.