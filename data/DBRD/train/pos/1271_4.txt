Calendar Girl is een serie bestaand uit 4 boeken die elk 3 maanden tijd omvatten. Het verhaal gaat over Mia Saunders, die een enorme schuld moet aflossen, wel 1 miljoen euro. Haar vader heeft zich namelijk in de problemen gewerkt met haar ex vriend, nu ligt haar vader in coma en ze heeft precies 1 jaar om het geld terug te geven. De enige oplossing hiervoor is simpel, ze moet gaan werken bij haar tante's escort bedrijf. Elke maand is Mia de escort van een man die haar heeft gekozen. Vele verschillende soorten mannen en redenen komen aan bod in dit verhaal. Seks is een optie maar daarvoor moeten ze meer betalen.

Januari 4 sterren

Januari is de eerste maand waarin dit boek zich afspeelt en waarin Mia begint met haar nieuwe werk. Ze trekt in bij Wes, een sexy surfer en filmregisseur. Hij heeft haar ingehuurd om minder aandacht van vrouwen te krijgen en Mia laat zich door niemand imponeren. Je merkt in dit deel wel echt dat dit voor 18+ bestemd is want de details over de seks scenes zijn erg intens.

Februari 3 sterren

In februari ruilt Mia Wes om voor Alec. Hij is een Franse kunstenaar die in Seattle woont. Een heel ander type dan Wes en dat zorgt voor een fijne afwisseling in het verhaal. Alec is erg creatief en huurt Mia in als zijn muze voor zijn nieuwe tentoonstelling. Zijn lieve woorden en inspirerende gedachten zorgde ervoor dat ik verder wou lezen. Ook hier zijn de seks scenes erg duidelijk beschreven. Toch denk ik dat ik nog steeds team Wes ben.

Maart 4 sterren

In de laatste maand van dit boek is er iets anders aan de hand. Mia wordt ingehuurd door Antony, een Italiaanse zakenman en erfgenaam van een groot restaurantketen. Hij is de enige man in de familie met de traditionele achternaam en zijn moeder verwacht zo snel mogelijk klein kinderen om de achternaam voort te zetten. Helaas zit dat er niet in. Antony is namelijk homoseksueel en Mia moet de rol van zijn verloofde spelen om zijn familie te kalmeren.

Ik vind het zo interessant om te lezen waarom de mannen Mia inhuren. Sommige voor zichzelf en andere voor de buitenwereld en de media. Ik heb nu pas de eerste 3 maanden gelezen maar ik kan niet wachten tot de volgende drie maanden uitkomen in boek vorm! De kaft verandert elke keer van kleur en kunnen we even een moment nemen voor de mooie vormgeving. Het volgende boek komt 28 juni uit bij uitgeverij De Boekerij.

50 tinten grijs is niks vergeleken Calendar Girl. Calendar girl is een grappig, sexy en goed geschreven boek dat je meeneemt in een nieuwe wereld voor rijkdom en leugens. Audrey gaat nog vele harten veroveren met deze serie, ik kan niet wachten op de volgende maanden!

Sterren: 3,5/5,0