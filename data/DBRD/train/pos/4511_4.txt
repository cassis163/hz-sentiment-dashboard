DCI Erika Foster in actie en hoe. Deze keer is het niet koud in Londen, eerder het tegengestelde, het is warm, bijna hittegolf warm.
Een huisarts wordt dood aangetroffen in zijn bed, naakt, handen gebonden aan het hoofdeinde van het bed, plastic zak over het hoofd. Uit de hand gelopen seksspel of is er meer aan de hand. Heeft dit iets met het homomilieu te maken? Kort daarop wordt een tweede man gevonden in dezelfde omstandigheden, een beroemde en beruchte tv gastheer. De pers zit er bovenop. Als de pers erop zit, bemoeien hoge rangen van de politie zich ermee.
Erika Foster wil ook graag promotie maken, ze heeft een goed percentage opgeloste zaken, maar ze heeft haar temperament tegen. Ze kan slecht luisteren naar haar meerdere, doet haar eigen zin ook als ze van de zaak wordt gehaald.

Tweede boek van de reeks met Erika Foster en het is even goed of beter dan het vorige. Echt een topwijf. In dit boeken leren we ook iets meer over haar verleden en familie.