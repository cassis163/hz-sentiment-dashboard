ie kent hem niet? Jack Reacher, een ex-majoor uit het Amerikaanse leger dat van zijn vrijheid geniet door alleen met een tandenborstel een zwervend bestaan te leiden. Hij is uniek in zijn soort en het vaste hoofdpersonage van thrillerauteur Lee Child.

In Persoonlijk vraagt het Amerikaanse leger Reacher om hulp. Een verzoek dat hij niet kan negeren, omdat hij de persoon in kwestie nog wat verschuldigd is. Er blijkt een internationale crisis te dreigen doordat er een aanslag is gepleegd op de president van Frankrijk. Een sluipschutter heeft van een afstand van 1,5 kilometer getracht hem neer te schieten. De aanslag mislukte dankzij het kogelwerende glas waarachter de president zijn toespraak hield. Op de wereld zijn maar een paar kandidaten die een schot van die afstand zouden kunnen maken en één daarvan, John Kott, heeft Reacher in jongere jaren wegens moord achter tralies gezet. Het toeval bestaat dat hij zijn straf heeft uitgezeten en onlangs uit de gevangenis is vrijgelaten.

Reacher wordt verzocht nogmaals de jacht te openen op John Kott, want diverse landen staan op scherp wegens het vermoeden dat deze aanslag een proeve van bekwaamheid is voor het echt werk; namelijk de G8-top in Londen. En daarom gaat Reacher internationaal; samen met de 28-jarige Casey Nice gaat hij op weg naar Parijs om daar zijn kunsten te vertonen.

Persoonlijk is net als de vorige boeken uit de serie met Reacher gewoon genieten. Het heeft dezelfde stijl en het is precies wat je van Lee Child mag verwachten; een verhaal vol spanning, humor en een hoofdpersonage die je niet wilt én kunt missen.

Ook in dit boek speelt de mysterieuze Reacher een fantastische rol waardoor je eigenlijk beseft dat het verdomd jammer is dat het fictie is. Want hoeveel boeken er ook over hem verschenen zijn, hij blijft mysterieus doordat Child weinig persoonlijke informatie geeft om hem beter te leren kennen. Samen met zijn ogenschijnlijke mannelijke postuur, zijn keiharde karakter, humor en het feit dat hij geen angst kent, zorgt ervoor dat hij, waarschijnlijk vooral bij de vrouwelijke lezeressen, favoriet is.

Maar genoeg over Reacher. Ondanks dat er al een hele serie is verschenen, blijft Child boeken schrijven met een perfect gedoseerde spanning en originaliteit. De verhaallijnen sluiten naadloos in elkaar over en Child heeft een perfect oog voor detail. De afwisseling in het boek zorgt voor een juiste spanningsboog. En daarom is hij een van mijn favoriete thrillerauteurs.

Kijk voor meer recensies op www.boekenz.nl