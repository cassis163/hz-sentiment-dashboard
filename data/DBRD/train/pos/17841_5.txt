Het verhaal speelt zich af in een fantasywereld in de toekomst. Jill en haar ouders wonen in Greenwood. Ze droomt van een lever ver weg van de Zienersfamilie en hun tirannieke bewind. Ze vind haar geluk in de dokterspraktijk van haar vader. Op een dag wordt haar land, Latana, aangevallen door Cerynese soldaten, ook wel “Hellestrijders” genoemd. Weg droom,zij en haar broer Joshua worden opgeroepen om hun vaderland te verdedigen Helaas is alles tevergeefs en valt Latana. De hel breekt los. Haar vader brengt Jill in veiligheid door haar aan boord van hun boot de Sabriëlle te brengen zodat ze kan vluchten. Jill laat haar familie achter en vlucht naar het woud. Ze wil een eind aan haar leven maken omdat ze het niet meer ziet zitten, als ze een gewonde strijder uit het Vrijheidspact vind. Sam, zoals hij heet, wordt haar redding. Ze beseffen dat samenwerken en vertrouwen hun enige uitweg is. Ze beginnen een race tegen de klok met als doel de hel van Latana ontvluchten. Onderweg worden ze achterna gezeten door Hellestrijders en maken ze allerlei hachelijke situaties mee. Jill en Sam zijn op elkaar aangewezen en worden zelfs vrienden. Ze geven om elkaar en hebben alles voor elkaar over. Maar ze moeten eerst een veilige plek zien te bereiken. Zou het lukken ?
Het verhaal is niet in te delen in een bepaald genre, het is een fantasy met science fiction elementen, romantiek en een spannend oorlogsverhaal tegelijk. Het zou zelfs een waargebeurd verhaal kunnen zijn op sommige momenten. De verhaallijn is goed en in chronologische volgorde opgebouwd. Vanaf de proloog zit je op het puntje van je stoel, de sfeer en de spanning zitten er meteen in. Je voelt dat je moet doorlezen, je kan het boek niet meer wegleggen.
De karakters van Jill en Sam komen goed naar voren in het verhaal, met beide kan je je prima identificeren. Je voelt hun ellende, wanhoop en liefde. Op sommige momenten moet je zelfs een traantje wegpinken. Toch is het niet alleen maar ellende, er zit ook humor en romantiek in. De omgeving waarin het zich afspeelt, is gedetailleerd beschreven. Je krijgt een goed beeld van Latana.
De schrijver is er in geslaagd de spanning tot het laatst op te voeren zodat het eind verrassend is.
Wat mij befreft is dit een zeer gelaagd debuut. Ik kan niet wachten op meer boeken van de hand van Dieter Ryckewaert.
5 sterren.