Ik lees graag de boeken van Michael Berg en dit keer was het des te leuker omdat ik het boek voor de Hebban leesclub mocht lezen.
Anne is psychologe en heeft een saai maar constant leventje waar niets haar ontbreekt. Op een feestje loopt zij Guido tegen het lijf. Hij is bouwvakker, maar pats boem vuurwerk. Ze verlaat haar man en gaat met de jongere Guido op het platteland wonen. Guido blijkt echter een duister verleden te hebben en als er op een avond een onbekend meisje op de weg ligt begint Anne's grootste nachtmerrie. De zoektocht om Guido terug te vinden begint. Het boek pakt je vanaf het begin en laat je niet meer los. Een paar dagen laten liggen is geen optie. Heldere, makkelijke zinnen. Het boek geeft een aantal uren heerlijke ontspanning en het is jammer als je de laatste bladzijde omslaat. Ik verheug mij op zijn volgende boek.