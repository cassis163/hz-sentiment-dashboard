2 scholen gaan op schoolreis naar Brussel, onder de leerlingen 2 concurrenten op muziekgebied en tussen de leraren zitten 2 concurrenten voor het vak muziek. De ene leraar heeft de baan van de ander “ingepikt”. Tenminste, zo voelt het. Als Anne ook nog hoort dat Sjoerd het neefje is van de directeur vindt ze hem mega irritant, Zo ver mogelijk uit de buurt blijven dus.
Tussen Liv en Kim ontstaat wrijving want de een heeft de ander laten verliezen bij een talentenjacht. En dan kunnen ze onverwacht samen een mooi duet zingen. Hun stemmen passen perfect bij elkaar, nu de rest nog.
Eigenlijk weet je als lezer wel hoe dit gaat eindigen, de verwachting van hoe je daar een zo mooi en romantisch verhaal van kunt maken is erg hoog. En het lukt ze aardig.
Dat er een oude zwerver hier ook een mooie rol in komt spelen vond ik helemaal geweldig. Goed gevonden,
Tijdens de in detail beschreven excursies komen de mensen van 2 scholen nader tot elkaar met als letterlijk en figuurlijk hoogtepunt de bonte avond. Het is een heerlijk boek om tussendoor te lezen en ondertussen een stukje Brussel te leren kennen. De liedjes die gezongen worden heb ik opgezocht zoals het hoort op spotify en zitten sinds het lezen van het boek in mijn hoofd.
Je leest om en om het verhaal van Liv en Anne en leert daardoor dat jongeren toch anders tegen een schoolreis aankijken. Soms best hilarisch. Na het lezen kun je niet anders dan de muziek keihard aanzetten en luidkeels meezingen: Baby don’t worry, about a thing! Let it goooooo! En heerlijk nagenieten van het verhaal.