Een boek met een onderwerp dat menig ouder slapeloze nachten en koude rillingen zou bezorgen bij de gedachte alleen al. Het boek is spannend, leest lekker weg. Er zit vaart in het verhaal en het feit dat er twee verhaallijnen door elkaar lopen vind ik niet storend.
Een minpunt van het boek vind ik dat er meerdere fouten in voorkomen die er niet meer in hadden mogen staan. Dit had een “vooruit”-lezer moeten opvallen en zeker een redacteur. In de tweede druk zijn deze herstelt.

Benthe Berg is moeder van Céline en getrouwd met Raoul. Met haar gezin woont ze in Ringerdam, een klein dorpje op een kwartier rijden van Amsterdam. Ze is misdaadjournalist bij de krant De Vrije Pers en om haar verhalen te krijgen gaat ze vaak tot het uiterste.
Terwijl ze bezig is met het verhaal over het “monster van Voorburg” komt er een melding binnen dat in Ringerdam een pedofiel opgepakt is. Rick V. blijkt als leraar op een school kinderen misbruikt te hebben. Dat is dezelfde school waar haar dochter Céline op zit en ook zij blijkt slachtoffer te zijn.
Rick V. krijgt een celstraf van zes maanden waarvan drie voorwaardelijk. Benthe vindt dit vonnis veel te licht en onrechtvaardig maar geen van de ouders van de andere slachtoffers wilt hier iets tegen doen. Daarop besluit Benthe het heft in eigen handen te nemen.