Het boek begint met een vrij heftige proloog die in 1993 speelt.
Daarna gaat het verhaal verder in 2017.
Het jaar van het 5de lustrum van een groepje studenten, die een belangrijke gebeurtenis met elkaar delen dat altijd geheim moet blijven.
Het wordt gevierd op de Veluwe in het buitenhuis van Jochem, "de leider" van het groepje.
Omdat Jochem bang is dat er gesprekken uitlekken vraagt hij zijn secretaresse Roos of zij iemand wil regelen voor de catering en de schoonmaak.
Deze vrouw moet wel discreet zijn.
Op deze baan solliciteert Hannah, een vriendin van Roos.
Er gebeuren allerlei dingen in het weekend.
Iedereen liegt en bedriegt en heeft een dubbele agenda.

Jet van Vuuren (1956) schrijft thrillers met vrouwen in de hoofdrol.
De schrijfstijl is vlot, het boek leest makkelijk.
Dit komt door de overzichtelijke hoofdstukken.
Tussendoor zijn er terugblikken waarin je leest wat de gevolgen zijn van de gebeurtenis in 1993.
Hierdoor ga je Hannah beter begrijpen.
Jet heeft zich volgens mij in het studentenleven, het corps, verdiept.
Er komt veel gebral in voor over oa. auto's en vrouwen.
Het verhaal blijft tot het einde spannend en daardoor blijf je lezen.