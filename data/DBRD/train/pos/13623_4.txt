Zwijgplicht is het thrillerdebuut van Linda Castillo. En ik moet zeggen, het is een uiterst succesvol debuut. Vanaf de allereerste pagina word je tot ongeveer de laatste pagina meegesleept in het verhaal.

De spanning, die al vanaf die eerste bladzijde te voelen is, vervolgt zijn weg door het hele boek heen. En op sommige momenten is het zelfs snijdend. Sterk vind ik de beeldende schrijfwijze van Castillo. Het boek leest als een film. Alsof je je zelf in het verhaal bevindt.

Interessant is ook dat Linda Castillo je een kijkje geeft in de Amish-cultuur. Hoewel die natuurlijk wel meer inhoudt dan in het boek beschreven wordt. Voor de liefhebber van een goed en spannend boek is Zwijgplicht een absolute aanrader.