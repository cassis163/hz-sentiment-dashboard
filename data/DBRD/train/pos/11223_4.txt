Francis van Foreest heeft het advocatenkantoor in Laren van zijn vader overgenomen, hij is de oudste zoon. Voorheen maakte hij een enorme fout (samen met zijn broer Julian, hij is huisarts), waarover hij met niemand heeft gesproken. Hij is bang dat het zal ontdekt worden. Hij is niet de enige in zijn familie met geheimen en ze hebben allemaal een “band” met Marco Verduin. Francis vrouw, Renée en ook werkzaam in het kantoor, begint een affaire met haar zwager (Francis zus is Heleen, maar het is voornamelijk haar man die in beeld komt), maar ze houdt nog wel van haar man. Zijn zoon, Ties, handelt in drugs en verzeild meer en meer in die wereld. Totdat hij Judith leert kennen, een jonge vrouw die in een exclusieve seksclub werkt (die uitgebaat wordt door Francis broer Matthijs). Zij wil daar werken om een geheim op te lossen.

De EPUB heb ik ontvangen via de leesclub ThrillZone. Van in het begin word je meegetrokken in het verhaal en het leest heel vlot. Ik had het wel wat moeilijk met de verschillende namen, tijdens de eerste hoofdstukken. Het verhaal heeft verschillende plotwendingen en als lezer werd ik telkens op het verkeerde been gezet. Het einde mocht misschien wel wat uitgebreider zijn om het af te maken.