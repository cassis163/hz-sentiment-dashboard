Vecht voor jou is boek 1 van Luc en Hannahs verhaal.
Hannah Mackenzie heeft net een gewelddadige relatie achter de rug als ze gaat solliciteren bij een uitgeverij.
Ze heeft altijd van deze baan gedroomd en is erg blij als ze wordt aangenomen.
Haar baas Luc Wennam lijkt het allemaal goed voor elkaar te hebben.
Twee goed lopende bedrijven, een verloofde.
Maar niets is minder waar, zijn verloofde bedriegt hem.
Hij trekt steeds meer met Hannah op en ze worden verliefd.
Dan beginnen de problemen.
Hannah is lichamelijk en geestelijk beschadigd door haar vorige relatie en de "ex verloofde" van Luc heeft een verrassing.

Emma Anna is het pseudoniem van Juliëtte Heugen.
Juliëtte (1993) schrijft al van jongs af aan fantasierijke verhalen, oa. De gifmengster.
Als Emma Anna schrijft ze New Adult, feelgoodromans
Haar feelgood debuutroman is Mijn hele leven lang.

Emma Anna heeft aan mij gevraagd of ik Vecht voor jou wilde lezen.
Bedankt daarvoor.
Dit is het eerste boek dat ik van haar lees.
Ze heeft een fijne schrijfstijl, het boek leest vlot.
Ook gebruikt ze geen moeilijke woorden.
Toen ik begon met lezen kon ik niet meer stoppen.
Ik wilde weten hoe het verder ging met Luc en Hannah.
Het verhaal wordt afwisselend vanuit Hannah en Luc verteld.
De hoofdstukken van Luc zijn een beetje stout.
Ik ben van Hannah en Luc gaan houden en kijk uit naar het vervolg.