Als tussendoortje ben ik boeken van Linda van Rijn aan het lezen. Lekker ontspannend en redelijk korte verhalen. Dit boek, "de jaarclub" heeft me heel aangenaam verrast.
Een groep van studenten komt elk jaar bijeen na hun afstuderen. Dit jaar gaan ze naar Wenen en voor de eerste keer gaan hun partners mee. Het is een groep mensen waarbij niet iedereen iedereen kent.
Wat eerst gezellig en romantisch is (het sneeuwt in Wenen) wordt al gauw heel spannend. Herinneringen uit het verleden worden opgehaald en beschuldigingen worden geuit, iemand sterft en de vraag is : wie heeft wat gedaan?
Het verhaal blijft spannend omdat je wel wil weten hoe het afloopt. Het einde van het boek is nog niet klaar... nadien komt er een bijlage "15 jaar eerder" en is het plot toch niet wat je dacht.
Goed gevonden!