Bij het zien van de schitterende cover van Ik ben, ik blijf van Anja van Biene denk je even dat de auteur stiekem een eeneiige tweelingzus heeft, maar niets is minder waar. Je ziet aan haar staande zelf dat ze een ongelooflijke kracht uitstraalt die ze aan haar zittende zelf wil laten zien, dat ze er is en ook zal blijven. De titel maakt nieuwsgierig. Je wilt weten wat de auteur ermee bedoeld, maar klinkt ook krachtig. De titel zal je in deze gedichtenbundel geregeld terug lezen. Die loopt als een rode draad door deze gedichtenbundel, net zoals het verdriet om haar gezin dat uit elkaar is gegaan en om haar familie waar ze mee is gebroken.
In Ik ben, ik blijf van Anja van Biene geeft de auteur zich figuurlijk bloot, de gedichten zijn recht uit haar hart geschreven. Het maakt haar kwetsbaar, maar het maakt haar daardoor tegelijkertijd ook sterk, ze weet haar gevoelens heel erg goed te verwoorden. Je merkt dat ze het een en ander te verwerken heeft. Het zijn gedichten die je raken. Nooit verliest ze haar geloof ook al heeft ze wel eens vragen zoals in 'Heilige Madonna' en laat ze zien dat ze nog geregeld kan genieten van 'simpele' dingen zoals in 'Zevende hemel' waarin ze haar gevoelens van geluk met de lezer deelt waardoor je je als lezer ook gelukkig wordt.

Lees verder op https://surfingann.blogspot.com/2019/01/ik-ben-ik-blijf-anja-van-biene.html.