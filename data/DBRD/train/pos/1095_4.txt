Stil water is het tweede boek van Marelle Boersma na haar debuut: NephilaÂ’s netwerk. Haar eerste boek is voornamelijk gesitueerd op het eiland Corsica en doet daardoor wat on-Nederlands aan. Stil water daarentegen speelt zich af in Nederland, om precies te zijn in de provincie Zeeland. Ik was erop bedacht dat de wisseling van locatie ook een andere indruk bij me achter zou laten, maar tot mijn verbazing trok ook dit boek mijn gehele aandacht.

Het verhaal gaat over aangespoelde bruinvissen, mensen met geheugen- en ademhalingsproblemen. Mensen met een uitslag die niet weggaat maar wel steeds erger wordt. Directeuren met hoge salarissen, nog hogere bonussen en dit oprotpremies, Seksuele intimidaties, homo-problematiek, vervuild water het komt allemaal aan bot en het is Marelle gelukt om al deze elementen in een mengbeker te doen en er een sprankelend verhaal van te maken.

Merkbaar in dit tweede boek is ook dat de schrijfster een groei heeft doorgemaakt, waardoor haar personages meer diepgang hebben gekregen en alle losse eindjes netjes allemaal zijn afgewerkt. Er zitten vele kanten aan deze groeidiamant en ik raad iedereen aan dit zeer gemakkelijk te lezen verhaal te gaan lezen.