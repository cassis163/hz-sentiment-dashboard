Ik heb dit boek met heel veel plezier en ademloos gelezen. Het boek begint met een ruimtemissie naar Mars. Tijdens een wandeling op Mars, wordt de bemanning overvallen door een zandstorm. 5 van de 6 bemanningsleden kunnen terugkeren naar het ruimtevoertuig, maar een 6e blijft achter, naar men denkt overleden, maar dat is dus niet zo.
Mark komt bij, ontdekt dat hij alleen is achtergebleven en bedenkt van alles om in leven te blijven en uiteindelijk terug te keren naar aarde. Hij verbouwt aardappels, voert allerlei scheikundige projecten uit, klust zich een ongeluk. Dat alles om maar in leven te blijven en te bedenken hoe hij weer met de aarde in contact kan komen. Natuurlijk zijn er hier en daar toevalligheden waardoor het soms een heel klein beetje ongeloofwaardig is, maar aan de andere kant is het de schrijver vergeven want het is allemaal wel briljant verzonnen.
Het is ontzettend spannend, levensecht en humoristisch geschreven. Het boek is ook verfilmd als de Martian.