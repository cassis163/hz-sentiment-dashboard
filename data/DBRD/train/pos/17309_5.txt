Met luchtigheid en respect voor natuur en mens gaat Marjanne Huising, kruidenvakvrouw, geen tieneronderwerp uit de weg in haar eigentijdse kruidenboek voor jongeren. Met een vrolijke en uplifting toon maakt zij de lezer bewust van de geneeskracht van kruiden en de vele toepassingen van boom, fruit en kruid. De prachtige foto's en gedetailleerde illustraties worden afgewisseld met catchy quotes. Dit maakt de layout dynamisch en aantrekkelijk voor de doelgroep.
In het boek leer je onder andere hoe je zaadbommen en kruidenmiddelen zoals: lippenbalsem, shampoo, siroop en thee kunt maken. Bij elk hoofdstuk zijn tips en waarschuwingen over het gebruik van de kruiden verzameld, zodat je op een verantwoorde wijze de kracht van de kruiden kunt ervaren. Daarnaast is er bijzonder veel aandacht voor zelfonderzoek en het opbouwen van een gezond zelfbeeld. En naast al deze informatie heeft Marjanne ook nog kans gezien om je kennis te laten maken met verschillende vormen van meditatie.
Kortom... een pracht van een kruidenhandboek voor de natuurbewuste tiener*!

*mens

Krista Feije
Onze Lieve Aardevrouwe