De omslag van het boek verraad:” Culinaire roman” maar dit boek is zoveel meer.
Het boek neemt je mee naar Afrika, om precies te zijn de kleine Karoo, naar Tannie Maria en het plaatselijke krantje “de klein Karoo Gazette”.
Daar begint het smakelijke verhaal over eten, vriendschap, liefde, verraad en moord.
Het verhaal wordt zo geschreven dat je jezelf als snel daar waant, daar in de kleine Karoo.
Sommige stukken zijn echt mooi en ontroerend geschreven.
Een voorbeeld hiervan:
“felle bloemen zijn gemakkelijk te zien maar je hebt een speciale blik nodig om een bruin dier in de schaduw te onderscheiden. Misschien vond ik ooit nog een man met die speciale blik”
En
Hattie was altijd als een hoge sterke boom, maar nu stond ze gebogen, alsof er een stormachtige wind waaide. Maar ze was nog niet geknakt.
Hattie stond weer rechtop, de wind was even gaan liggen. Maar het voelde alsof de storm nog niet voorbij was.
Deze stukjes vielen mij met name op en geven goed weer hoe de schrijfster Sally Andrew de natuur betrekt in haar verhaal.
De beschrijving van de Natuur van Afrika doet je verlangen er naar toe te gaan. En de beschrijving van het eten dat de hoofdpersoon Tannie Maria kookt doet je watertanden.
Tannie Maria steelt je hart, haar manier om liefde te voelen en te tonen door te eten en te laten eten, haar observaties van het gedrag van de dieren, het natuurschoon, haar bescheidenheid en tevens haar humoristische inborst doet je als lezer meer dan eens glimlachen.
En dan het verhaal zelf, wie heeft de moord gepleegd?
Op het einde wordt de lezer verast terwijl het in het begin van het verhaal zo vanzelfsprekend lijkt wie het gedaan moet hebben.
De weg naar de ontknoping van het verhaal is boeiend, humoristisch, romantisch, spannend, soms confronterend maar altijd mooi en vlot geschreven.
Als kersje op de appelmoes zitten achterin het boek recepten zodat je de heerlijkheden van Tannie na kunt maken
Tannie Maria ik ben fan, en wacht met ongeduld op het volgende boek waarin jij de ster bent.
Sally Andrew, ik blijf jou volgen en ben benieuwd wat je nog meer voor ons in het verschiet hebt.