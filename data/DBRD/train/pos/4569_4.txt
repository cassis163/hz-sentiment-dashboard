Ik mocht 'de engelse spion' van Daniel Silva lezen om te resenceren.  We krijgen hier te maken met een rasechte spionagethriller.  De schrijver begint al vanaf hoofdstuk 1 een behoorlijke spanning op te bouwen.  Je krijgt vervolgens bijna 500 blz leeslectuur te verwerken die je op het puntje van je stoel houden.  Van de meest uiteenlopende intriges, bomaanslagen en moorden danst  hij naar een volgende complot alsof het een lieve lust is.  Als lezer moet je wel heel erg goed je aandacht erbij houden want Silva zet toch nogal wat personages neer in zijn verhaal, die, zo blijkt in het begin, niks met elkaar te maken hebben, maar uiteindelijk toch allemaal verband houden met elkaar.  Lange hoofdstukken diepen gebeurtenissen uit heden en verleden verder uit en starten steeds vanuit een andere invalshoek.  Hoe spannender het boek, hoe korter de hoofdstukken worden, wat dat gegeven op zich het verhaal nog een extraatje geeft.   Aangenaam is dat de auteur heel veel dingen geleend heeft uit het leven van bestaande personen en / of situaties, wijl hij -in zijn nawoord- benadrukt dat het toch allemaal fictief is geweest.  Ook de veelvuldige plaatsen waar de personages vanalles beleven, zijn aangenaam om te volgen, zeker als er herkenbare toeristische trekpleisters worden omschreven.  


De schrijver hanteert een aangename schrijfstijl, waarbij hij je  soms zelfs doet glimlachen, ook al beschrijft hij dan scènes die niet lachwekkend kunnen genoemd worden.  Als hij het bijvoorbeeld heeft over het  protocol van een koningshuis, typeert hij dit als 'het koninklijk aquarium'.  Op een ander moment  in zijn boek beschreef hij een vrouw als 'een vrouw die ooit mooi geweest is'.  Meesterlijke omschrijving om een natuurlijk  verouderingsproces te omzeilen.


Dit boek was mijn eerste kennismaking met Daniell Silva en een nieuw verhaal uit zijn Gabriel Allon - reeks. 

Leesplezier : 5
Schrijfstijl: 5
Plot : 5
Spanning :4
Originaliteit: 4
Psychologie: 4

 Krijgt van mij 4,5 sterren.  Zekerheid troef dat ik méér met hem te maken wil hebben.