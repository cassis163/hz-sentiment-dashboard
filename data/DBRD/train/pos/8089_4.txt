De voorkant geeft de slaapkamermuur van Finch weer waar hij allerlei papiertjes op plakt met dingen die hij belangrijk vindt. Ik geef 4 ipv 5* omdat ik het verhaal soms langdradig vind en hierdoor geneigd was om stukken over te slaan, jammer want het is een prachtig emotioneel verhaal.

Waar het licht is beschrijft het liefdesverhaal tussen Finch en Violet, twee totaal verschillende personen die elkaar langzamerhand ontdekken en vriendschap sluiten. Het verhaal wordt in hoofdstukken verteld, dan door Violet dan weer door Finch. Bij Violet haar hoofdstukken staat telkens: Nog ...dagen tot de diplomauitreiking, ze is erg met school bezig. Bij Finch: Ik ben weer wakker, 6e dag, hij telt de dagen dat hij leeft.

Violet Merkey is populair, een cheerleaderstype samen met haar zus Eleanor hebben ze een online magazine EleanorandViolet.com. Violet is de schrijfster en Eleanor de ontwerpster. Tijdens een auto-ongeluk vind Eleanor de dood en Violet overleeft met een paar schaafwonden. "Eleanor haar leven werd afgenomen, zonder dat zij iets in te brengen had". Hierna schrijft Violet niet meer "Dat ogenblik dat onze auto door de vangrail boorde stierven mijn woorden ook".

Theodore Finch (Freak) wil zijn leven beÃ«indigen, hij voelt zich volkomen leeg. Is extreem. "Is het vandaag een goede dag om dood te gaan? Dat vraag ik me af als ik 's ochtends wakker word. Als ik 's nachts wakker lig doordat mijn hersens niet uit willen omdat ze nog zoveel hebben om over na te denken. Is vandaag de dag? En als het vandaag niet is - wanneer dan wel?"

Ze ontmoeten elkaar op de rand van een zesde verdieping hoge klokkentoren op school. Hier begint het verhaal. Samen doen ze een schoolproject: een zwerftocht door Indiana. Dan verdwijnt Finch "Er was niks waarvoor hij nog lang zou willen blijven". Violet geeft zichzelf de schuld "Ik weet dat ik meer had kunnen doen. Ik had moeten zien wat er aan de hand was". Ze moet leren met deze tragedie om te gaan.

"Theodore Finch - ik leefde. Ik brandde fel. En toen stierf ik, maar niet echt. Want iemand als ik kan niet, zal niet sterven zoals andere mensen. Ik zal altijd blijven bestaan in de geschenken en de mensen die ik achterliet".

Dit verhaal zit vol met citaten van Virginia Woolf. "Je bent niet alleen. Het is niet jouw schuld. Er is hulp te vinden."