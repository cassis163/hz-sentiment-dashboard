‘Petra Kruijt reist het liefst zo veel en ver mogelijk’ vermeldt het achterplat van Laat me jou zijn. Petra is een jonge auteur en heeft iets met San Francisco. Petra wil er worden gewekt. ‘Wake me up in San Francisco’ is het begin van Laat me jou zijn. Het begin van een bijzondere reis. ‘Op mijn koffiebeker kan ik iedere dag iemand anders zijn. Vandaag ben ik Sascha, iets hoogs in de boom bij een internationale hotelketen.’ Sascha begint haar reis op Schiphol om naar Dubai te reizen. Sascha geniet op Schiphol van een Grande Soy Latte. Van die Latte geniet Sascha in de vertrekhal op Schiphol. Ik zie het voor mij. Dat ik dat voor mij zie komt omdat Petra Kruijt uiterst minutieus beschrijft wat zich waar afspeelt. Zij laat de lezer deelgenoot zijn van tijd, plaats en omstandigheden. Dat is een prettig deelgenootschap. Laat me jou zijn laat zich lastig recenseren binnen de maximaal toegestane hoeveelheid woorden. Laat me jou zijn is een voortreffelijk boek. Diverse personages worden uitgebreid voorgesteld en krijgen een eigen gezicht. Bijna letterlijk. Het boek laat de lezer ontmoetingen meemaken die bijna levensecht zijn. Ontmoetingen met herkenbare en soms minder herkenbare mensen. Dialogen worden perfect weergegeven en nader uitgediept. Situaties worden haarscherp beschreven. Laat me jou zijn gáát ergens over. Over léven. Over hét leven.
Práchtig…!
Práchtig en een regelrechte aanrader…
Een boek om voor te gaan zítten. Óók na de tweede druk!