Journalist Mathias De Wolf wordt ingehuurd door een oudere vrouw om de dood van haar neef te onderzoeken. Die zou zelfmoord gepleegd hebben door zich voor een trein te gooien, maar ze gelooft het niet.
Mathias De Wolf komt op het spoor van een stinkend zaakje dat de wereld gewoon moet weten. Hij heeft echter geen bewijs en zonder bewijs kan je veel roepen, niemand gelooft je.

Zoals dat met stinkende potjes gaat is er ook altijd een partij die het potje gesloten wil houden en dat is hier niet anders. Met gevaar op eigen leven graaft Mathias verder. Wat heb je echter zonder bewijs? Niets.

Zelfs al heb je bewijs is het nog niet zeker dat de wereld zich er iets van aantrekt.