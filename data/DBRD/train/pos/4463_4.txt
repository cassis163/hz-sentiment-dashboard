'Ster van het Noorden' omvat drie verhaallijnen.

De tweelingzus van de Amerikaanse Jenna is jaren geleden verdwenen op een strand in Zuid-Korea. Ze blijft haar zoeken maar gelooft uiteindelijk dat haar zus dood is. Een contact met een Japanse moeder zet echter alles op zijn kop. Zo trekt ze de aandacht van de CIA.

Mevrouw Moon is een doodgewone Noord-Koreaanse vrouw, die door fouten in het verleden in een kamp terecht is gekomen. In haar onderhoud voorziet ze door een soort handel op illegale markten. Ze heeft echter een rebels karakter en komt zo in botsing met de autoriteiten.

Cho is een hooggeplaatst functionaris in de Noord-Koreaanse hiërarchie en behoort tot de bevoorrechte klasse met veel materiële voordelen. Maar uiteindelijk komt ook hij in botsing met de genadeloze verdachtmakingen.

De drie verhaallijnen zijn briljant verweven en komen in een boeiende manier samen in spannend geschreven finale. Misschien zijn daarbij bepaalde aspecten op het randje van het geloofwaardige. Maar eigenlijk is dit niet relevant:
'Ster van het Noorden is tenslotte een thriller en geen non-fictie of geschiedschrijving.

Maar even interessant aan dit boek als het thriller aspect is de beschrijving van en de blik die je krijgt op de Noord-Koreaanse samenleving.
Het beeld van de topklasse die een blinde verering toont voor de 'Geliefde Leider Kim Jong-Il'. Een klasse die vele privilegies heeft en in 'Westerse' luxe baadt.
Daar tegenover het gewone volk dat in armoede leeft, nauwelijks voldoende voedsel heeft, maar slaafs de leider moet 'vereren'. En die bij het minste worden verbannen naar 'onmenselijke' strafkampen'.

Dit aspect geeft ongetwijfeld een meerwaarde aan het boek. Zeker voor lezers die van een thriller toch iets meer verwachten dan loutere spanning.