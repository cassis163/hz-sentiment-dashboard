Wanneer bij de zwangere Kim onverwachts de vliezen breken en de bevalling voortijdig op gang komt is Erik ‘toevallig’ in de buurt om te assisteren.
Dit feit komt regelmatig terug in het verhaal. Maar wie is Erik en waarom was hij op dat moment daar aanwezig? Wat is zijn rol in dit verhaal?
Dit is het beginpunt voor een mooi opgebouwd spannend verhaal.
Het speelt zich af in een dorp met af en toe een uitstapje naar een andere geheime plaats. Het verhaal is beeldend geschreven. Een bekend crimineel probleem is goed uitgewerkt. Je raakt helemaal opgeslokt door de spanning van het verhaal. De personages maken een realistische persoonlijke ontwikkeling door.
Wie kan wie vertrouwen?
De grenzen worden verlegd tussen wat is goed en wat is fout?
Ondanks de dikte van het boek, leest het erg vlot, prettige schrijfstijl.