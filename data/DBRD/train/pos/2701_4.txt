Valt het jou ook op dat er steeds vaker absurde weersomstandigheden worden vastgesteld? En dat er meer aardbevingen zijn dan anders?
Dat is niet toevallig, lees je in 'Planet X' van Han Peeters.
Planet X of Nibiru is de oorzaak van de veranderingen.

Planet X is een planeet in ons zonnestelsel met een omloop van 3600 jaar rondom onze Zon en zusterster Nemesis. Een van de laatste keren resulteerde dat wereldwijd in de zondvloed, zoals in het Oude Testament staat te lezen. Daar is zijn naam 'Wormwood' of Alsem. Dit is een bitter kruid.
In de Openbaring van Johannes (het enige profetische boek van het Nieuwe Testament) staat te lezen:
"10 De derde engel blies op zijn bazuin. Uit de hemel viel een grote ster, die zo fel brandde als een fakkel. Hij viel op een derde deel van de rivieren en op de waterbronnen.
11 De naam van de ster is Alsem. Dat derde deel van het water werd alsem. Veel mensen stierven door het water, dat bitter geworden was."
Dit is het laatste deel van de Bijbel, waarin de eindtijd wordt beschreven en daarom noemt men het ook wel de Apocalyps.
Maar alle culturen uit de oudheid hebben er een benaming voor zoals in China vanuit hun mythologie 'de draak', vanwege de vurige staart.

De komst van deze planeet wordt in de doofpot gestopt door de overheid. Maar dan hebben ze buiten Marc en Inge Hamelinck gerekend die sinds een jaar een Nederlandse website beheren waarop zij het nieuws over Planet X verzamelen, nieuws wat afkomstig is uit bijna alle werelddelen.
Bovendien hebben ze een redactieteam verzameld dat bestaat uit een klein dozijn experts met een expertise in natuurkunde, astronomie, moderne geschiedenis, ufologie, ruimtevaart en meer ter zake doende onderwerpen.

Wanneer de planeet voor iedereen achter de zon te zien is breekt paniek uit. Er volgt een tv-uitzending met Marc, Inge en de redactieleden en dan begint het; er gebeurt wat je niet voor mogelijk had gehouden en het het leest als een vanzelfsprekend feit.

'Niets zal meer normaal functioneren. Geen communicatie, geen energie en geen schoon water uit de kraan. Mijn advies is om zo veel mogelijk voedsel in blik te verzamelen.'
En omdat het water vergiftigd zal zijn (Alsem):
'Flessenwater is voor de eerste periode onontbeerlijk en in een later stadium zult u zijn aangewezen op watermakers'.

De manier van schrijven van deze auteur is zo toegankelijk en zonder zware tegenwerkingen of geweld dat het voor een groot publiek geschikt is.
Je kunt tenslotte zelf verder fantaseren op het verhaal en zo spannend maken als je zelf wilt!
De informatie die binnenkomt is prachtig; de auteur neemt je mee naar MesopotamiÃ« en via de Twin Towers naar J.F. Kennedy. Het is gewoon genieten geblazen van alle veronderstellingen en feiten.

Veel onderwerpen uit zijn vorige boeken komen terug in Planet X en passen helemaal in het verhaal. En wanneer je er oog voor wilt hebben is het is zelfs herkenbaar in onze huidige wereld, zoals behalve de veranderende weersomstandigheden ook de veranderingen in de wereldeconomie en de bankwereld.

Planet X heb ik graag gelezen en ik ga morgen wat meer water inslaan. Je weet maar nooit, tenslotte!!