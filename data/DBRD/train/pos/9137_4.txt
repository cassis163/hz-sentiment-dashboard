In dit nieuwe prentenboek over Hippo vindt het eigenwijze Nijlpaard het prima weer voor een stevige wandeling. Hij ontmoet tijdens zijn tocht allerlei leuke dieren. Van alle dieren die hij onderweg tegenkomt wil hij wel iets hebben. Hij piekert er niet over om het eerst netjes te vragen. Hippo pakt spullen af en maakt ze zelfs kapot. Soms gaat dit per ongeluk, maar soms ook gewoon expres. Hippo zegt daarna nooit dat het hem spijt. Wanneer het nijlpaard tegen iets aantrapt waarvan hij dacht dat het een bal was, wordt hij - nadat hij het vriendelijk vraagt- gered door een olifant. Door dit lesje leert hij dat hij vriendelijk moet zijn tegen anderen.
Over deze brutale nijlpaard verscheen al eerder het grappige prentenboek Gulzige Gierige Hippo. Hierin leerde Hippo al te delen met andere dieren. In dit nieuwe avontuur krijgt Hippo een nieuw levenslesje voor zijn kiezen: beleefd zijn. Helaas is het nijlpaard een tikkeltje eigenwijs en moet hij deze les met vallen en opstaan leren.
Grote Brutale Hippo is een leuk en leerzaam verhaal met vrolijke kleurrijke tekeningen van illustrator Stuart Trotter. De prenten zijn op elke pagina voorzien van eenvoudige teksten. Een leuk voorleesverhaal waarbij kinderen op een vermakelijke manier kunnen leren wanneer anderen van je verwachten dat je sorry, alsjeblieft of dankjewel zegt.