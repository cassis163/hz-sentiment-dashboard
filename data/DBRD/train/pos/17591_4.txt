Na het verschijnen van haar boek "De verdwenen prinses van Geografie" in 2016 komt Liesbeth Jochemsen (Zeist, 1987) eind 2017, met het zelfstandig te lezen vervolg "Het goud van de Gelaarsde Kat". Het boek is verschenen als onderdeel van BOEK10|2017 van Godijn Publishing.

De boeiende personages met ieder hun eigenaardigheden zijn goed neergezet en maken met elkaar een compleet en bijzonder verhaal. Van het begin tot het einde loopt het verhaal vlot door. Het werd nergens langdradig, saai of oninteressant. De spanning is voldoende aanwezig, maar het had hier en daar best een tikje spannender gemogen. De schrijfstijl van Liesbeth is vooral prettig, creatief en vol passie. De grofheid van het personage Hamlet had wat subtieler beschreven mogen worden. Nu is het echt een sprookje voor volwassenen en niet erg geschikt voor kinderen. Een aanrader om te lezen, maar het moet wel je smaak zijn. Het is een sprookjesmix die je op je af moet laten komen en waar je over na moet denken. Uniek in zijn soort en zeer de moeite waard.

Ik geef "Het goud van de Gelaarsde Kat" 4 sterren en heb het met plezier gelezen.