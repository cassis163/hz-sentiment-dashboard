Het Bosboek is geschreven en getekend door Sarah Devos. Dit bosboek voor beginners is ontstaan dankzij de boswandelingen met haar dochter. Sarah kwam tijdens de wandelingen erachter hoe weinig ze wist van het bos.

Het boek is geschreven voor volwassenen die graag een wandeling maken in het bos of park en wat meer willen weten van wat ze zien. Geen dure woorden, geen ingewikkelde teksten. Wel bij ieder onderwerp een beschrijving van de belangrijkste eigenschappen en heel veel leuke weetjes en tips.

Het boek is ook uitstekend geschikt om samen met een kind te bekijken. Vooral voor of na een bezoek aan het bos. De poster, achterin het boek, is handig om in de rugzak mee te nemen. Speuren naar de dieren, bladeren, sporen die op de poster staan of juist opzoeken wat je tegenkomt.
Puntje van kritiek: kinderen vlinders laten vangen vind ik geen goed idee.

Al met al een heel prettig boek om kennis op te frissen en/of aan te vullen. Ik heb zin in een boswandeling!