Het verhaal gaat over Nick, een puber van 17 jaar. Ze wordt op school gepest. Ze lijkt ook op een jongen. Nick zit op een toneelvereniging en speelt daar Alleentje, een meisje dat nergens bij hoort. Nick herkent zich in deze rol. Op een dag leert ze Simon kennen, een jongen die bevriend is met haar grootste plagers, Jorg en Dave. Simon vind haar ook leuk. Voor het eerst in haar leven wordt ze niet meer gepest en mag ze op allerlei feestjes komen, waar haar voormalige pesters ook zijn. Ze hoort ergens bij.
Op het laatste feestje krijgen de drie jongens een woordenwisseling en gaan even wandelen. Na een paar uur komen Jorg en Dave terug.. .maar Simon is spoorloos. Er worden over en weer verwijten gemaakt maar wat er gebeurt is weten ze niet. Nick en de anderen gaan op zoek naar Simon. Waar is hij? Gaan ze hem vinden?
Het boek is een Young Adult met als thema pesten, verbroken relaties, ontluikende liefde en twijfels over geaardheid. De schrijver is er goed in geslaagd deze onderwerpen zo te beschrijven dat je je er zeker in kan verplaatsen zonder er meteen een mening of oordeel over te hebben. Ook heeft hij zich tijdens het schrijven van dit verhaal goed ingeleefd hoe een meisje zich voelt als ze gepest wordt. Iedere puber kan zich herkennen in Nick, haar vriendin Kat of misschien wel in een van de pesters.
Het boek is niet dik, 165 bladzijdes, waardoor je het in een keer uit kan lezen. Het is in de huidige tijd geschreven. Er is genoeg spanning en de opbouw naar het plot is goed. Het is absoluut geen voorspelbaar eind, ik had het niet zien aankomen.
Dit boek is het debuut van de Vlaamse auteur Filip Plompen, die in zijn dagelijks leven wijnadviseur bij Colruyt is en een opleiding toegepaste psychologie volgt.
4 sterren