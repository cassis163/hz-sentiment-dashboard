In 2011 schreef de Amerikaanse Karen Rose haar boek You belong to me. Voor Nederland zou de titel ietwat anders worden; Van mij alleen. Nu het boek is gelezen, blijkt de oorspronkelijke titel beter bij het verhaal te passen dan de Nederlandse. Nu maar hopen dat dit tot een vertalingsfoutje gerekend kan worden en ook het enige is.

Van mij alleen kent een heftige start. Macolms Edwards lijdt aan kanker maar dat belet zijn overvaller niet om hem onder dwang een aantal namen te geven. Dat daarvoor bij zijn vrouw haar vingers afgehakt moeten worden, kan hij niet zelf bedenken. Wat de overvaller wil weten zijn een aantal namen over een gebeurtenis die 21 jaar eerder heeft plaatsgevonden. Het echtpaar moeten het bezoek van de overvaller uiteindelijk toch met de dood bekomen.
Daarna vindt Lucy Trask het lichaam van haar vroegere muziekleraar, mijnheer Pugh. Nader onderzoek leert dat het niet haar geliefde leraar is maar iemand anders maar met de kleren van Pugh.
Rechercheur J.D. Fitzpatrick wordt op het onderzoek gezet en het lijkt erop dat de moordenaar bewust heeft geregisseerd dat Lucy het lichaam zou vinden. Samen met collega Stevie Mazzetti duiken ze dieper in de zaak en het vermoeden dat Lucy een groot geheim met zich meedraagt groeit langzaam en komt dicht in de buurt van “zeker weten”. Nog meer doden worden gevonden en steeds is er een link met Lucy….

Karen Rose heeft al eerder bewezen om ijzingwekkende verhalen op papier te krijgen. Niet alles is in het Nederlands vertaald maar wat er is, bewijst voldoende dat ze de kunst goed eigen is. Vergelijkingen met Tess Gerritsen maar ook met Jeffrey Deaver zijn niet uit de lucht gegrepen maar berusten dan ook op waarheid.

Van mij alleen is ook op dezelfde basis opgebouwd als andere verhalen van haar en is een heerlijke thriller waarin een klein politieteam het opneemt tegen een meedogenloze moordenaar. En langzaam komen beide rechercheurs achter de waarheid die 21 jaar geleden heeft plaatsgevonden en waar iemand nu de rekening van komt overleggen. Goed geschreven met interessante personages die, mits ze aan de goede kant staan, snel in de harten van de lezers worden gesloten. Alleen blijft lang onduidelijk wie nu aan de goede kant staat….. Goed boek dat genoeg elementen in zich heeft om een pageturner te zijn.

Eindoordeel: 4 sterren

Spanning: 4 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 4 sterren