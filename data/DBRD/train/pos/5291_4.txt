Via de leesclub van Hebban kreeg ik dit boekje thuisgestuurd. Een heerlijke verrassing.
Op de achterkant staat: Onverwachte bondgenootschappen, de jaarlijkse hardloopwedstrijd en Scotts mysterieuze aandoening brengen het beste naar boven in mensen die voorheen het slechtst in zichzelf en anderen naar boven haalden. Dit is een zeer accurate samenvatting van het verhaal zonder dat het de clou weggeeft.

Het verhaal leest makkelijk weg en heeft de knappe eigenschap om je mee te nemen in de karakters van de hoofdpersonen. Maar mensen die fan zijn van het horror-oeuvre van King komen bedrogen uit. Dit verhaal heeft meer (lichte) sf en feelgood elementen dan horror in zich.
Toch zou ik dit boek aanraden aan anderen om te gaan lezen. Het is een leuk, verrassend verhaal met een groot maatschappelijk thema zonder belerend over te komen. Gewoon heel realistisch geschreven.