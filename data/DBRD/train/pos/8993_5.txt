Een “Trouwe vrouw” is het tweede deel van een trilogie. Het is het zelfde verhaal als het eerste deel, maar dan van uit het perspectief van Elisabeth (Betty) Macintosh. Hier wordt het verhaal, in tegenstelling tot het eerste deel, chronologisch verteld. Betty trouwt met Filth omdat haar dat verstandig lijkt. Ze houdt van hem, maar haar passie is voor een ander. Beiden hebben ze na hun verloving de nacht met een ander doorgebracht en beiden voelden daar de passie die ze voor elkaar niet hadden. Het klinkt droevig, maar het is geen verdrietig verhaal. Het leven verloopt zoals het is en voorgeschiedenis heeft invloed op de keuzes die er gemaakt worden.
Het boek laat zich makkelijk lezen, het verhaal is goed geschreven. Het oordeel is aan de lezer. De schrijfster houdt zich er buiten.