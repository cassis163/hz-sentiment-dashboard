De eerste keer dat Werner Boren de mannen zag, zaten ze onder de boom op het binnenplein van het universiteitsterrein. Werner gaf zijn college existentiële fysica voor het tweede jaar en kon de mannen vanuit zijn klaslokaal door het raam zien zitten. Twee mannen, allebei gekleed in eenzelfde donkerbruin pak met een bolhoed op, alsof het een uniform betrof, hun zwarte paraplu's dichtgevouwen naast zich tegen het bankje. Het viel hem op dat de twee daar zaten, op het bankje waar normaal studenten zaten te wachten op het volgende lesuur, maar hij zocht er verder niets achter. Misschien hadden de mannen een afspraak met een van de lectoren van de universiteit, of met de decaan of directeur. (blz. 7)

Werner Boren werkt op de universiteit. Jaren geleden was hij een veelbelovende wetenschapper op het gebied van de ethermechanica. Een explosie in de stad, waar hij niets mee te maken had, was het einde van zijn carrière. Hij is in die tijd ondervraagd door de ESP's, gedachtenlezers. Sinds die tijd geeft hij alleen maar les en heeft hij veel last van hoofdpijn.

Als Werner de beide mannen met de bolhoeden even later weer ziet besluit hij de universiteit te verlaten en naar huis te gaan. Onderweg naar huis wordt hij aangehoduen door ESP's, gedachtenlezers. Ze willen hem ondervragen. Ze weten dat hij een briefje heeft gehad van een diabolist om die persoon te ontmoeten. Diabolisten worden door de regering als gevaarlijke mensen gezien, omdat ze tegen de regering zijn en er andere denkwijzen op nahouden. Ze willen dat hij als spion voor hen naar die afspraak gaat.

Werner gaat akkoord met dit voorstel. Zodra hij thuis is komt juffrouw Walraven, zijn buurvrouw, bij hem op bezoek. Zij blijkt de persoon te zijn waarmee Werner de afspraak heeft. Ze geeft een apparaat waardoor gedachtenlezers zijn emoties en gedachten moeilijker kunnen lezen en ze vluchten samen. Samen komen ze in een andere, parallelle, wereld terecht. Deze wereld lijkt op zijn eigen wereld, maar de mensen leven heel anders en hebben andere ideeën over de wereld. Hij ziet voor de eerste keer van zijn leven apparaten, zoals een automobiel, een automaton (robot).

Ondertussen zijn ESP's uit zijn eigen wereld op zoek naar Werner. Ze willen dat hij terug komt. Voor welke wereld zal Werner kiezen?

Lees de rest van mijn recensie op mijn blog