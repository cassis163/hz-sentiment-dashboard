komt de spanning van alle kanten op je af.,Jarenlang waren de rechten van de boeken van Carlos Ruiz Zafón gevangen in een juridische twist, maar gelukkig is deze twist opgelost en kunnen lezers van over de hele wereld nu van zijn debuut uit 1992 genieten: De nevelprins. Maar is het ook de juridische rompslomp waard om te lezen?
De vader van Max Carver besluit als de oorlog begint van de stad naar een klein dorp te verhuizen, in de hoop dat hij zijn gezin daar meer veiligheid kan bieden. Al snel blijkt dat het dorpje weliswaar klein en saai is, maar dat het vol zit met geheimen. Vlak nadat Max zijn nieuwe vriend Roland heeft ontmoet, ziet hij overal een zespuntig sterteken, dat ook in de beeldentuin vlakbij zijn huis staat, opduiken, en ook de kat die zijn zusje Irina meenam, duikt soms op de gekste plekken op. Als Irina een paar dagen later een ongeluk krijgt, vertrouwt Max de boel niet meer en gaat hij met Roland praten, die hem meeneemt naar zijn adoptiefgrootvader. Al snel blijkt deze man, Victor, alles te weten, en hij vertelt over zijn ervaringen met Dr. Cain, ook wel de Nevelprins genoemd, die wensen vervult in ruil voor een wederdienst, of leven. Maar Victor vertelt niet alles, totdat de rampspoed toeslaat..
In het begin komt De nevelprins een beetje langzaam op gang, maar als je je door het eerste hoofdstuk heen hebt gebeten, komt de spanning van alle kanten op je af. De enge Dr. Cain, die de basis blijkt van alle rare gebeurtenissen, is waarschijnlijk gebaseerd op de klassieke clownsfobie die sommige mensen hebben, want Zafón laat geen enkel moment na te vermelden dat hij een eng clownsgezicht heeft. Zodra je eenmaal een beetje in het boek zit, is het moeilijk om het boek weg te leggen want het lijkt wel of er op elke bladzijde iets nieuws gebeurt of een nieuw raadsel wordt onthuld. Kortom: een goed boek, met prachtig taalgebruik, maar wel met een wat moeilijke start.