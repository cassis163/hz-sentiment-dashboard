Wow, vooraf had ik geen specifieke verwachtingen van 'het verraad van Julia', maar dit is écht een pareltje! Vanaf de eerste bladzijde werd ik meegenomen in het hardvochtige slavenleven, waar de hoofdpersoon, Aigle, zich staande moet zien te houden. Zo op het oog heeft zij het als slaaf nog redelijk goed als slavin van Julia, de dochter van Augustus. Maar je voelt de dilemma's van de onvrijheid. Ook voor Julia, de tweede hoofdpersoon, ontwikkel je vrij snel sympathie. Zij is vrij, maar is ze dat wel echt? Meuleman laat je in de huid kruipen van de hoofdpersonen, met al hun mooie en minder mooie karaktereigenschappen, De onderlinge verstandhouding tussen Julia en Aigle wordt prachtig beschreven en ontwikkelt gaandeweg barstjes.
Ondertussen waan je je in de Romeinse tijd, en pik je hier en daar nog wat geschiedenisfeitjes op. Ik heb het boek in éen ruk uitgelezen, en wacht nu eigenlijk op het vervolg. Ik weet niet of dat in de planning ligt, maar dat is wel mijn tip aan Meuleman!