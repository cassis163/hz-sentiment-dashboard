In een onverwachte kerst volgen we Charlie. Haar appartementje is getroffen door een gas explosie en ze ligt daardoor gewond in het ziekenhuis. Haar nichtje Jez komt haar ophalen en Charlie zal de feestdagen bij haar logeren. Jez heeft een hondenhotel op het platteland en als Charlie ergens niet van houdt zijn het honden en kerstmis. Haar plannen voor een rustige kerst vallen dus compleet in duigen. Als ze dan ook nog de stugge en onaardig Cal, de lokale dierenarts ontmoet en de onweerstaanbare (verloofde) Hugo met zijn gigantische Deense dog Malcolm, is het feest compleet. Zal Charlie alles langzaam aan toch wel gaan waarderen of wordt dit de rampzaligste kerst ooit?

Charlie is een perfect hoofdpersonage voor dit verhaal. Ze heeft echt helemaal niks met de kerst. Ze heeft dan ook een veel groter lijstje met minpunten voor de kerst dan pluspunten. Ze is onhandig en heeft eigenlijk met alles pech. Daarnaast is ze eigenwijs en probeert ze van alles uit, wat negen van de tien keer dus zorgt voor blunders en acties die uitlopen op kleine rampen. Wat het verhaal wel weer echt gigantisch grappig maakt. Doordat je het verhaal leest vanuit Charlie en dus weet wat ze denkt en voelt, kun je je enorm goed in haar inleven. Je hebt op sommige punten ook echt wel met haar te doen en je zou willen dat het haar allemaal wat makkelijker af ging. Je groeit met Charlie mee en leert steeds meer over het hondenhotel, alle honden die er verblijven en daarnaast leer je ook alle mensen uit het dorp steeds beter kennen.

De honden van het hondenhotel lopen als een rode draad door een onverwachte kerst heen. Ze zijn er in verschillende soorten en maten. Ze hebben allemaal hun grappige, aandoenlijke, gekke, eigenwijze, leuke en minder leuke eigenschappen en beperkingen, maar stuk voor stuk sluit je ze in je hart. Na het lezen van dit verhaal wil je zelf ook een hondenhotel beginnen of in elk geval in een hondenhotel werken.

De schrijfstijl van Natalie Cox is ontzettend fijn, hartverwarmend, beeldend en vlot. Je ziet het hondenhotel en de honden allemaal precies voor je. Het is net of je er zelf ook loopt en de dieren verzorgd. Je vliegt door de paginaâ€™s heen en eenmaal begonnen in het verhaal is het echt bijna niet meer weg te leggen. Je wilt gewoon weten hoe het af gaat lopen met Charlie en of ze uiteindelijk haar draai gaat vinden. Het is geen extreem moeilijk verhaal, gewoon een heerlijk kerstverhaal waarbij je heerlijk mee kunt zwijmelen en van kan genieten zonder er al te moeilijk bij na te hoeven denken.

Een onverwachte kerst is het perfecte boek om deze decembermaand te lezen. Je komt er helemaal van in de kerstsfeer. Ben je daarnaast ook nog eens een hondenliefhebber dan kun je dubbel smullen van dit hartverwarmende en hilarische feelgood verhaal.