Robin is bedrogen door haar vriend en sindsdien weert ze alle mannen af. Tot ze tegen Max, de fotograaf aanloopt. Zodra deze knappe man interesse begint te tonen in haar, wimpelt ze hem snel af. Ze heeft geen zin in een eenmalig avontuurtje. Vooral als haar beste vriendin Alix laat doorschemeren dat ze ook iets met deze fotograaf heeft gehad. Maar Max geeft niet op en vraagt Robin of ze hem wilt helpen met een boek. Het lijkt haar een leuk project en als blijkt dat hij nooit iets met Alix gehad heeft, bloeit er langzamerhand toch een liefde tussen hen op. Robin begint te geloven dat het toch iets zou kunnen worden. Tot iemand uit het verleden zich meldt en alles overhoop gooit.

Liefde met gebruiksaanwijzing is het tweede boek van Aline van Wijnen. Ze won begin 2016 met haar debuut ‘Halsoverkop’ de Vriendin schrijfwedstrijd. Liefde met gebruiksaanwijzing is een heerlijke feelgoodroman met de juiste dosis humor, die je laat hunkeren naar chocotoff en wijn.
Ik kon het boek niet wegleggen; ik herkende zoveel van mijzelf in het verhaal. Vandaar dat ik dit boek 5 verdiende sterren geef. Ik kijk uit naar het volgende boek!