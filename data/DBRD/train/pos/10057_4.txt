Helaas werd ik niet ingeloot voor de leesclub met dit boek op Hebban. Aangezien je ook mag aansluiten met je eigen boek, en ik heel erg benieuwd was naar dit boek, was het e-book dus snel gekocht.
Toen ik las dat de meesten de boeken inmiddels hadden ontvangen begon ik zelf ook te lezen, mijn ervaring is dat ik soms iets te snel lees en een leuk boek dan eigenlijk beter wat later kan starten. En ja ook nu had ik een boek weer erg snel uit, maar wat wil je ook, het is een heerlijk feelgood verhaal dat je, zoals mij nu, naar zomerse oorden brengt!

Het is het verhaal van Cleo en Luc. Cleo zegt haar baan op om een huis in Montpellier te gaan schilderen, hoe ik er bij kwam weet ik niet maar ik dacht dat ze de buitenkant van het huis moest schilderen maar het ging dus om de binnenkant. Luc is haar buurman, die ze op een wel heel grappige manier leert kennen. Ze gaan samen op stap en leren elkaar kennen, van beide kanten is er een klik maar echt uitspreken naar elkaar doen ze dat niet, Cleo heeft wat reserves en Luc heeft zijn geheim.

Onverwacht moet Cleo plotseling terug naar London waar ze vandaan komt, gelukkig laat Luc het er niet bij zitten en zoals een feelgood betaamt heeft het boek een fijn einde!