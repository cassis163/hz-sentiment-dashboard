Letterlijk... Ik was down! En dat ben ik gister zo ongeveer de hele dag geweest nadat ik de laatste pagina had omgeslagen...
Wát een boek.

Ik kocht dit boek om de cover die ik niet kon weerstaan. Maar eigenlijk werd ik al vanaf de eerste zin in het verhaal gezogen. Ik heb gelachen, ik heb gescholden en ik heb gehuild. écht gehuild. Gejankt als een klein kind misschien zelfs! En geloof me: het is erg lang geleden dat een boek dit voor elkaar kreeg.

Ik vond de schrijfstijl heerlijk, al werd het midden iets te zoetsappig voor me. Gelukkig was dit met een paar pagina's weer voorbij en ging het weer om het verhaal. Verder ga ik er niet teveel over zeggen omdat ik het niet wil verklappen.

Ja, Tillie heeft er een vaste lezer bij, ik ben erg nieuwsgierig geworden naar nog meer boeken van haar!