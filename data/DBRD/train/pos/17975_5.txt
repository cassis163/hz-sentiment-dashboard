Na Het meisje op de weg is dit verhaal weer een toppertje!
In een landhuis aan de Côte d'Azur worden 3 lijken gevonden. Nogal vlug wordt de autistische zoon Felix aangeduid als dader. Door zijn handicap kan hij niet reageren en wordt zijn zus gecontacteerd, een Nederlandse cabaretière die gebroken heeft met haar Franse familie.
Het wordt een razendspannend verhaal, met veel aandacht aan de problemen van een autistisch broertje.
Er zijn 2 verhaallijnen: rond de moorden en rond Amin, een jongetje die Aleppo ontvlucht door de oorlog. Tijdens een groot deel van het boek heb ik mij afgevraagd hoe die 2 verhalen bijeen zullen komen, maar wonderwel wordt dit een supergeslaagd plot.
Zelfs na de uiteindelijke oplossing, blijft in het laatste hoofdstuk een zinderende spanning hangen.
Een absolute aanrader!!!