Daar zijn vrienden voor â€“ Suzanne Peters

Over de schrijfster:
Suzanne Peters (1985) en woonachtig te Zutphen heeft honderden informatieve teksten geschreven voor diverse websites. Ook schreef ze voor uitgeverij Ellessy diverse delen voor de educatieve jeudboekenserie WWW. Dit is haar twaalfde feelgood- roman.
Voor Min of meer en Exit USA kreeg ze wildcard-nominaties (meeste publieksstemmen) voor de Valentijnprijs 2015 en 2016, de prijs voor het beste romantische boek.

Achterflap:
Beste vriendinnen Dionne en Emma kennen elkaar al vanaf de basisschool. Ondanks hun verschillende levens praten ze regelmatig bij met een wijntje. Hun grootste geheimen verzwijgen ze echter voor elkaar. Zo weet Emma niet dat Dionne bang is voor het stuklopen van haar huwelijk. Dionne weet niet dat Emma zich alleen maar voordoet als de happy single, terwijl ze snakt naar een relatie en tot over haar oren verliefd is op haar (getrouwde) baas. Intussen benijden ze elkaars levens. Hoe groen is het gras aan de overkant?

Mijn mening:
Emma heeft zich binnen no-time opgewerkt van medewerkster bij een call center tot vertegenwoordigster bij een goed lopend bedrijf, haar baas Thijs geeft haar deze kans en die pakt ze met beide handen aan. Dionne is al jaren gelukkig getrouwd met Joris maar maakt zich nu zorgen om haar puberdochter Roxanne. Emma is single en beide zijn eigenlijk een beetje jaloers op elkaars levens. Niets is wat het lijkt als blijkt dat het bij zowel Emma als Dionne niet over rozen gaat. Ze geven elkaar goede adviezen maar vergeten hun eigen sores bespreekbaar te maken. Als het bij allebei uit de hand loopt besluiten ze hun geheimen te delen. Dit alles wordt in een prettige schrijfstijl beschreven. Zowel Emma als Dionne worden goed neer gezet, beide zijn sterke persoonlijkheden die weten wat ze wel en niet willen, het leuke is dat ze op een totaal verschillende manier toch hun doel bereiken. De onderwerpen zijn herkenbaar, je begrijpt de problemen en er zit ook nog een boodschap in het verhaal. Ik maakte me boos toen de zorgen rondom Roxanne door derden compleet werden weg gewimpeld, helaas komt dit in de praktijk ook te veel voor.
Daar zijn vrienden voor is een heerlijke feelgood die je een aantal uren aangenaam leesgenot bezorgt.

Wat mij betreft is daar zijn vrienden voor een feelgood die 4 sterren waard is.
Bianca