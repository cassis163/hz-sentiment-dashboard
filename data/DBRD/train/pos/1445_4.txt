EEN ZOMER IN PARIJS van Denise Grover Swank
De cover van het boek vond ik leuk en sfeervol en samen met de omschrijving op de omslag nodigden deze aspecten mij ook gelijk uit om met het lezen te beginnen.
In het boek krijg je te maken met verdriet van jonge mensen over de echtscheiding van hun ouders en het verwerken hiervan, maar er ook het verdriet om het overlijden van een ouder. Aspecten zoals verliefdheid, liefde, wraak en jalouzie nemen ons mee in het verhaal.
In eerste instantie sprak Sophie mij het meeste aan maar dat komt ook omdat het boek vanuit haar gezichtspunt en persoonlijke ontwikkeling wordt beschreven. Al lezende kreeg ik ook een beeld van het familiedrama en werd ik geraakt door hetgeen de familieleden hadden meegemaakt.
Ik denk dat de schrijfster met dit boek ook heeft willen aangeven dat je moet proberen om je dromen te volgen en daar waar mogelijk moet proberen om deze dromen waar te maken. EÃ©n ding is zeker, je hebt dan later geen spijt dat je het niet hebt geprobeerd.
Piano spelen maakte deel uit van het leven van Sophie. Door het beschrijven van dit voor haar belangrijke levensdoel krijg je al lezende ook het gevoel dat dit voor haar heel belangrijk is en leef je met haar mee.
Het verhaal is goed opgebouwd, het boek was prettig leesbaar en hierdoor ontstond bij mij het gevoel dat ik wilde blijven doorlezen. Hoewel de plot goed was, vond ik het toch wel jammer dat het boek uit was.
Mijn verwachtingen van Een Zomer in Parijs zijn zeker wel uitgekomen. Het was een heerlijke feelgood roman die ik met plezier heb uitgelezen. Tijdens het lezen heb ik ook veel van Parijs meegekregen en ik ben ervan overtuigd dat ik voor het ervaren van de sfeer van Parijs met alle bijzondere gelegenheden en gebouwen naar Parijs moet gaan om zelf alles in het echt te kunnen beleven.