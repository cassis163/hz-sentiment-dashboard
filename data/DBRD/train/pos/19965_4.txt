In Toen ik je zag verteld Isa Hoes over haar leven samen met Antonie Kamerling. Het ogenschijnlijk perfecte stel lijkt het prima voor elkaar te hebben. Antonie en Isa lijken tegenpolen, Isa ziet zelfs een voorbeeld in Antonie en haalt haar goede kanten naar boven. Hij maakt zichzelf razendsnel populair, schijnt het met iedereen goed te kunnen vinden. Alles lijkt hem gemakkelijk af te gaan. Antonie heeft echter steeds vaker periodes van neerslachtigheid en hij trekt zijn gezin hier in mee. Zijn manische periodes zijn voor Isa in eerste instantie een welkome afwisseling tot dat ze inziet dat het echt niet goed met hem gaat. Ze haalt hem over om hulp te gaan zoeken. Helaas mag het niet baten, ondanks alles wat ze samen hebben opgebouwd berooft Antonie zich toch van het leven en moet Isa al haar moed bij elkaar schrapen om alleen met hun twee kinderen door te gaan.

Toen ik je zag is het ontroerende en waargebeurde verhaal van een jong gezin dat worstelt met manische depressiviteit. Puur en open verteld de auteur over haar successen en die van haar man, hun vakanties en hun werk als bekende en populaire acteurs, maar ook over hun diepste dalen en eigenaardigheden. Het boek komt zeer oprecht en menselijk over en moet wel vanuit het hart zijn geschreven. Isa Hoes weet een voor haar zeer roerige periode mooi te verwoorden. Toen ik je zag zal ongetwijfeld voor vele die in een vergelijkbare situatie zitten of hebben gezeten een grote steun zijn. Ze schrijft krachtig en treffend. Een boek wat erom vraagt gelezen te worden.

Er bestaat naast het boek ook een luisterboek van Toen ik je zag, deze werd beluisterd voor bovenstaande recensie. Is aan te bevelen vooral omdat Isa Hoes het verhaal van het boek zelf verteld, hierdoor komt het verhaal oprecht over. Zelfs als je het boek al gelezen hebt is het luisterboek alsnog een aanrader.