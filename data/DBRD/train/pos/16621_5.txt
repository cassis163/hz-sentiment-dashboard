Na een telefoontje van de politie vliegt Lotte Pradel halsoverkop naar Zuid-Frankrijk. Haar vier jaar jongere en autistische broer Felix wordt verdacht van de moord op hun vader, hun stiefmoeder en een nog onbekende vrouw. Hoewel Lotte met haar vader - een oud-politicus - heeft gebroken en ze Felix sindsdien niet meer heeft gezien, weet ze een ding zeker: haar broer kan onmogelijk de dader zijn. Op het politiebureau ontmoet ze Felix voor de eerste keer na tien jaar. Het contact verloopt buitengewoon stroef. Maar als Felix ontsnapt, kan Lotte niet anders dan hem volgen.

Een geweldig boek. De personages zaten meteen in mijn hart en dan het broertje met autisme. Hem sloot ik meteen in mijn hart. Ik ben zelf moeder van een man met autisme en soms was het alsof het mijn zoon was. Herkenbaar gedrag maar er zit ook zeker een stuk angst in. Wat doe je als je familielid met autisme beschuldigd wordt? De spanning is bijna ondraaglijk want je weet het niet. Je weet ook nooit wat iemand met autisme in blinde paniek kan doen. Het is beslist een aanrader om te gaan lezen! Het boek heeft mij geraakt ondanks dat het een compleet verzonnen verhaal is.