Van Sarah Jio had ik nog nooit een boek gelezen. Ik hoorde alleen maar lof over haar boeken maar het kwam er gewoon nooit van.

Tot ik in de boekhandel een boek tegenkwam met een prachtige cover, 'de geheimzinnig tuin' en bleek van Sarah Jio te zijn. Hij viel me meteen op, wat een beauty!

Het verhaal begint met Addison in 2001. Zij neemt samen met haar man intrek in het prachtige landgoed van haar schoonouders. Ze wil weg van huis, om redenen die ze haar man niet wil vertellen. Dan gaat het verhaal over naar 1940, naar Flora. Haar ouders hebben geldproblemen. Als Flora wordt benaderd voor werk als kindermeisje, maar wel met een speciale opdracht, op een Engels landgoed, gaat ze die uitdaging aan. Als ze haar taak volbrengt zal ze veel geld verdienen en haar ouders kunnen helpen.

Het boek wisselt steeds van perspectief! Beide hoofdpersonen leer je hierdoor goed kennen. Het is prachtig om te lezen hoe beide perspectieven aan het eind van het boek samen komen.

Vele thema,s komen voorbij in die boek! Liefde, mysterie, verlies, schuld, vergeving, intrige enz. Al deze thema,s maken het boek tot wat het is. Een prachtig verhaal.

Ik heb het boek 4 sterren gegeven omdat ik toch van het einde iets meer had verwacht. Maar al met al een schitterend boek wat zeker het lezen waard is.