Een prachtig boek waarin het verhaal van Julia maar daarnaast het verhaal over de ramp zo mooi in elkaar verweven zijn.

Daarnaast de verbazing over Rijkswaterstaat die niets deed met alle rapporten, maar ook over het zo ontzettend laat op gang komen van de hulpacties o.a. omdat het zondag was en er bij de instanties niemand te bereiken was. In deze tijd bijna ondenkbaar.

Je leest dit boek alsof je naar een film zit te kijken. Je ziet de angst bij de mensen als bij hen de dijk doorbreekt, hun huizen en alles eromheen overstroomt â€¦ je voelt het koude water als er in het water gedoken wordt als poging iemand te redden. Je voelt de wanhoop en verdriet van Julia als ze haar zoontje niet kan vinden.

Een boek dat weigert om weggelegd te worden en als je dat toch even doet, je aan blijft kijken tot je de allerlaatste bladzijde gelezen hebt!