Deze thriller met actuele onderwerpen als terrorisme en de vluchtelingenproblematiek maken dit boek tot een realistische thriller. Waargebeurde aanslagen zoals die in Parijs en luchthaven Zaventem passeren de revue.
De personages van Carrie en Adam hebben beide een eigen historie. Ze zijn getekend door heftige gebeurtenissen uit het verleden, die invloed hebben op hun handelen. De schrijvers geven dit mee en weten zo de personages menselijkheid en diepte te geven. Het verhaal is geschreven vanuit wisselende perspectieven: de Special Force agenten, de daders van de aanslagen, maar ook vanuit de vluchtelingen die gebruikt worden voor de uitvoering van de aanslagen. De schrijvers hebben de scenes levensecht neergezet waardoor de lezer zich goed kan inleven. Daarnaast wordt gebruik gemaakt van mini-cliffhangers in het verhaal, die een paar hoofdstukken later pas weer opgepakt worden waardoor de spanning continu aanblijft. Als lezer wordt je meegesleept in het geweldige plot, dat eindigt in een boeiend slot.
Zwarte weduwe is een maatschappijkritisch verhaal. Zijn het alleen IS en andere extremistische vluchtelingen die aanslagen plegen of zit er meer achter? Ross en Hartman zetten ook vraagtekens bij de rechtse politici die alle grenzen voor de vluchtelingen willen sluiten.