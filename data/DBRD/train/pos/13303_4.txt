Na het eerste hoofdstuk was ik gelijk enthousiast. Het boek begint al geweldig wanneer Jessie op haar eerste schooldag bij de verkeerde klas gaat zitten. Vanaf dat moment wist ik dat dit een boek voor mij moest zijn. Het mail contact en later de smsâ€™jes geven een leuke extra aan het boek.

Jessie is nieuw en alleen en wordt geholpen door Iemand Niemand door middel van anonieme e-mails. Jessie wordt op een gegeven moment boos dat ze niet weet wie IN is en ze heeft 3 personen in haar gedachten die het kunnen zijn. Pas op het allerlaatste kom je erachter wie IN is, dat vond ik wel erg jammer want ik had liever nog het verhaal erna willen lezen.

Ze gaat na school werken in een boekenwinkel omdat ze zelfstandig wilt zijn en niet op haar stiefmoeder haar geld wil teren. Dat laat al gelijk zien wat voor persoon Jessie is. Ik vond haar karakter en personage erg leuk en de sarcastische opmerkingen hier en daar zorgde voor vele hilarische momenten. Dankzij IN raakt ze bevriend met Bri en Agnes en zij helpen haar de dag door te komen. Jessie wordt namelijk ook gepest door Gem en Crystal, zonder echte reden. Zoals je leest zitten er vele standaard aspecten in dit boek maar Julie beschrijft dit zo leuk en maakt er echt iets moois een origineels van.

De schrijfstijl van Julie is zo fijn en ik zou nog meer boeken van haar willen lezen. Hilarische momenten, sarcastische opmerkingen en verdrietige gedachten zorgen ervoor dat dit een perfect contemporary boek is. Vertel me drie dingen heeft me heel hard laten lachen en de hele tijd in spanning gehouden.