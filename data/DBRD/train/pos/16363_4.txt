Met de betiteling van de Dan Brown van de lage landen ben ik heel geïnteresseerd geraakt in een boek van Jeroen Windmeijer.

Met Het pilgrim fatherscomplot heb ik met plezier kennis met deze schrijver gemaakt.

Een leraar (Peter) uit Leiden raakt betrokken bij een moordonderzoek. Mede door zijn vriendin heeft Peter ook veel interesse in de pilgrim fathers en vrijmetselarij. Door de gebeurtenissen en eigen onderzoek komt Peter in aanraking de complottheorieën en komt steeds meer te weten over de geheimen van het verleden.
Onbedoeld raakt Peter ook meer en meer verstrikt in het moordonderzoek.

Wat Peter ontdekt en welke gevolgen dit heeft zijn op een aangename manier omschreven. Jeroen WIndmeijer combineert de moorden en het complot op een manier waardoor het constant interessant blijft. De schakelingen tussen Peter en het onderzoek naar de moord volgen elkaar goed op waardoor geen van beide onderwerpen te overheerst.

Voor fans van Dan Brown en David Hewson is Het pilgrim fathers complot zeker een aanrader. In mijn ogen heeft Jeroen Windmeijer met dit boek Dan Brown's oorsprong zeker verslagen.