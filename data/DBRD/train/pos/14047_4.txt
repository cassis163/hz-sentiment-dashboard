Wat een heerlijk boek om te lezen, je leeft mee met de kinderen die leven op een eiland met het voedsel en wat de natuur hun te bieden heeft. Hoe ze daar terecht zijn gekomen, ze hebben geen idee. Ze zijn gelukkig met hun leventje totdat er een onbekende jongen Stef zijn intrede doet. Hij heeft herinneringen aan het "echte" leven, aan zijn familie, internet gewoon de moderne wereld. Stef zet alles op alles om terug te keren naar thuis.

"Het eiland" is een spannend verhaal met een paranormaal tintje het verhaal heeft iets weg van een fantasieverhaal. Een eiland dat tegenwerkt door regen, storm etc. Hoe verder je vordert in het verhaal hoe meer het je pakt. Je voelt vriendschappen ontstaan tussen Stef en sommige kinderen. Wanneer ze dan ook nog de geest in de rotsen ontmoeten hoor je hoe en waarom de kinderen daar leven en moeten blijven.

Het Eiland is het eerste deel in de Young Adult Eilandenreeks, wat bestaat uit vier delen en het verhaal vertelt van de tiener Stef.