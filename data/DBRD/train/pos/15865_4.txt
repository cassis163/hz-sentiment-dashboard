Carter Johnson is een hele populaire jongen totdat de mooie maar wereldvreemde Lily Jones nieuw bij hem in de klas komt.
Eerst is hij bang dat zij misschien populairder wordt dan hem maar hij is toch ook wel nieuwsgierig naar haar. In eerste instantie vraag hij Lily mee naar het schoolbal om zijn eigen ego te strelen maar langzamerhand gaat hij toch meer om Lily geven en wordt hij minder egoïstisch. Maar is Lily wel zo lief als zij lijkt? En wat heeft de wetenschap er mee te maken.

Ik vond dit jeugdboek heerlijk snel en erg goed geschreven. Ik heb dan ook groot respect voor de auteurs Danique Grimbére en Anne Swartjes die beide pas 17 jaar jong zijn maar over een zeer volwassen pen beschikken. Ik denk en hoop dat we van beide dames nog veel gaan horen. Ook voor volwassene vind ik dit boek een aanrader.