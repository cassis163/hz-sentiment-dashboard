Lisette woont in Drenthe in het dorpje Sleen en beschikt over de gave om contact te hebben met overledenen. Ze kan ook de Witte Wieven, witte geestverschijningen, waarnemen en met ze spreken. De Witte Wieven bevinden zich veelal rond het hunebed. Ze krijgt een kijkje in het leven en de geschiedenis van enkele kinderen die tot de Witte Wieven behoren. De Witte Wieven kinderen besluiten hun levensverhaal met Lisette te delen.
Via Merobe krijg je een kijkje in het hele verre verleden, de tijd van de hunebedden. Mooi uitgewerkte rituelen en het leven met en rondom de hunebedden.
Daphne vind op een dag een oude pop bij in de stuiken bij het veld. Ze houd dit geheim, ze heeft het gevoel dat de pop speciaal is. Als ze op school erfelijkheidsleer krijgt ontdekt ze iets dat niet kan kloppen. Ze besluit op onderzoek uit te gaan en stukje bij beetje komt ze meer te weten. De waarheid komt boven tafel en zet haar wereld en die van haar broer DaniÃ«l op zijn kop.

Het verhaal neemt je vanuit het de jaren vijftig mee naar een stukje geschiedenis van de tweede wereldoorlog en de tijd van de hunebedden. De geschiedenis wordt mooi verweven door de ervaringen van de Witte Wieven te delen met Lisette in haar leven.
Een leuk detail is dat de titel van de hoofdstukken voorzien is van een kleine decoratie.
Het boek leest heerlijk weg. De schrijfstijl is prettig. Al lezende kom je ook wat over de geschiedenis te weten. De personages en de omgeving waarin het verhaal zijn afspeelt zijn mooi uitgewerkt. Je kunt je er prima in inleven. Een mooi boek dat zeker gelezen moet worden.