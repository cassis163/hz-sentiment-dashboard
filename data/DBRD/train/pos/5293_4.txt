Een politiethriller geschreven door een politieman, een man met een hoge functie, een ervaringsdeskundige, een man die weet wat hij schrijft en waarover hij schrijft en die niet op een foutje te betrappen is.
En dat merk je aan de schrijfstijl. Het is een gedetailleerd verhaal geworden met twee hoofdthema's die in onze samenleving aan de orde zijn:
* enerzijds heb je de criminaliteit als gevolg van het openstellen van de grenzen; vooral criminaliteit uit de voormalige Oostbloklanden, al dan niet het gevolg van maatschappelijke toestand van de daders
* de genialiteit van drugsckoeriers die steeds nieuwe tragieken uitzoeken om hun ' goederen ' aan de man te brengen
Twee gedurfde thema's om over te schrijven. Twee thema's die los staan van elkaar, maar die op een sublieme manier, door puur toeval, in elkaar verstrengeld geraken. Dat is de grote verdienste van de auteur,
Heeft het te maken met het feit dat de auteur ervaringsdeskundige is, ik weet het niet. Maar je kan er niet naastkijken: de lezer wordt opgescheept met een massa personages, een overvloed aan mensen die, de ene al wat belangrijker dan de andere, de revue passeren.
Anderzijds schrijft de auteur hier een verhaal wat ik wel typisch Scandinavisch zou noemen al zijn er andere schrijvers die mijn voorkeur wegdragen, waarschijnlijk door hun ietwat eenvoudigere schrijfstijl. Vergelijkingen met Stieg Larssen en David Lagercrantz zijn hier niet orde. Die boeken dtaan voor wat betreft kwaliteit en schrijfstijl toch enkele treden hoger.
Daarmee wil ik geenszins dit boek naar de prullenmand verwijzen.
Jørn bezit ongetwijfeld de kwaliteiten van een thrillerauteur die het, mede door zijn ervaring, toch maar aandurft om deze thema's aan te snijden.
Wat ook opvalt: Jørn weet zeker en vast de spanning op te bouwen: na de eerste gruwelijke gebeurtenissen, helemaal in het begin van het boek, is de tendens onmiddellijk gezet.
Anderzijds is het ook een kunst om wat rustpauzes in het verhaal in te lassen en die rustpauze vindt je meestal terug in de hoofdstukken over Line.

Ik heb dit boek graag en met veel interesse gelezen, ondanks dat ik vaak op de rem moest om niet verloren te rijden in het dichte bos van de personages.

Geslaagde thriller.
Ik geef 4**** sterren