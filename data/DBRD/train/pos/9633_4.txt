Spionage en gruwelijke actualiteit vormen in De Saraceense samenzwering een succesvolle en zeer boeiende mix.

Era Richmen houdt er een schroeiend tempo op na. Het verhaal speelt zich op meerdere locaties af en alles gaat naadloos in elkaar over. Je denkt tijdens het lezen vaak, ach nog één hoofdstukje, maar dat worden er steevast twee of drie!

De personages trekken je aan en laten je ook niet meer los. De verschillende lagen die elk personage bezit en de moeiteloosheid waarmee je die ontdekt zijn volledig te danken aan de manier waarop het verhaal verteld wordt.

Lees dit boek en huiver. Niet zozeer door het bloedstollende, maar door het akelig actuele thema. Je gaat nadenken over de wereld en de mogelijkheden die mensen hebben om anderen in het nauw te drijven. Gelukkig zijn er ook strijders voor het goede. Ook al doen die soms ook minder mooie dingen.
Een absolute aanrader!