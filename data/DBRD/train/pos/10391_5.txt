Zojuist de laatste pagina van het allerlaatste deel van Stieg Larsson uitgelezen.
Met veel weemoed en een beetje verdriet neem ik afscheid van Mikael en Lisbeth.
Ik ben het eens met de Dizzie recensie dat er veel verschillende personages en organisaties worden opgevoerd en dat er soms (ietsje te) grondig wordt omschreven. Het 3e deel deed me erg aan mijn LUDLUMS denken.
Toch vond ik dat de vaart in het verhaal bleef. Ik heb genoten van dit laatste deel, vooral omdat ik daarvoor deel 1 en 2 heb herlezen. Ik zat er dus helemaal in.
Erg bijzonder en een echte aanrader deze trilogie.
Wel op volgorde lezen.
Deel 1 kun je eventueel wel 'los' lezen. Maar 3 kan echt niet los van 2 - dan snap je er niets van.
Dikke vette aanrader(s)!!!