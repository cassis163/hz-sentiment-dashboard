Onbezonnen is een boek dat heel vlot leest, het is dan ook verbazend dat dit het debuut is van Vera Lundi.

We volgen het verhaal van Monica na het overlijden van haar man. Ze kan de moordenaar niet vergeven en is verblind door haat en de drang naar wraak. Monica beseft niet hoe fout de beslissingen zijn die ze neemt, en welke invloed dit heeft op haar dochters.

Onbezonnen beschrijft vooral de emoties van de verschillende personages. Je krijgt inzicht in hoe Monica denkt, maar je ziet ook veel vanuit het standpunt van de moordenaar. Het boek is niet altijd spannend, maar de psychologie die erachter zit is wel goed.

Lees dit boek zeker als je een vlot verhaal wilt lezen, met heel veel emoties. Van deze schrijver gaan we zeker nog meer horen!