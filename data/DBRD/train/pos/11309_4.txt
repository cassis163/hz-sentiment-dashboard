Vanaf de allereerste bladzijde had dit boek me al in zijn greep. Het verhaal sprak me enorm erg aan, dat was op de achterflap tekst al zo! Ik ben heel erg blij dat ik 'Ja!' heb gezegd tegen dit boek en een blogtour ervan.

Het verhaal is echt heel leuk opgebouwd. Je leest het uit drie verschillende invalspunten. Die van de elementalisten, de gifmengers en de naturalisten. Het woordgebruik en de zinsopbouw is ook erg fijn, zo prettig dat ik mijzelf enkele keren eraan moest herinneren dat ik een vertaling aan het lezen was. Het voelde helemaal niet als een vertaling en dat is altijd een pluspunt. Het verhaal loopt ook zeer soepel in elkaar over, vooral omdat je toch eigenlijk drie verhalen leest die op verschillende punten samen komen.

De karakters vind ik echt heel erg leuk! Er zijn drie hoofdpersonages in het verhaal, tevens de drie koninginnen uit de titel; Katharine, Arsinoe en Mirabella. Alle drie de personages hebben een compleet eigen karakter en zijn helemaal 'hunzelf'. Dat vind ik echt heerlijk aan dit verhaal omdat de drie meiden in princiepe toch echt in dezelfde situatie zitten. Geweldig gedaan, dus! De bijpersonages zijn ook heel erg goed. Ieder van hun heeft een eigen geschiedenis en een eigen karakter. Ze brengen veel kleur in het verhaal!

Soms is het wat chaotisch met de hoeveelheid karakters en dat is echt het enige minpunt dat ik aan dit boek kan vinden. Soms wil je graag verder lezen over een situatie omdat hij zo spannend is en je er zo erg in zit. Dan moet je soms even wachten tot je de kant van de andere koninginnen heb gelezen. Dit heeft ook wel zijn charme, zeker als je verder in het boek komt!

Over de wereld wil ik ook heel graag iets kwijt. Het eiland waarop het verhaal zich afspeelt heet Fennbirn en is heel uniek in elkaar gezet. Door het boek heen kom je veel van de geschiedenis en over de gewoontes te weten. Dit laat het eiland aanvoelen als een hele eigen wereld. Het word op een heel verhalende manier verteld en uitgelegd waardoor je niet alles in één keer voorgeschoteld krijgt. Dat zie ik graag in een verhaal! Uiteindelijk kwam je achter 'het vasteland'. Ik kan niet wachten om meer van deze wereld te ontdekken!


Het einde verraste me behoorlijk! Dat vind ik altijd heerlijk, als een boek mij weet te verassen. Ik ga niks spoilen, maar jullie moeten zeker dit boek zelf eens gaan lezen! Het hele verhaal werk je ergens naartoe en dan opeens BAM! Een plottwist. Genieten!

Houd je van Fantasy? Dan is dit zeker een boek voor jou! Je leest er makkelijk doorheen en de karakters zijn erg goed uitgewerkt. Zeker een aanrader!