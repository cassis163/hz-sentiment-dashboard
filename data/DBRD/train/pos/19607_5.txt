Alweer het 6de deel in de reeks met Helen Grace en opnieuw een geslaagd verhaal, zelfs beter dan het vorige deel niettegenstaande dit boek een onvervalst vervolg is!
In dit boek staat Helen Grace in het middelpunt, niet als rechercheur maar als gevangene, was trouwens de cliffhanger van 'Naar bed, naar bed'. Net als de vorige boeken blijft de structuur hetzelfde: korte hoofdstukken, hoog tempo en vooral veel spanning. Nochtans had ik op een bepaald moment de indruk dat het niet meer vooruit ging, maar plots is de ommekeer er en zijn we vertrokken voor de rest van het verhaal.
De plot is er weer één om duimen en vingers van af te likken. Op naar het volgende boek!