Dit is het tweede boek dat Mark van Dijk heeft uitgebracht met een vertaling van een Charles Dickens verhaal. Het gaat over Trotty, hij is een kruier en heeft geen cent te makken. Hij is straatarm. Hij is dol op zijn dochter Meg. Hij hoort de klokken van Het Carillon dingen zeggen. Ze zeggen allerlei dingen. Als zijn dochter een aanzoek heeft gehad van en aanbidder, staat zijn leven op de kop. De rijke klasse bemoeit zich ermee. Zij kijken naar arme mensen alsof ze niks waard zijn. De wereld is van hun. Het verschil tussen rijk en arm wordt hier goed benadrukt. Alles speelt zich af in een echte Dickens sfeer. Trotty besluit naar het Carillon te gaan. Hij hoopt dat alles weer goed komt. Hier krijgt hij de toekomst te zien. Het heeft ook een beetje de sfeer van a christmas Carol hierdoor. Het is een verhaal waar je ook nog eens iets van kunt opsteken.
Ik kan me voorstellen, dat het vertalen van dit boek een grote klus is geweest. Maar het is nu zo op papier gezet dat Het vlot leest. Het raakt je, dit verhaal. Je komt er achter dat je het nog zo slecht niet hebt. De wereld kan ook vandaag de dag wel wat meer menslievendheid gebruiken! Want we kijken echt anders naar mensen en veroordeelden ze snel. Dit is een verhaal over geluk en ongeluk. Je moet zelf maar gaan lezen, wat de uitkomst gaat worden.
Is er extra uitleg nodig? Dan staan er noten onderaan de bladzijde met de betekenis.
De illustraties zijn echt weer prachtig en scènes uit Het verhaal. In kleur en zwart wit. Hardcover met leeslint. Gouden letters aan de voorkant. Echt mooi!
Het verhaal speelt zich af rond de feestdagen. Dit boek kun je altijd lezen. Het hoeft niet persé rond kerst en oud en nieuw. Ik heb hem precies er tussen in gelezen.
Ik geef het 4,5****