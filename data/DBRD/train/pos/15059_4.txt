Mia Sheridan is een Amerikaanse auteur met passie voor het schrijven van liefdesverhalen. Alleen maar jij is haar tweede in het Nederlands vertaalde boek en is een losstaand boek. Eerder werdStilte, het eerste boek van de twaalfdelige serie A Sign of Love in het Nederlands vertaald.

Het verhaal draait om Ellie en Gabriel. Ellie heeft een moeilijke jeugd gehad en heeft op latere leeftijd nog steeds geen gemakkelijk leven. Ze sluit zich af voor de mensen om zich heen om te voorkomen dat iemand haar ooit nog pijn kan doen. Ook Gabriel heeft het nodige meegemaakt en is op zijn eigen manier beschadigd. Gabriel is voorzichtig op zoek naar liefde en komt daarbij Ellie tegen. Kan hij de door haar opgetrokken muren doen afbrokkelen?

De lezer wordt met een aangrijpend proloog direct het verhaal in getrokken. Het verhaal heeft een logische, chronologische opbouw met enkele flashbacks. De hoofdstukken worden afwisselend geschreven vanuit de perspectieven van Ellie en Gabriel. Beide hoofdpersonages zijn goed uitgewerkt en maken gedurende het verhaal grote persoonlijke ontwikkelingen door. Sheridan heeft een prettige, open schrijfstijl, waardoor het boek gemakkelijk leest. Het verhaal heeft wat clich√©matige elementen in zich en is zo nu en dan ietwat voorspelbaar, maar de uitwerking is mooi en origineel.

Alleen maar jij is een meeslepende feelgoodroman, die de lezer een mooie boodschap meegeeft.