24 sep 2013
Door het boek Schoonheid&Schande werd ik ondergedompeld in de vijftiende eeuw. Toen werd kardinaal Rodrigo Borgia in Rome, omstreden vanwege zijn Spaanse afkomst en zijn betrekkingen tot een jonge vrouw, tot paus Alexander VI uitgeroepen.



In Schoonheid&Schande geen ingewikkelde verhandelingen of moeizame scenario’s maar hartstocht, overspel, begeerte, schandalen, oorlogen, moorden en wreedheden.



Een meeslepend verhaal over verboden liefdes, bastaardkinderen, wraak en hechte familiebanden.

De wellustige paus, zijn zonen; de oogverblindende strijdbare Cesare, de flamboyante Juan, de kinderlijke Jofré en zijn beeldschone dochter Lucrezia.

Wat een gezelschap, omringd door raadsheren, dienstmeiden, geestelijken,

feestelijkheden, rijke maaltijden en overvloedige wijn worden plannen gesmeed, medici geraadpleegd, huwelijken gearrangeerd en intriges bedacht, hun macht en rijkdom is enorm.



De historische roman Schoonheid&Schande is door Sarah Dunant vakkundig maar ook met de nodige flair geschreven, ze verteld vol overgave over de landerijen, oorlogstuig, kastelen, kunst, de boerenbevolking, de adel; de koning van Frankrijk, het Spaanse koningspaar en het dagelijks leven in Italië, ze schept ermee een zeer levendige sfeer van een oude tijd.



Behalve de kennis die Dunant heeft overgedragen heeft ze vooral met Schoonheid&Schande een genoeglijke en gepassioneerde roman geschreven