"Als zij wijn was, was hij de karnemelk."

Dit boek gaat over een jonge liefde, een ingewikkelde relatie tussen een vrij ongecompliceerde jongen (Fidel) en een zeer gecompliceerd meisje (Sascha).
Als volwassen man kijkt Fidel, door omstandigheden, terug op deze relatie en gaat op onderzoek uit. Hoe heeft alles zo kunnen lopen?
Gaandeweg het verhaal komen er steeds meer verhaallijnen samen en leek het een ballon te worden die zover opgeblazen werd dat hij wel moest knallen.

Ik vond dit een heerlijk boek.
Het is vlot gelezen en Fidel was een fijn karakter. Het verhaal was geloofwaardig, maar wel vrij heftig.
De tussendoortjes over de kameleon, het dier waarnaar Fidel als wetenschapper onderzoek doet, waren leuk en mooie vooruitblikken op de volgende hoofdstukken.