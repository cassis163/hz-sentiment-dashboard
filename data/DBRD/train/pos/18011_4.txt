Bij de nederlaag van Hitler en het Duitse Rijk in de Tweede Wereldoorlog komt er eindelijk een einde aan zijn dictatuur. Voor Duitsland een vernedering, voor de rest van de wereld een groot moment van vreugde. Wat men nergens weet is dat een briljante Duitse naziwetenschapper het grootste geheime wapen van het Rijk weet te redden en voorkomt dat het vernietigt wordt.

In het grensgebied van Soedan vindt een explosie plaats die een heel dorp in 1 klap van de aardbodem doet verdwijnen. Alex de Klerck werkt voor een geheime antiterreureenheid in Brussel, genaamd Operations. Hij wordt samen met een collega, Susanne, naar de plek des onheils gestuurd om er achter te komen wat voor iets gruwelijks daar nou precies heeft plaats gevonden.

Eenmaal in Khartoem aangekomen blijkt al snel dat het geen gewone simpele klus is. De contactpersoon is een onguur type waarvan Alex direct twijfelt of hij wel te vertrouwen is. Het gebrek aan getuigen vormt uiteraard een probleem en mensen die iets van de zaak lijken te weten durven er niet over te praten. Hoe dichter Alex en zijn team bij de waarheid komen hoe groter de jacht van hun tegenstander op hen wordt. Waar het begon met achtervolgingen en overvallen moet het team uiteindelijk meerdere malen vechten voor hun leven. Als de tegenstander na weer een bloedstollend gevecht voorlopig afgeschud lijkt krijgt Alex geheime informatie toegespeeld waarmee hij direct naar Argentinië vertrekt waar zich een kroongetuige heeft gemeld.

In Argentinië aangekomen komt Alex erachter dat hij zich in het hol van de leeuw bevind. De ontploffingen in Soedan zijn uitgevoerd door een machtig man (Xavier De Queiroz) die op het punt staat een ware revolutie te ontketenen in Zuid-Amerika! Kan Alex met behulp van deze mysterieuze kroongetuige de man stoppen en de revolutie, en misschien zelfs wel een nieuwe wereldoorlog voorkomen?

Wat volgt zijn een aantal spannende ontsnappingen, achtervolgingen, gevechten en andere gebeurtenissen. De beeldende manier van schrijven zorgt ervoor dat je jezelf als het ware in een actiefilm waant. De ontzettende losse manier van schrijven van Pjotr Vreeswijk zorgt ervoor dat je door het boek heen raast en zorgt ervoor dat je continu op het puntje van je stoel zit. Er is eigenlijk geen moment dat je echt tot rust gaat komen want de actie blijft continu aanwezig.

Als klein punt van kritiek vind ik dat de hoofdrolspeler(s) iets te weinig uitgediept worden, waardoor je niet echt en band of klik met Alex of 1 van de anderen krijgt. De psychologische aspecten mogen voor mij in een eventueel vervolgdeel(?) iets uitgebreid worden.

Al met al een masterlijk debuut en ik kijk uit op een vervolg met Alex en team Operations!

Spanning 4*
Schrijfstijl 5*
Plot 4*
Psychologie 2*
Originaliteit 3*
Leesplezier 3*