Weer een heel goed boek van Jo Claes en zoals altijd is de foto op de cover subliem.

Terwijl Thomas Berg op vakantie is in Italië, vallen er enkele verdachte doden in Leuven. Een professor valt in een put van een archeologische opgraving, een vrouw wordt aangereden, vluchtmisdrijf en een oude vrouw overlijdt, hartfalen. Geen van allen echt onrustwekkend, behalve voor 2 mensen. De ene de dochter, journaliste, van de aangereden vrouw, de andere, fotograaf, familie van de oude vrouw.
Die vrouw, Louise was eigenlijk een oorlogsheldin, bij het verzet. Daarnaast had ze veel enorme verhalen over al haar reizen als fotografe over de wereld.
Wanneer haar testament voorgelezen wordt, krijgt de achterneef niet veel. Hij denkt dat er met het testament gesjoemeld is, maar kan het niet bewijzen.
Beide blijven Thomas Berg bestoken met theorieën of hoe het gegaan is. De waarheid moet van ver komen, uit de tweede wereldoorlog.