‘Soms betrap ik mijzelf erop dat ik me probeer te herinneren wanneer ik voor het laatst fysiek contact met een ander heb gehad dat wat voorstelde, een omhelzing of een stevige handdruk, en mijn hart knijpt samen’.
Rachel 8 juli 2013

Na haar relatie met Tom klinkt het verlangen naar liefde en aandacht overal in door; een treinreis wordt een inschatting van het leven van medepassagiers, een huis bij een seinstop bewoond door ‘meest gelukkig stel op aarde Jess&Jason’, een bergje kleding wordt toegedicht aan een ongeluk, maar het is allemaal niet waar.
Het zijn de gedachten van eenzame Rachel.

Rachel heeft last van gewelddadige aanvallen, geteisterd door demonen.
Ze is geobsedeerd door ‘Jess&Jason’. Als ze toevallig ziet hoe het rooskleurig beeld van het jonge stel aan flarden wordt geslagen wordt het verhaal indringender.
Naarmate er meer bekend wordt over de toestand van Rachel en er verontrustende gebeurtenissen uit haar verleden komen boven drijven neemt de spanning toe.

Steeds meer wordt er ontrafeld over het leven van de vrouwen, grote tragedies gaan schuil achter relaties, achter verslavingen.

‘Het meisje in de trein’ ontwikkeld zich als een vernuftige thriller, vaart neemt toe, de reis naar het laatste station is knap geschreven, de ontknoping verrassend.

‘Die avond”, zegt hij, ‘was cruciaal.’

Paula Hawkins schreef met ‘Meisje in de trein’ een sterke thriller.