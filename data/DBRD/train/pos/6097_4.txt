Een stap te ver is de debuutroman van Tina Seskis. Het verhaal gaat in hoofdzaak over Emily Coleman die schijnbaar het perfecte leven heeft. Een gelukkig huwelijk en gezin, leuk huis, en toch besluit ze op een ochtend om alles en iedereen achter te laten.
Ze start een nieuw leven in Londen als Cat. Ze geeft een nieuwe baan en vrienden maar laat ze haar verleden achter zich? Waarom vertrok ze? Welk geheim draagt ze met zich mee?

Het boek is opgebouwd uit vier delen en speelt zich in heden en verleden af. Deze tijdsprongen gebeuren soms met korte intervallen maar dit doet geen afbreuk aan het verhaal. Taalkundig zitten er hier en daar wat fouten in het verhaal maar door het vlot lezen stoorde dit niet echt. Je krijgt een beeld van het leven van Emily en van enkele vrienden en familie rond haar. Toch worden deze andere personages niet gans in detail uitgewerkt ook dit werkt niet storend, het verhaal draait om Emily en je krijgt genoeg details om te begrijpen hoe haar band is met de andere personages in het verhaal.

Ik heb het boek heel graag gelezen. Het las vlot en snel en wekt je nieuwschierigheid. Een thriller is het boek echt niet, een psygologisch roman kan je het boek wel noemen.
Je krijgt een antwoord op de "waarom" vraag en het einde was best ontroerend.