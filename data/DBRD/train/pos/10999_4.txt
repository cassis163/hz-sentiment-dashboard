Dit is het derde boek van Nele Neuhaus dat in het Nederlands vertaald is en hoewel het anders is dan haar vorige twee boeken, vond ik het verhaal weer net zo goed.

Deze keer gaat het boek over windmolen parken, waardoor er  in tegenstelling tot haar andere boeken- ook een zakelijke component in het verhaal zit.

In het kantoor van Windpro, een bedrijf dat windmolens exploiteert, wordt een nachtwaker dood aangetroffen. Korte tijd later wordt een boer vermoord die voorzitter is van het burgerinitiatief tegen windmolenparken.

De uit de vorige boeken bekende rechercheur Pia Kirchhoff gaat op onderzoek uit.

De vermoorde boer had zoveel vijanden dat er erg veel mensen als verdacht in aanmerking komen.

Dat maakt het voor Pia en voor de andere rechercheur die we al kennen uit de vorige boeken van Nele Neuhaus  Oliver Bodenstein  nog eens extra moeilijk bij hun onderzoek.

Temeer daar alle verdachten hun eigen motief blijken te hebben.

Ik vind het erg leuk het duo Kirchhoff/ Bodenstein weer terug te zien en vooral ook om meer te lezen over de ontwikkeling van Pia Kirchhoff.

Het zakelijke deel in het boek over een actueel thema  windmolenparken  maakt het boek nog eens extra boeiend om te lezen.

Uiteindelijk gaat het verhaal erover dat ook gewone mensen in staat zijn tot het plegen van een misdaad.

Nele Neuhaus heeft het verhaal heel goed geschreven, de vele verhaallijnen en plotwendingen zetten je voortdurend op het verkeerde been, waardoor het boek steeds spannend blijft en je graag door wilt lezen, om uiteindelijke na het lezen het boek met een zucht van voldoening dicht te slaan.

Ondanks de vele personages die in het boek voorkomen, zoals we van Neuhaus gewend zijn en waardoor je goed je aandacht bij het verhaal moet houden, leest het boek als een trein.

Ik heb het boek daarom ook met veel plezier gelezen en waardeer het met een welverdiende 4 sterren. Ik wacht met smart op het volgende boek van haar.