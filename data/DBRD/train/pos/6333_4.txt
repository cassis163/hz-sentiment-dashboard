Via Facebook won ik dit boek van uitgeverij Moon als e-book. Een recensie-exemplaar dus. Ontzettend bedankt, Moon! Aangezien ik heel veel goede dingen over dit boek had gehoord, was ik ontzettend benieuwd naar het verhaal en wat het te maken had met diversiteit. Niet veel later had ik het boek uit en was het tijd voor een recensie!

Dumplin' gaat over Will. Will is dik. Dat weet iedereen. En dat is de diversiteit van het verhaal: overgewicht hebben en anderen die daarop reageren.

Ik heb nooit eerder een boek gelezen waarin de hoofdpersoon dik is, want veel schrijvers creÃ«ren alleen maar perfecte hoofdpersonen, omdat ze denken (en worden aangeraden) dat niet-perfecte hoofdpersonen lezers afschrikt. Flauwekul, noem ik dat. Daarom vind ik Julie Murphy heel dapper, want in deze wereld waar schoonheid geprezen wordt, moet er ook gekeken worden naar de zogenoemde 'lagere klassen'.

Wat ik ook nooit eerder heb gelezen, is een boek waarin de hoofdpersoon meedoet aan een Missverkiezing. Hoe dat allemaal te werk gaat weet ik niet, want ik woon eenmaal niet in de VS, dus was het erg interessant om te zien hoe Will mee besloot te doen aan de verkiezing. Neem mij niet kwalijk, maar ik wist niet dat het boek daarover zou gaan, aangezien ik amper flapteksten lees (behalve van boeken waar ik echt niet meer op kan wachten, zoals Hof van Mist en Woede).

De schrijfstijl is erg vlot en het zorgde ervoor dat ik dit boek in no time uit had. De romantiek is ook erg fijn. Het laat zien dat mensen met overgewicht niet altijd een relatie aan hoeven te gaan met andere mensen met overgewicht. En dat is fijn.

Dit boek is een dikke aanrader (hehe, zie je die woordspeling? Geniaal, toch?). Dumplin' gaat niet alleen over een Missverkiezing, nee, het gaat over blij zijn met jezelf. En daarom raad ik je aan om het op je nog-te-lezen-lijst zet en het leest. Want het is een geweldig boek. Ik ben benieuwd waar het volgende deel over gaat!