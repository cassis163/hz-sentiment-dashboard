Rêve, de hoofdpersoon van Lief van je, heeft het heel moeilijk met de dood van haar broer. Ze geeft zichzelf de schuld van zijn dood en de woorden: ' Lief van je' vreten daarom aan haar. Pas in de loop van het boek kom je erachter waarom dit zo is.
Om haar schuldgevoel een plek te geven, of juist te ontlopen?, gaat Rêve als soldaat naar Syrië. De structuur van het harde leven daar lijkt haar weer wat houvast te geven.
Toch zorgen haar schuldgevoelens ervoor dat ze zich niet meer staande kan houden en steeds meer zakt ze weg in haar eigen wereld, steeds meer raakt ze in de war.

De schrijfster weet een indringend verhaal over PTSS te schrijven. Op zo'n manier dat je in het hoofd van het slachtoffer lijkt te zitten. Dit zorgt voor verwarring af en toe, maar helpt ook om je goed in te leven.

Een zeer mooi geschreven boek, dat nog lang na blijft zingen.