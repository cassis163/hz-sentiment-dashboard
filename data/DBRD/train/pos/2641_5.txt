Tijdens een familiefeest doet Laurel Nicolson mee met verstoppertje. Ze heeft zich verborgen in een boomhut, ze wil niet gevonden worden. Ze is 16 jaar en heeft geen zin meer in kinderachtige spelletjes. Ze is verliefd en wil even tijd voor zichzelf. Laurel is verliefd op Billy. Hij heeft haar een pakketje gestuurd, een boek met de titel: “Het verjaardagsfeest”. Laurel heeft de voorstelling “Het verjaardagsfeest” in het theater gezien en heeft daarbij een heel apart gevoel gekregen, dit gevoel heeft zij aan Billy opgebiecht. Laurel wil graag naar de toneelschool in London gaan. Laurel heeft drie zussen en één broer. Laurel ziet vanuit de schuilhut een voor haar vreemde man de oprit opwandelen. Haar moeder is binnen de verjaardagstaart aan het snijden en komt met het mes in de handen naar de gearriveerde man toe. Ze kennen elkaar blijkbaar. Vanuit de schuilhut ziet Laurel dat haar moeder heel angstig is bij het herkennen van de man. Dan gebeurt er iets wat Laurel nooit voor mogelijk heeft gehouden waartoe haar moeder in staat is, ze begaat een misdaad. Het probleem was de oorlog. Die was al 16 jaar geleden afgelopen. De jeugd van Laurel’s moeder was door de oorlog bedorven. Haar hele familie was in de oorlog omgekomen bij bombardementen.
50 jaar later is Laurel een goede actrice en woont ze in Londen. Ze neemt de moeite om de geheimen van een personage te leren kennen. Laurel wist alles van geheimen.
Als haar moeder, Dorothy, in het ziekenhuis ligt, valt er een oude foto met haar moeder en een onbekende vrouw uit het fotoalbum. Onder de foto staat de tekst: “Voor Dorothy, een ware vriend is een licht in de duisternis, Vivien.” Vivien komt in 1941 Dorothy waarschuwen dat ze weg moet vluchten uit Londen. Familie en vrienden van Dorothy zijn omgekomen. Alleen haar vriend Jimmy en Vivien zijn nog over. Vivien eist dat Dorothy Londen uitvlucht voor haar eigen veiligheid, een tweede kans, een nieuw leven en eist dat ze nooit meer terug komt naar Londen.
Als haar moeder 90 wordt, komt Laurel terug naar de familieboerderij en geleidelijk aan komen allerlei vragen bij haar naar boven die ze tientallen jaren heeft weggestopt. Beetje bij beetje wordt de geheime geschiedenis ontrafeld van drie mensen uit zeer verschillende werelden die elkaar in de oorlog ontmoetten, Dorothy, Vivien en Jimmy. Hun levens zullen voor altijd met elkaar verbonden zijn, voor, tijdens en na de oorlog. De vertrouweling verkent verlangens en dromen, hoever mensen bereid zijn te gaan om deze te vervullen en de gevolgen die ze kunnen hebben.
De roman gaat over geliefden, vrienden, dromers en samenzweerders, tegen een achtergrond van gebeurtenissen die de wereld hebben veranderd.