Lizzie belooft haar grootvader op zijn sterfbed om op zoek te gaan naar de waarheid en te zorgen voor gerechtigheid. Tijdens haar zoektocht komt ze tot de ontdekking dat er binnen haar familie geheimen bestaan en dat niet alles zo simpel of vanzelfsprekend is als het in eerste instantie lijkt.
Het beeld dat Lizzie van haar grootvader Bodo had blijkt anders te zijn dan Lizzie altijd gedacht heeft. Dat dit alles te maken heeft met het leven tijdens de tweede wereldoorlog wordt in de loop van het verhaal duidelijk.
Tijdens de zoektocht naar de waarheid groeit Lizzie ook als persoon, doordat zij kennismaakt met andere mensen die ook met dit geheim verweven zijn en doordat zij zich anders gedraagt dan haar familie en man van haar verwachten.

Het is een goed geschreven verhaal wat door de boeiende schrijfstijl maakt dat je door wil lezen.
De verrassing aan het einde van het boek, maakt de cirkel van het verhaal rond.
Een verhaal wat je laat glimlachen en je ontroerd. Maar vooral een verhaal wat blijft hangen.