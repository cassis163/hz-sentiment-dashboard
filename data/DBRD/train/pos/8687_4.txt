De bijdehand serie van Clavis Books omvat kleurrijke prentenboeken met moeilijke thema's die kinderen, ouders en opvoeders in staat stellen om het thema bespreekbaar te maken. Zoals de titel al doet vermoeden gaat dit prentenboek over het thema pleegouders.

"De mama van Sammy moet alles alleen regelen en ook werk zoeken.
Voor Sammy zorgen lukt haar even niet. Voor een tijdje gaat Sammy
in de week bij Frank, Roos en hun dochter Silke wonen.
Sammy moet eerst erg wennen, maar daarna voelt hij zich
niet alleen bij zijn mama, maar ook bij zijn pleeggezin thuis."

Mooi groot prentenboek, A4 formaat, met her en der een getypt verhaal soms door de vele prenten heen. Er is niet alleen veel te zien, maar ook te beluisteren. Het verhaal is afwisselend vrolijk, aandoenlijk en soms zelf verdrietig. Uit het leven gegrepen zeg maar. In de bijsluiter is meer theorie over de Belgische pleegzorg te lezen.

'Sammy krijgt pleegouders' van Kolet Janssen, Emy Geyskens & Emilie Timmermans uit de bijdehand serie van Clavis Informatief, 2015. Het boek is tot stand gekomen i.s. m. Pleegzorg Vlaanderen.

/Lmcmr