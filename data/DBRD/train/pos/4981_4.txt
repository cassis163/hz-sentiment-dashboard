Samen – Anita Terpstra

Auteur:
Anita Terpstra is een Nederlands thrillerauteur geboren in het Friese Hallum in 1974, heeft een partner en 2 zoons.
Ze is freelancejournalist en redacteur. Ze studeerde journalistiek en kunstgeschiedenis. In 2009 debuteerde ze als misdaadauteur met Nachtvlucht. Samen is haar zesde thriller.

Cover:
Er is gebruik gemaakt van mooie kleuren met een woestijn op de achtergrond. Een vrouw alleen in een auto met de tekst erboven: “Vier vrouwen zijn verdwenen. Mijn man weet waar ze zijn.”
Vanwege die zin zou ik het zeker oppakken als ik in een winkel zou staan.
Als je de achterflap leest zorgt de laatste zin voor vraagtekens. Mackenzie is getrouwd met Matt en wil hem helpen met ontsnappen uit de gevangenis, want…
“Voor haar staat er namelijk nog veel meer op het spel” wat dan?

Het verhaal:
Het verhaal start met een dialoog van Rosie. Snel is duidelijk wie ze is.
Vervolgens zien we de brieven van Matt en Mackenzie die ze naar elkaar sturen, maar al snel komt het moment dat ze gaan trouwen.
Bijna niemand staat achter haar besluit. Ze wordt zelfs bedreigd en aangevallen door mensen die erachter kwamen dat ze getrouwd is met de ontvoerder die in death row zit en wacht op zijn executie.
Mackenzie gelooft in zijn onschuld en heeft als plan om Matt te helpen met ontsnappen uit de gevangenis. Ze moet dit helemaal alleen doen en ze heeft maar één kans. Zal dat gaan lukken?

Mijn mening:
Van de auteur Anita Terpstra had ik weleens van gehoord, maar tot nu toe had ik nog niks van haar gelezen. Het werd hoog tijd om dat eens te doen. En ik heb er totaal geen spijt van gehad, want ik ben zeer tevreden.
De schrijfstijl is vlot en beeldend geschreven. Ze maakt geen gebruik van grote hoofdstukken wat ervoor zorgt dat het zeer snel leest en dat je maar blijft doorlezen.
Spanning bevat dit boek genoeg. Het wisselde wat af, maar dat vond ik goed bij het verhaal passen. En de spanning naar het einde toe was zeer goed voelbaar.
Over de personages werd voldoende vermeld, maar ook niet te veel. Dat zorgde ook juist voor wat verrassende wendingen in het verhaal en voor vraagtekens tijdens het lezen. Je ging tijdens het lezen op zoek naar de dader. Wie zou het zijn?
Ik kon me niet goed inleven in een personage, maar wel goed meeleven doordat het zo beelden beschreven werd.
Het verhaal werd uit meerdere personages verteld. Dit werd goed aangegeven bij het begin van elk hoofdstuk.
De auteur heeft ervoor gezorgd dat ik zeker meer wil lezen van haar.