*4, 5 ster.
Ik kreeg van mijn vriend de mooiste boxset ever - de geïllustreerde van Kazu Kibuishi - waardoor ik het dus echt niet kon laten om alle delen weer opnieuw te lezen. Afgelopen vrijdag las ik eindelijk, na drie weken, het vierde deel uit. Welke in deze prachtige boxset maar liefst 734 pagina's heeft. Geloof het of niet, ik vond deze in vergelijking met het vorige deel weer ietsjes minder. Ik lees de boeken nu voor de derde keer, de laatste keer was toen ik zestien was. Hierdoor ben ik weer redelijk open-minded omdat het een flinke tijd geleden is. Maar er zijn een aantal dingen die ik spannender had verwacht. Het kerstbal bijvoorbeeld, op dat moment speelt er een heleboel tussen Ron en Hermelien, wat in het desbetreffende hoofdstuk naar mijn mening veel te weinig naar voren komt. Of de ontknoping terug op Zweinstein, die naar mijn mening véél spannender had gekund. Maar goed, het boek is nu eenmaal zo geschreven, en het blijft prachtig. Af en toe mist het gewoon net dat beetje extra spanning en sensatie. Of ik houd gewoon van dramatische boeken. De karakters zijn stuk voor stuk wel geweldig op papier gezet, en zo goed uitgedacht! Ik houd van J.K. Rowling en alles wat ze schrijft. Deze wereld is simpelweg magisch en je wilt er nooit uit weg. Het beste stuk uit dit boek: alles wat met het wereldkampioenschap Zwerkbal te maken heeft.