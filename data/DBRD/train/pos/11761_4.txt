Carlos Ruiz Zafón schreef Marina voordat zijn latere romans (o.a. De Schaduw van de wind) bestsellers werden.
Marina speelt zich af in Barcelona, rond 1980. Het verhaal wordt verteld door de vijftienjarige Oscar Drai die, als hij op een dag het vervallen huis van Germán Blau en zijn dochter Marina ontdekt, door hen gefascineerd raakt. Marina neemt Oscar mee naar een mysterieuze begraafplaats, waar maandelijks een gesluierde dame in een koets verschijnt die een roos op een anoniem graf legt. Ze volgen haar en dat is het begin van een angstaanjagende zoektocht.
De roman staat vol met bloemrijke proza en prachtige beschrijvingen, die direct de juiste sfeer weergeven. Marina is duisterder en bovennatuurlijker dan Zafóns volwassenromans en een van mijn favorieten van deze auteur.