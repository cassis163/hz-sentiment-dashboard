Persoonlijke leestip van de Hebban redactie. Dank jullie wel!
Ongebruikelijk vertelperspectief. De dader is aan het woord. Hij richt zijn persoonlijke getuigenis tot Wesley. Wesley is de zoon van een vrouw, waarmee hij jaren geleden een relatie heeft gehad. Hij heeft deze jongen nooit los kunnen laten. Een aangrijpende en ongemakkelijke rode draad in dit verhaal. Het kabbelt voort, van de hak op de tak en tussen de regels door neemt de spanning met de bladzijde toe. Een tikkende tijdbom. Wat gebeurde er met Wesley en zijn moeder? Van den Berg heeft zich akelig goed ingeleefd. Het einde heeft iets terloops, maar is tegelijkertijd veelzeggend en ijzersterk.