Een aangrijpend verhaal, gebaseerd op historische feiten uit de tweede wereldoorlog. Het zijn eigenlijk meerdere verhalen in één, er zijn ook hoofdstukken van een fantasierijk verhaal, waarin veel vergelijkingen met de werkelijkheid worden benoemd, geschreven door één van de belangrijke personen in het boek. Je leest het verhaal vanuit meerdere gezichtspunten. De tijd van oorlog wordt besproken vanuit de ogen van een ss’er en vanuit een joods meisje, tijdens de Holocaust. Ook komen er veel hedendaagse gebeurtenissen naar voren. Sage Singer, de hoofdpersoon in dit boek leeft in de moderne/huidige tijd en tijdens het lezen komt ook haar gedachte gang naar voren, samen met die van Leo, een jonge man van Sage’s leeftijd die onderzoek doet naar oorlogsmisdadigers uit de tweede wereld oorlog. De oma van Sage, heet Minka en is een van de weinige overlevenden van de Holocaust.
Iedereen in het boek staat op een één of andere manier met elkaar verbonden, alle losse verhalen vanuit verschillende gezichtspunten vormen één geheel. Er zijn veel emoties in het boek beschreven, dit maakt dat je erg kan meeleven met de hoofdpersonen.

Het verhaal begint met een geschreven tekst, het lijkt allemaal echt gebeurd en uiteindelijk komen veel gebeurtenissen vanuit het verhaal ook overeen met gebeurtenissen die zich in werkelijkheid hebben afgespeeld.
Het boek bestaat uit 3 delen.
In het eerste deel maak je kennis met de personen die tijdens het hele verhaal allemaal hun eigen rol zullen hebben. Sage Singer werkt in een bakkerij, waar ze na een tijdje dagelijks contact heeft met Josef, een oudere vriendelijk lijkende man. Op een dag vertelt hij dat hij wil sterven en vraagt hierbij om de hulp van Sage. Hij blijkt tijdens de tweede wereld oorlog een SS’er te zijn geweest. Sage wil er niets mee te maken hebben, omdat haar oma Minka een overlevende van de Holocaust is. In 1e instantie gelooft ze Josef ook niet, maar nadat ze een tijd contact heeft met Leo(zijn werk is het opsporen van oorlogsmisdadigers die nog in leven zijn) en meer hoort over het leven van Josef, gaat ze zijn verhaal steeds meer geloven en walgt ze diep van binnen van hem.

In het tweede deel, lees je over vroeger, over het leven van Minka. Ooit was Minka een vrolijk meisje, dat ervan droomde op schrijfster te worden, totdat ze werd gedeporteerd naar Auswitz.
In het 3e deel van het boek proberen ze achter de waarheid te komen van het verhaal van Josef, is hij werkelijk wie hij zegt dat hij is.

Het is een redelijk dik boek, maar het leest heel makkelijk weg. De schrijfstijl is prettig en vlot en de verhaallijn zorgt ervoor dat je door wil blijven lezen. Ik had dit keer echt moeite om het boek weg te leggen. Ik kan dit boek aan iedereen aanraden en zou ook willen zeggen, dat eigenlijk iedereen dit verhaal zou moeten lezen, omdat het gewoon zo’n goed beeld geeft over hoe het er in de tweede wereld oorlog aan toe ging en tussen de historische feiten door, loopt nog een ander spannend verhaal, wat zeker de moeite waard is.