Zoals alle boeken - tot hiertoe - van Glenn Cooper, speelt ook dit boek zich af in verschillende tijden, waardoor je automatisch, meerdere verhaallijnen door elkaar krijgt. Het verhaal leest vlot en blijft steeds boeien. Wie zijn (schoolse) kennis onderhouden heeft, ziet hier meerdere historische personen & gebeurtenissen voorbij komen. Voor de andere kan het de interesse wekken, om daar eens meer over op te steken. Wel een opmerking aan de schrijver. Ik mis in zijn dankwoord achteraan de naam van Jean M.Auel. Ik kon immers hoofdstuk 17 (30.000BC) niet lezen zonder steeds zaken te herkennen die Auel me geleerd heeft via haar 'Aardkinderen-serie". En dan heb ik het niet over één of twee verhaalelementen maar over meerdere.
Eigenlijk ben ik benieuwd of de schrijver in zijn volgende boeken (en dat zijn er al zes ondertussen) gaat vernieuwen. Of dat er daar ook, evenveel parallellen zullen te vinden zijn, als tussen dit boek en zijn trilogie over een oude bibliotheek. Hopelijk gaan ze ook zijn andere boeken vertalen. Dan gaan we het antwoord weten en hebben we weer verse leesvoer.