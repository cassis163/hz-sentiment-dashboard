Stel je voor: je woont in een beveiligde wereld waar niets reëel is. Alles is voorgeprogrammeerd en perfect; er is geen pijn en geen angst. Welkom in de wereld van Aria. Samen met haar vrienden en moeder woont ze in een Bolster, een grote overkoepelde ruimte die door verschillende servicekoepels wordt bevoorraad van voedsel, water en zuurstof. Buiten de koepels bevindt zich de werkelijke wereld. In deze wereld wonen de Uitlanders of Wildlingen. Ze leven in stammen en kunnen enkel overleven door middel van jacht.
Wanneer Aria en haar vrienden zich in één van de servicekoepels begeven, gebeurt er iets verschrikkelijks. Haar beste vriendin en twee andere jongens komen om in een brand. Aria wordt net op tijd gered door…Perry, een Wildling.
Ze krijgt onmiddellijk de schuld van de brand en wordt als straf buiten de veilige koepels gezet. Ze heeft geen contact meer met haar moeder of andere mensen binnen de Bolster. Aria houdt het niet lang uit in de Wildernis, totdat ze opnieuw Perry tegenkomt… De eerste dagen kunnen ze elkaar niet uitstaan maar Aria groeit uit tot een heel sterk en zelfzeker meisje en dat bevalt Perry wel !

Vanaf het eerste hoofdstuk werd ik meegetrokken in het verhaal. Ik raakte al vlug gewoon aan de woorden en de rare namen van de personages. Op twee weken tijd had ik de drie delen uit, wat me raar of zelden lukt ! Het tweede deel is De Eindeloze Nacht en het eerste deel Een Wereld zonder Hemel.