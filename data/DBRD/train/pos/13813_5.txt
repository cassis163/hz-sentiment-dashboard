Wauw! Hoe kan het dat ik ruim 1400 boeken in mijn kast heb staan, maar nog geen enkel boek van Adrian Stone heb gelezen?!?! Wat een geweldige auteur! Na het lezen van Magycker, deel 1, ben ik absoluut fan. De auteur weet je me te nemen in een wereld die zo echt aanvoelt, dat je morgen het liefst er een reis heen boekt. Al weet ik niet of ik dan naar Aimerey wil, na alle verhalen.

Hij stelt je voor aan Auric, een autistisch jongetje en zijn zus Marit. Hoewel hij alleen in de flaptekst echt benoemt word als autistisch. Louteraars, Magyckers, Wapenbroeders en Waarheidsvinders worden genoemd als of het de normaalste zaak van de wereld is. En tijdens het lezen is dat ook zo. Je vergeet de wereld om je heen en je waant in Oftenooi. Je wordt verliefd op Rolly, Auric's roekil. Je wantrouwt Eamon. Je kijkt verbluft naar de Luchtschepen. En de draken.... vergeet vooral de draken niet!!!

Kort samengevat: Magyckers is echt een geweldig boek voor iedereen die houdt van fantasy. Ik kan niet wachten op het volgende deel (want dat einde........!!?)