Het boek begint met de moord in 1993 op de 2 zusjes Amber en Alice. Hun lichamen worden gevonden in een bos in Frankrijk. Ze waren idolaat van de schrijver Erik Lang en er bestond een vermoeden dat er een connectie was met één van zijn boeken. Ze waren namelijk gekleed in communiekantenjurken.
Het onderzoek naar de moord werd geleid door Kowalski en de nog jonge Martin Cervas. Tussen hen botert het niet altijd. Ze hebben onder andere zeer uiteenlopende meningen over de ondervragingstechnieken.
Een medestudent van de zusjes bekent de moord maar Cervas heeft het gevoel dat er iets niet klopt.
Jaren later, in 2018 ,wordt Cervas (ondertussen gepromoveerd tot commissaris) opgeroepen voor een andere moord.
Wéér is er een connectie met de schrijver Erik Lang. Ditmaal is het slachtoffer namelijk zijn echtgenote.En weer is er een connectie mar een van zijn boeken.
Cervas voelt nattigheid en bijt zich vast in de zaak. Hij gaat terug in het verleden.Het gevoel dat er toen iets niet klopte laat hem niet los.
Hij gaat zelfs zó ver dat hij buiten zijn boekje gaat maar lost daarmee zowel de oude als de nieuwe zaak op.
Een thriller die je in zijn macht houdt en je regelmatig op het verkeerde been zet.
Tevens laat Minier je ook meegenieten van het privéleven van Cervas.
Mijn 1ste van Minier , een kennismaking....maar beslist niet mijn laatste.