Een boek met als titel Meesterwerk schept verwachtingen: een boek met zo’n titel moet haast wel een Meesterwerk op zich zijn. Geir Tangen is misschien wel de bekendste crime-blogger van Noorwegen. Naar eigen zeggen is hij een groot fan van Jo Nesbø.

Viljar Gudmundson is journalist voor het Haugesunds Dagblad, ongemotiveerd, depressief, heeft last van Alcoholproblemen en kampt met paniekaanvallen. Hij is gescheiden en zorgt in de weekenden voor zijn zoon. Voorbij zijn glorietijd ontvangt Viljar een e-mail die zijn leven en dat van de mensen om hem heen zal veranderen. Lotte Skeisvoll is rechercheur bij de locale politie. Onder haar leiding onderzoekt een team van politiemensen een reeks moorden die gepleegd worden. Lotte wordt hierdoor gedwongen samen te werken met haar oude mentor van de politieacademie en Viljar Gudmundson.

Het Meesterwerk volgt een verhaallijn in het heden: de verhaallijn waar Viljar de e-mails ontvangt en er moorden gepleegd worden. Ook is er doormiddel van flashbacks meer achtergrond informatie beschikbaar: een verhaallijn van vier jaar geleden, de verhaallijn van Viljars hoogtepunt in zijn carrière. De ene verhaallijn kan niet zonder de andere en zijn op een geniale manier met elkaar verweven. Interessant ook zijn de perspectiefwisselingen. Alle hoofdstukken worden vanuit een derde persoon geschreven behalve de hoofdstukken vanuit de moordenaar. Deze zijn in een ik-perspectief geschreven waardoor Geir Tangen veinst dat de moordenaar daadwerkelijk zelf het verhaal vertelt.

Ik las de Nederlandse vertaling van het boek en de vertaling zat redelijk goed in elkaar. Het is geen perfecte vertaling, soms wordt er gekozen voor een wat makkelijke vertaling. Ik vind het vaak een afknapper op een boek, wanneer er duidelijk sprake is van taal en vertaalfouten. Echter het verhaal in het Meesterwerk was dusdanig pakkend dat ik mij over de vertaling heb heengezet en door heb gelezen. Qua verhaal is het Meesterwerk geniaal bedacht en origineel uitgevoerd. Geir Tangen laat zijn kennis over Scandinavische thrillers goed doorvloeien in het verhaal. Het Meesterwerk is op schrijfvlak zeker te vergelijken met eerdere Scandinavische toppers van Jo Nesbø én Henning Mankell. En qua hoofdpersonen houdt Viljar Gudmundsun zeker stand tegenover gevestigde boekenhelden als Harry Hole en Kurt Wallander.

Deze recensie verscheen eerder vergelijkbaar op mijn website Creans.nl