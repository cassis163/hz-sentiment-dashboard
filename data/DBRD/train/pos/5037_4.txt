In seizoenen

In seizoenen neemt je letterlijk mee de seizoenen in. Het verhaal wordt vertelt uit meerdere oogpunten zowel die van David als die van Annabel. Het verhaal zit mooi in elkaar en is zodanig realistisch geschreven dat je het gevoel hebt dat je jezelf in de kamer bij hun bevind. Doordat Annabel door middel van haar dagboek teruggaat in de tijd kom je op een geleidelijke manier te weten hoe ze is en waarom ze bepaalde keuzes heeft gemaakt. Hoewel David soms keuzes maakte die ik absoluut niet begreep gaf dat het verhaal toch een bepaalde spanning mee waardoor het niet alleen maar om de ziekte draaide. Het verhaal is goed geschreven en voor mij als Rotterdamse is het ook erg leuk om de voor mij bekende plekken voorbij te zien komen. De korte hoofdstukken en schrijfstijl zijn erg prettig lezen waardoor je ook door wil blijven lezen. Al met al een emotioneel beladen boek maar zodanig geschreven dat het emotionele niet overheerst.