Met het boek Verwarring is een mooi derde deel verschenen in de serie over de familie Cazalet.

Het is Tweede Wereldoorlog en er is veel verandering in de levens van de familieleden. Het verhaal wordt verteld vanuit meerdere perspectieven, familie maar vooral van de meisjes Polly, Clary en Louise. De laatste is ongelukkig getrouwd met een veel oudere man en raakt al snel zwanger. De andere meisjes zijn naar Londen verhuisd om cursussen te doen en nemen daarna diverse baantjes. Er is nog steeds geen nieuws over de jongste zoon Rupert en zijn vrouw Zoe begint een affaire met een Amerikaanse oorlogsfotograaf. Er ontstaan nog meer liefdesrelaties, Edward en Diana zetten hun relatie voort en ook de jongere generatie wordt verliefd.

De sfeer in dit boek dan in Lichte jaren en Aftellen. De vooroorlogse onbezorgdheid is weg. Er wordt niet meer uitgebreid gewinkeld in Londen en de maaltijden zijn kariger geworden. Dus geen beschrijvingen meer van heerlijke gerechten die zo overvloedig werden geserveerd in de delen 1 en 2.

Aan het einde van het boek is de oorlog voorbij en vernemen we hoe het de mannen is vergaan die naar de oorlog zijn gegaan. Het boek eindigt met een prachtige cliffhanger.