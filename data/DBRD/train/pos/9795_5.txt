'Het Joshuaprofiel' is het boek dat over het leven van Max Rhode, zijn vrouw Kim en hun pleegdochter Jola gaat. Max is een thrillerauteur van het meest bloedstollende type met een debuutroman de Bloedschool. Daarna ging het echter een stuk minder goed met de schrijver zowel in het schrijven als in zijn priv√© leven. Max krijgt een telefoontje van een man die op sterven ligt in het ziekenhuis en hem een raadselachtige boodschap geeft.. Vanaf dat moment start er een reeks gebeurtenissen die tot de laatste pagina als een op hol geslagen trein door denderen. Helaas blijft zijn 10-jarige dochter niet gevrijwaard van alle ellende die voorbij komt en heel veel te maken heeft met het verleden van Max.

In het eerste hoofdstuk dacht ik heel even 'is dit dezelfde schrijver van 'Passagier 23'. Het boek begint zo kalmpjes. Had ik dat maar niet gedacht want twee pagina's verder en je wilt het boek echt niet meer weg leggen! Het leest heerlijk door omdat de hoofdstukken relatief kort zijn en er heel veel ontwikkelingen zijn die vanuit de verschillende perspectieven beschreven worden. Hierdoor kom je steeds dichter bij de oplossing, denk je tenminste, tot je nog 15% te gaan hebt en er een enorme twist in het verhaal komt. Ben je al nieuwsgierig?

Conclusie: (Buiten)Gewone super thriller van een geweldig soepele schrijver die er niet voor schroomt om aan het einde van het boek ook nog toe te lichten waarom hij bepaalde thema's in het boek verwerkt heeft en op welke wijze hij hier zelf tegen aankijkt. Ik mag dit.