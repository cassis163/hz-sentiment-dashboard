Nik Speelman (de achternaam vond ik trouwens fantastisch gevonden) zijn leven is als een pudding ineengezakt. Een scheiding, bedrijf verloren, geen contact meer met zijn zoon. De fles bij de hand, zwarte kijk op het leven, tot hij een mailtje ontvangt en in contact komt met de zakenman HongZhang. Het contact en het mailtje laat even terug het licht in de ogen van Nik schijnen en hij reist af naar China. Met de gedachte dat alles terug op rolletjes zal lopen, daar wordt hij meegetrokken in een spel op leven en dood.
De cover vind ik zo fantastisch gevonden zoals voor mij heel het verhaal in elkaar klikt als een puzzel. Zoveel ellende en pijn, toch soms zo beschreven dat het haast soms humoristisch wordt, of zullen we zeggen met een zweem van sarcasme. Op de cover staat er literaire thriller kunnen we het in het vakje plaatsen? Mij eigenlijk niet gelaten, ik vond het een boek dat me mee heeft getrokken en dat ik niet opzij kon leggen. De cursieve gedeeltes in het boek geven je telkens weer meer informatie waarom Nik zo diep is gevallen, waarom hij bepaalde keuzes of daden heeft gesteld. Er staan ook pracht quotes in het boek. Voor een debuut zou ik gewoon zeggen "Niks is niet Niks", wie echter houdt van het rauwe thriller genre, komt dan misschien wel van een kale reis terug. Ik heb er echt van genoten zonder in vakjes te denken.