Johan Theorin werkt als journalist en scenarioschrijver. Hij publiceerde eerder een twintigtal korte verhalen in verschillende tijdschriften en bloemlezingen. Schemeruur is de eerste van vier misdaadromans, die samen de Vier seizoenen van Öland zullen vormen. Theorin bracht in zijn jeugd elke zomer door in een vakantiehuisje op Öland, waar zijn debuutroman Schemeruur zich afspeelt. Na Nachtstorm en Steenbloed is nu Sint-Psycho verschenen.
Ook al vallen deze boeken in de serie Vier seizoenen van Öland, de verhalen staan op zichzelf maar met steeds andere karakters.

Jan Hauger heeft wel een moeilijke maar zeker geen smetteloze jeugd achter zich liggen. Hij is veelvuldig gepest en draagt daar op negenentwintigjarige leeftijd nog steeds zichtbare sporen met zich mee. Hij solliciteert bij een kleuterschool die naast een psychiatrische kliniek ligt en waar kinderen van cliënten uit de kliniek, naar school gaan.
Via deze baan denkt Jan in de gelegenheid te krijgen om met een bewoner uit de kliniek in contact te komen.

Sint-Psycho blinkt niet uit in snelle acties en bloeddoorweekte kleding. Wie dat zoekt heeft het verkeerde boek in zijn of haar handen en moet het snel terugleggen. Dit is een boek voor lezers die nagelbijtend in hun stoel zitten als de psychologie van een verhaal de hoofdrol krijgt. Teruggaand naar de jeugd van Jan Hauger en alles wat toen is gebeurd nogmaals meebeleven en doortrekken naar de tegenwoordige tijd, daar ligt het zwaartepunt van Sint-Psycho. De naam doet het boek eer aan, het is Wales psychologische lading wat de klok slaat. De echte liefhebber bijt er zich in vast, liefhebbers van actiethrillers zullen afhaken. Maar goed blijft het boek, psychologisch goed zelfs!

Eindoordeel: 4 sterren

Spanning: 4 sterren
Plot: 5 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 5 sterren