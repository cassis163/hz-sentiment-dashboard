Het verhaal gaat over 3 hoofdpersonen: Ewoud, Lisa en Anna.
Over elk wordt om beurten geschreven, je leert ze redelijk goed kennen.
Op het eerste gezicht hebben ze niks met elkaar te maken.
Tussendoor zijn er kleine cursief hoofdstukjes over 'n onbekend persoon die het plan heeft om iemand te vermoorden.
Ewoud zit een beetje in de onderwal: verzorgt zich zelf niet zo goed, drinkt te veel, is gescheiden en mag z'n dochtertje niet meer zien. Hij krijgt telefoontjes waarin een versje wordt gezongen (I've gotta leave this town, etc).
Lisa (zakenvrouw) heeft 3 kinderen, zij heeft het (te) druk, met werk en kinderen (man op zakenreis, kindermeisje naar familie). Er gebeuren vage dingen, die ze wel meld bij de politie, maar eigenlijk geloven ze haar niet zo en wordt er weinig werk van gemaakt.
Ook bij Anna, die voor haar werk vaak op reis is en veel one-night-stands heeft, gebeuren er onverklaarbare dingen. Iemand die alles van haar schijnt te weten, haalt rare trucjes met haar uit.
De verhaallijnen van Lisa en Anna raken elkaar en raken in een stroomversnelling. Dan wordt veel duidelijk. De rol van Ewoud blijft tot het eind toe onbekend, tot ook die in een onthullend slot bekend wordt gemaakt.
Een geweldig spannend, heerlijk weglezend boek.
Wanneer ik de laatste regels lees, klinkt er ineens een doffe dreun, ons huis lijkt te schudden.
Rara, wat was dat????
Ben benieuwd of ik hier nog wat over hoor.
Over Ingrid Oonincx horen en lezen we vast nog meer.