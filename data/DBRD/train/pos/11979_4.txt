Recensie De Plaza van S.L. Grey

Dit boek bracht heel wat te weeg in de leesclub van dit keer. Heel veel verschillende meningen.

Ik vind de karakters zeer goed uitgelicht in het boek. Je leert ze goed kennen door de perspectieven waarin het boek geschreven is. Ik leef vooral met Rhoda mee. Ze heeft een verleden waardoor ze zeker in het begin moeilijk in de omgang is en ze zeker zeer groffe taal uitslaat. Dan is meer een sulletje die zeer introvert overkomt in het begin. Ook bij hem zit het verleden hem dwars en dat komt zeker goed naar voren in het boek. Ik zou niets aan de Karakters willen veranderen. Het is juist die karakters die het boek zo interessant maken. Het zijn 2 personages die door het lot aan elkaar overgeleverd zijn. 2 personen uit totaal verschillende werelden of juist niet

Ik ging blank erin. Ik had geen verwachtingen aangezien de schrijvers nog geen eerder boek hebben uitgegeven. De schrijfstijl past vind ik wel bij het soort verhaal. Al snap ik niet waarom op de cover Roman staat. Ik vind het namelijk meer een thriller dan een roman.
Ik vind wel dat je te vroeg kan bedenken hoe het boek gaat eindigen. Maar wat het goed maakt is de verdere aanloop naar het einde met toch wel veel onverwachte vreemde wendingen.

Het verhaal vond ik erg boeiend hoe onwaarschijnlijk en onwerkelijk alles was. Het is zo origineel neergezet en de personages boeide mij ontzettend. Een schemerwereld waarin je je aan de ene kant geweldig voelt en de andere kant je vol angst moet overleven. Consumeren om te overleven. Ik zag de diverse scènes gewoon als een film voor me. Ik heb diverse malen echt met een misselijk gevoel gezeten omdat er toch aardig wat bloedige stukken tussen zaten.
Het is toch meer geworden dan ik had verwacht. Er zit meer diepgang in en het is zo origineel vind ik. Wat mij betreft is dit boek uniek.