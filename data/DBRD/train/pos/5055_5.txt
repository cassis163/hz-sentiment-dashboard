‘Vriendschapsverzoek’ sprak me al meteen aan bij het lezen van de achterflap. Het is de eerste keer dat ik een boek lees waar de aanwezigheid van een sociaal kanaal zo sterk naar voren komt. Ik zat meteen in het verhaal en het las ook bijzonder vlot. De afwisseling tussen heden en verleden maakte dat het nooit saai werd en dat je beetje bij beetje te weten komt, wat er zich allemaal heeft voorgedaan zoveel jaren terug en waarom de situatie voor Louise zo nijpend is op dit ogenblik. Ik heb echt genoten van dit boek. Het einde was heel spannend en heeft me niet teleurgesteld. Geen ingewikkelde constructie, maar gewoon een goed opgebouwd verhaal. Geweldig boek, zeker en vast een aanrader! Een meer dan geslaagd debuut van Laura Marshall. Een schrijfster die ik dan ook in de gaten ga houden!