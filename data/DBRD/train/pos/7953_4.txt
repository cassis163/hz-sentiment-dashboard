Dick van den Heuvel (22 augustus 1956) is een Nederlandse schrijver van scenario's, boeken en theaterstukken. Van den Heuvel doorliep het Atheneum B en ging daarna als 17-jarige naar de Nederlandse Film en Televisie Academie. Daar studeerde hij af in 1978, waarna hij zich tot 1986 bezighield met productieleiding en regieassistentie.
Voor het Amsterdamse amateurgezelschap Toetssteen schreef hij in die tijd al regelmatig toneelstukken, maar begin jaren negentig ging hij ook voor professionele gezelschappen en productiemaatschappijen scripts schrijven. Voor de KRO schreef hij de 13-delige jeugdserie De Legende van de Bokkerijders. Ook schreef hij de serie Nosmo King voor de NPS, Combat voor Veronica en samen met Stan Lapinski en Simon de Waal de serie Russen (waarvan een aantal seizoenen op dvd is uitgebracht).
Met Stan Lapinski en Henk Apotheker schreef Van den Heuvel de politieserie Van Speijk. Deze serie werd in 2006 en 2007 door Talpa uitgezonden.) Verder schreef hij, samen met Simon de Waal, vier thrillers over de speurder-apotheker C.J. van Ledden Hulsebosch, waarvan de titels zijn: "Moord in Tuschinski", "De Wraak van de Keizer", "Spelen met Vuur" en "De Rembrandtcode" (alle bij Uitgeverij De Fontein).
Voor het theater bewerkte hij kinderboeken als De Zevensprong en De Brief voor de Koning (beide van Tonke Dragt) en "De Griezelbus" en "Dolfje Weerwolfje" (beide van Paul van Loon) tot musicals. Ook was hij de bewerker van Jan Wolkers' roman Turks Fruit die als musical in seizoen 2005/2006 drie Musical Awards won, waaronder Beste Kleine Musical. Hij schreef het script van de musical "Ramses" (seizoen 2011/2012) over het leven van Ramses Shaffy, geregisseerd door Peter de Baan en geproduceerd door Albert Verlinde.
In 2011, schreef hij het boek Nova Zembla, naar het filmsenario van Hugo Heinen en Reinout Oerlemans. Dit boek is namelijk ook door andere auteurs geschreven. Het boek is uitgegeven door Carrera Uitgeverij, Amsterdam. Het boek heeft 222 paginaâ€™s en is te koop voor 16.95
Waar gaat het boek Nova Zembla over?
Nova Zembla is het spectaculaire verhaal over Willem Barentsz en Jacob van Heemskerck, de zeevaarders die in de zestiende eeuw afreisden naar het ijskoude Nova Zembla.
Nova Zembla vertelt het legendarische, waargebeurde verhaal van de avontuurlijke ontdekkingsmissie van Willem Barentsz, dat destijds is opgeschreven door het jonge bemanningslid (schrijver, geen zeevaarder), Gerit de Veer. Hij is de assistent van de bekende dominee Petrus Plancius en bovendien verliefd op diens mooie dochter Catharina. Als grote initiator van de ontdekkingsreis besluit Plancius heimelijk om Gerrit mee te sturen op de expeditie om te bewijzen dat hij de liefde van zijn dochter waard is.
Nova Zembla is het aangrijpende verhaal van regisseur Reinout Oerlemans over overleven onder erbarmelijke omstandigheden en het uithoudingsvermogen van de bemanning van het schip van Willem Barentsz tijdens zijn laatste ontdekkingsreis. Het is ook de onvoorstelbare reis van een jongen die uitgroeit tot een groot leider.

Wat vond ik van dit boek?
Dit boek is voor mij het bewijs dat het wel eens goed is en interessant is om een boek te lezen dat eigenlijk niet echt je genre is. Normaal lees ik nooit waargebeurde verhalen, maar dit boek leert je een groot stuk geschiedenis, verteld vanuit een jongeman zijn hart. En ik als bijna oudere vrouw kon me nog inleven ook.
Ik heb genoten van het boek en van het verhaal, al moest ik aan het begin best even wennen aan de schrijfwijze en de taal van de zeevaarders.
Wel heb ik begrepen dat er fouten in het boek staan, met betrekking tot de waarheid van de geschiedenis, maar dat het verhaal in grote lijnen wel klopt.
Ik geef het boek 4*