Verkapt van Janneke Bazelmans neemt je mee , ver weg van huis, naar voor velen onbekend gebied, het regenwoud in Borneo. In Borneo gaat de jonge stagiaire Nora namens het palmolie bedrijf PT Palmoil proberen om de lokale bevolking , de Dayaks, over te halen hun grond af te staan in ruil voor scholen voor hun kinderen. Sommige tekenen, maar dat gaat niet zonder slag of stoot. Naarmate de stage vordert , ontdekt Nora dat niet iedereen ongedwongen mee werkt en gaat ze op eigen onderzoek uit. Dat wordt haar niet door iedereen in dank afgenomen. Aan welke kant staat zij ? En dan is daar opeens de jonge erfgenaam Alec van der Hoeven, van Pro Care, het Nederlands levensmiddelen bedrijf, wat komt hij doen ?


Het boek geeft een beeld van de dagelijkse problematiek tussen de bevolking in de binnenlanden van Borneo en de machtige westerse palmolie industrie . De palmolie bedrijven willen heel graag de plaatselijke bevolking verdrijven uit hun woongebied, om hun imperium nog groter te maken ,maar de bewoners van het tropisch regenwoud geven niet zomaar op. Ze hebben meer te verliezen dan alleen hun grond en gaan tot het uiterste . Janneke Bazelmans maakt ons bewust over hoeveel invloed onze westerse beschaving heeft op het milieu en hun bewoners. Hoe ze voor weinig geld en zonder toekomst van hun plek verdreven worden.
Zonder lange verhandelingen geeft ze ons stof tot nadenken verwerkt in een zinderende Eco thriller. Een boek met zeer goede opgebouwde spanning , met een toch wel verrassende wending aan het eind. Milieu bewust gedrukt op verantwoord papier, FSC keurmerk.