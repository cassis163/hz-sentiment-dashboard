Dit boek van Picoult bevat een diepgaand verhaal over de 18 jarige Jacob die het syndroom van Asperger heeft. Het gaat niet alleen over hem, ook over zijn moeder, broer, zijn advocaat en politieagent die hem gevangen zet. Elk hoofdstuk wordt verteld vanuit een ander perspectief, dit alles met veel humor en inlevingsvermogen geschreven. Vooral het gedeelte vanuit Jacob is indrukwekkend, het geeft je een beeld hoe je met deze stoornis moet leven. Toch is het niet alleen ellende, hij heeft ook veel mooie kanten, zijn humor en ontwapende eerlijkheid. Ook is hij ontzettend slim. Door zijn handicap is het voor hem heel zwaar om opgesloten te moeten zitten en de rechtszaak te doorstaan.

Voor Jacob is de wereld zwart wit en hij neemt alles heel letterlijk, hij zal nooit de regels overtreden. Maar wat als twee regels met elkaar in conflict komen. Dat moet hij gaan voor de allerbelangrijkste regel. Tijdens het lezen vroeg ik vroeg me steeds af wat zijn aandeel in het drama was. Je krijgt steeds hele kleine stukjes informatie over de moord op Jess. Hoe het precies zit lees je pas op het einde.

Het verhaal is heel invoelend en mooi geschreven, het heeft mij enorm geraakt. Wat mij betreft is dit boek een aanrader!