Morgenland gaat over Lilya Wasserfall, een joods meisje dat zich heeft aangesloten bij het verzet in Palestina. Ze krijgt in 1946 van Shimon Ben Gedi de opdracht om een rapport te schrijven over de situatie in het grootste kamp FÃ¶hrenwald en aanbevelingen te geven. Naast deze opdracht moet ze ook opzoek naar de gerenommeerde wetenschapper Raphael Lind. Hij zou in 1941 zijn vermoord door de nazi, maar zijn broer Elias Lind heeft aanwijzingen dat zijn broer nog in leven is. Door deze opdracht komt Lilya rond 1946 in Duitsland terecht.

Het verhaal neemt je mee naar Duitsland waar de wonden van de oorlog nog duidelijk zichtbaar en voelbaar zijn. Veel mensen zijn op zoek naar familieleden, maar ook een plek om een nieuw bestaan op te bouwen. Tegelijkertijd is er een jacht op oorlogmisdadigers gaande om deze veroordeeld te krijgen.

De zoektocht naar Raphael Lind is het hoofdthema. Het brengt Lilya op meerder plaatsen en ze ontmoet verschillende interessante personen. Ze ontmoet veel personen die haar verder helpen en al deze personen worden met hun verhaal uitgebreid beschreven. Sommige verhalen en personen lijken op elkaar, waardoor je als lezer de moet begint op te geven om Raphael Lind ooit nog te vinden.

Het verhaal leest vlot, er is een afwisselingen tussen korte en mooie lange zinnen, die je als lezer aan het denken zetten. In de tekst wordt gebruik gemaakt van een aantal woorden en namen die mij onbekend zijn. Dit maakt dat, dat wel even wennen is aan het begin van het verhaal. Er is een woordenlijst achterin het boek om deze woorden te verduidelijken. De verschillende personages in het boek worden wat oppervlakkig beschreven, op het personage van Lilya na. Je begrijpt als lezer wie, wie is, maar ze hebben bijna allemaal een korte rol waardoor je ze niet goed leert kennen. Bij sommige personages is dat logisch, maar bij personages die vaker terugkomen mis ik dat.

De conclusie is dat ik een prachtig boek heb gelezen, maar ook wat heb geleerd over de situatie in Duitsland en Palestina in 1946. Hierdoor werd ik nieuwsgierig en kon het boek maar moeilijk wegleggen.