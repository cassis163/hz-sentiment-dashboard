Dit boek is onderdeel van de Detective Froster serie. Het is goed los van deel een: Het meisje in het ijs te lezen.

De stalker in de nacht

Het verhaal is geschreven vanuit het perspectief van inspecteur Erika Foster en de dader: De Schim. Vanaf het eerste hoofdstuk is de spanning voelbaar en wordt ook de eerste moord gepleegd. Vervolgens loopt het verhaal als een trein. Mede door de korte hoofdstukken is het zeer goed leesbaar en eer je het in de gaten hebt ben je al halverwege het boek.

Doordat er ook vanuit het perspectief van de dader geschreven wordt, krijg je al snel in de gaten wie dat is. Ondanks dat ik van plotjes verzinnen hou, en me graag door de auteur laat verassen, heeft dit mij niet gestoord. De grote hamvraag blijft namelijk: waarom?

Inspecteur Erika is een ambitieuze volhardende sterke vrouw die zich niet snel van een zaak laat halen. Ook niet door hogerhand en dat wordt haar niet altijd in dank afgenomen. Ze heeft namelijk de neiging om gewoon door te gaan en ten koste van anderen. Ze wordt zelfs van de zaak gehaald. Toch gaat ze gewoon door.


Jij? Je bent van de zaak afgehaald. In mijn optiek is de enige reden daarvoor belangenverstrengeling: je privérelatie met de forensisch patholoog die nu verdachte is.
..
Mijnheer, het spijt me. Maar u moet me geloven: ik probeer altijd alleen maar zo goed mogelijk mijn werk te doen. Ik ben er nooit op uit om mensen voor het hoofd te stoten, maar …

Conclusie

Ik vind het een zeer spannend verhaal wat goed in elkaar zit. Ondanks het feit dat ik deel 1 (nog) niet gelezen heb ben ik om. Op naar het volgende deel.