Twee uurtjes lezen en hij was uit. Eén uur daarvan heb ik in bad gespendeerd, heerlijk onderuitgezakt. Dit boek leent zich daar perfect toe, mede doordat het zo dun is maar ook omdat het zo’n mooi verhaal is. Dit was het eerste boek dat ik las van Santa Montefiore en ik ben blij dat ik er hier alweer een andere heb liggen om ook te lezen.
De schrijfstijl is heel goed en vlot. Je blijft nergens hangen omdat de zin in een vreemde compositie geplaatst is en dat is fijn.
Het boek speelt zich af in de Kerstperiode en dit is de ideale aangelegenheid om de banden met je familie en je roots te versterken en dat is precies wat Daisy doet in dit boek. Matthias leert haar leven in “het hier en nu” en als lezer sta je daar ook zelf -onbewust- een keer bij stil. Het is altijd fijn als een boek je toch nog even kan verplaatsen in de realiteit. Daisy’s zoontje leert dat er een leven is buiten zijn computerspelletjes om en Anthony leert dat de wortels van zijn vrouw sterker waren dan hij zich had kunnen inbeelden.
Over het algemeen een heel fijn boek en zeker een aanrader. Alleen jammer dat het zo’n kort boek is!