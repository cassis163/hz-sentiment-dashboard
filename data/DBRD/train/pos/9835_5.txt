Sebastiaan Koen - De verhalen van Auruco: Een rijk in verval

Dorvin en Edilion hebben een goed leven, dat in een klap op zijn kop komt te staan, als hun dorp een aanval te verduren krijgt van duistere, bloeddorstige wezens. Ze moeten op de vlucht slaan voor de onderdanen van de duistere tovenaar Felkon Demonos. Hij heeft de wezens geschapen en wil alles en iedereen overheersen. Ze komen in een lastige situatie terecht als ze gevangen worden genomen en gedwongen worden om mee te doen aan een dodelijk spel… ze moeten het zien te overleven, maar dat lijkt bijna onmogelijk te zijn.

Een van de broers heeft een magisch zwaard, de andere heeft een bijzondere gave, die hij onder controle moet proberen te houden. Dat vond Ik echt een mooie wending in het verhaal. De jongens geven enorm veel om elkaar. Hun band wordt steeds sterker en als lezer, is dat erg fijn. Je leert de jongens steeds beter kennen.

Een andere verhaallijn is die van Elisia. Deze sterke jonge vrouw, heeft zoveel girlpower. Corlette trouwens ook. Ik vind het erg fijn, deze mix van mannelijke en vrouwelijke personages. In sommige verhalen lijkt het vaak alsof alleen mannen op eenqueeste mogen gaan…. Maar in dit verhaal zit genoeg girlpower, dat is ontzettend gaaf!

Er staan heftige, soms erg bloederige gevechten in. De wereld lijkt steeds duisterder te worden. Toch blijft er een sprankeltje licht branden, je staat als lezer echt aan de goede kant. Toch zitten er ook momenten in, waarbij je moet slikken. Je zou willen ingrijpen, om het personage te helpen, maar dat kan niet. Je voelt de machteloosheid of wraak op deze manier nog beter. Soms vond ik het echt naar horror neigen, omdat het levensecht lijkt te zijn.

De magie is origineel, apart en zeer kleurvol. Ik heb daar echt van genoten. Ook omdat de auteur beeldend schrijft, zie je het zo voor je. De wereld opbouw en de personages groeien steeds meer. Het doet ook licht Dystopisch aan, omdat je niet zou willen leven in deze wereld.

Wat ik ook erg mooi vond, was de taal. Deze klinkt mooi, en kun je achter in het boek terug vinden, met de vertaling. Zo nu en dan spreken ze deze unieke taal. Dit staat ook aangegeven, bij de aanvang van elk hoofdstuk.

Ik kijk er naar uit om nog meer van Auruco te lezen in de toekomst. 5*****