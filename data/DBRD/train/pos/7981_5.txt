Al heel gauw wordt duidelijk dat dit een heerlijk sensueel verhaal is. Er zitten fijne erotische scènes in die perfect in het verhaal passen. Daarnaast is er vanaf het begin een flinke onderhuidse spanning en zijn er vragen waar je mee zit die langzaamaan beantwoord worden. Je hebt het gevoel dat er een verborgen agenda is, maar bij wie precies en wat het doel is… Je wordt heerlijk in spanning gehouden en zelfs op het allerlaatst weet Anja Feliers nog flink te verrassen en shockeren.

WOW, wát een verhaal! Echt geweldig! Een perfecte combinatie van vaart, spanning en sensualiteit. Zo zie ik ze héél erg graag! Ik heb genoten. En door het einde wil ik nú graag het volgende deel in de reeks, Anja! ;-) Wat heb ik een zin gekregen alle delen te gaan aanschaffen en (her)lezen.