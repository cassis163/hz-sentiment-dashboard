Moeders van anderen van Mirthe van Doornik

Omdat we kinderen zijn, denken mensen dat ze alles tegen ons mogen zeggen. Hoe het vroeger was, dat je niet op de rand van het perron moet staan, dat we best hun hond mogen aaienâ€¦..
Zo begint het indrukwekkende debuut van Mirthe van Doornik. Dit debuut gaat over twee zussen, Nico en Kine, die hun drinkende moeder proberen te overleven. Integer weet Van Doornik een zeer realistisch beeld te schetsen. Dit aangrijpende drama wordt verteld vanuit wisselend perspectief, waarbij de zussen op beschouwende wijze beschrijven wat er in hun leven gebeurt, en bestrijkt 17 jaar van hun leven. We volgen Nico en Kine door de puberteit naar volwassen wording. Dankzij de luchtige schrijfstijl, wordt de roman geen goedkope tranentrekker. Ook enkele hilarische situaties dragen hieraan bij. Zo besluit de moeder een tipi tent in de woonkamer op te zetten om haar zigeunerbloed gestalte te geven. Dit boek veroorzaakt een brok in je keel, zonder goedkoop melodrama.