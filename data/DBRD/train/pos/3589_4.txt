Dit is het tweede boek na Tweestrijd dat ik lees van Linda Jansma. En wauw wat is ze er weer op een fantastische manier in geslaagd diep onder je huid en in je hoofd te gaan zitten. Dit boek kent een heel ander soort spanning dan Tweestrijd maar is ook weer ijzig goed geschreven. De 'nieuwe' cover doet het boek ook veel meer recht dan de eerdere. Dit is echt zo'n boek waar een bijsluiter bij hoort die je waarschuwt dat dit boek 'korte nachten' en een 'drastisch te kort aan nachtrust' zal veroorzaken. Echt geweldig.

Het knappe aan dit boek is dat het zo herkenbaar is. Je hebt tijdens het lezen het gevoel dat je op de locatie waar alles zich afspeelt bent en de hoofdpersonen soms tegen je praten. Het is zo knap hoe Linda Jansma deze figuren ook nu weer tot leven heeft laten brengen. Het verhaal zit ook weer super goed in elkaar en loopt toch geheel anders dan je vooraf zou verwachten. Heerlijk vind ik dat. Ik weet niet of je Tweestrijd en Caleidoscoop met elkaar mag en kan vergelijken, want dan zou mijn zeer lichte voorkeur naar Tweestrijd uitgaan, maar dit boek is minstens zo goed.

Ik ben zeker fan van de schrijfstijl van Linda Jansma en kijk dan ook uit naar haar derde boek Houvast die binnenkort uit zal komen. Voor dit boek 4 sterren (zeer goed)!

Plot: 4 sterren
Spanning: 4 sterren
Leesplezier: 5 sterren
Schrijfstijl: 4 sterren
Originaliteit: 4 sterren
Psychologie: 5 sterren