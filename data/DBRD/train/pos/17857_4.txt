Een vlot geschreven verhaal over de vrijgevochten Sophie, die een man ontmoet die meer bij haar bovenbrengt dan alleen de lustgevoelens voor de, voor haar zo normale, one-night-stands die ze doorgaans met haar bedpartners heeft. Eindelijk een jongen waarvan ze wel meer wil weten -en verkennen- dan enkel het wellustige
lichaam. Maar wil hij haar wel?
Dit verhaal is geweldig beschreven, de succesvolle zaak van Sophie en haar zus zorgt voor het volwassen kantje bij de zussen. Verder genieten ze duidelijk van hun leven, een vakantie brengt er heel wat plezier en een goed weergegeven vakantiesfeer in, die het geheel echt wel aangenaam maken om te lezen. Ik had af en toe wel wat problemen met Sophie, die mij net iets te vrijgevochten bleek op sommige momenten. Mij leek het alsof ze soms wel weinig moeite deed om zich in een ander in te leven. Maar dit is puur persoonlijk, als je Sophie haar verleden en karakter onder de loep neemt, past het gewoon allemaal en is dat gedrag trouw aan haar. Het laatste kwart van het boek begon 'het geheim' mij sterk te irriteren (kan niet verder uitweiden zonder spoilers) maar ook hier vermoed ik dat het echt puur bij Sophie past.
Kortom: geweldig geschreven en de personages zijn trouw aan zichzelf. Een aanrader!