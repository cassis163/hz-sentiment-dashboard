Niks verbaast en neemt je mee van Nederland naar AziÃ«. De hoofdpersoon, Nik, heeft eigenlijk niks meer. Huwelijk kapot, geen contact met zijn zoon en een bedrijf wat slecht gaat. Voor hem blijft uiteindelijk alleen de alcohol over. Dan reageert hij op een email waar een opdracht uit voort lijkt te komen. Helaas loopt dat niet zoals hij verwacht. Hij raakt nog meer kwijt in China. Iets wat echt van hemzelf was. Geholpen door nieuwe vrienden weet hij het uiteindelijk te redden. Ook het contact met de familie wordt weer hersteld. Maar dan blijkt dat het allemaal toch voor NIKS was.
Fijne, snelle schrijfstijl, die je het verhaal in trekt. Je beleeft het echt mee. Soms spannend, niet echt een thriller, maar het verhaal blijft je boeien en heeft veel spannende momenten. Goed debuut van deze schrijver met mooi bedachte dingen (kan niet teveel uitweiden, want dan hoef je het niet meer te lezen). Het einde zal je verbazen. Ik hoop op een volgend boek.