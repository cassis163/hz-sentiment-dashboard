Eindspel is het vierde en laatste deel van de serie De Noordzeemoorden. Eerder verschenen al Galgenveld, IJskoud en Ritueel.
In het laatste deel komen de verhaallijnen bij elkaar, hoewel elk boek ook zijn eigen verhaallijn heeft. In Eindspel is de eigen lijn de moord op een bejaard echtpaar. Het oplossen van deze misdaad is eigenlijk maar bijzaak als gekeken wordt naar de verhaallijnen die door alle vier de boeken lopen. De te verwachten afloop daarvan zorgde er voor dat er met spanning werd uitgekeken naar de verschijning van dit boek.
Mooi in het boek is te zien dat de rechercheurs ook maar mensen zijn door te schetsen hoe hun privéleven vaak nauw verweven is met hun werk en dat beide elkaar behoorlijk kunnen beïnvloeden.
Hoewel er soms wel sprake is van toevalligheden bij het oplossen van de verschillende zaken is het toch een boek dat zo snel mogelijk uitgelezen wil worden.
Isa Maron is als schrijfster er in geslaagd om een spannende en pakkende serie neer te zetten.