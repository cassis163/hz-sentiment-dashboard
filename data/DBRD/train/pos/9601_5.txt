Intrigerend, spannend, knap uitgewerkte personages en een verhaal dat zich met een denderende vaart aan de lezer openbaart ... Wat kan je als thrillerlezer nog meer verlangen ? Oh ja, verrassende plotwendinen : check !

Als schrijver is van der Heijden niet aan zijn proefstuk toe en dat is te merken. Ook al is het reeds een aantal boeken op je naam hebben geen garantie voor een indrukwekkende thriller.

Maar wel voor van der Heijden.

Vanaf de intrigerende proloog neemt de auteur de lezer mee in een onwaarschijnlijk knap opgebouwd verhaal met sterk psychologische inslag, waarbij sommige dingen weliswaar - mede door de proloog - nog voor het einde op hun plaats vallen, maar wel zonder afbreuk te doen aan de kwaliteit van het boek.

Integendeel zelfs !

Het komt ten goede aan de sterke uitwerking van de personages en van der Heijden heeft nog meer dan voldoende plotwendingen en verrassingen in petto om enige teleurstelling bij de lezer te voorkomen.

Een onwaarschijnlijk straffe psychologische thriller en een heel knap thrillerdebuut !