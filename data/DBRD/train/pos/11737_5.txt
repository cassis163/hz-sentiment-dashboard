Bij het zien van de schitterende cover van Knalpot van Daan Goppel krijg je al een idee van waar het boek over zal gaan. Het geeft in ieder geval mooi weer hoe het verkeer in Jakarta is en hoe men van alles probeert te verkopen aan het spoor en aan de weg. De titel maakt nieuwsgierig.
Knalpot van Daan Goppel is een bundel vol boeiende en beeldend geschreven verhalen over het leven in Jakarta. Je hebt het gevoel dat je tijdens het lezen in Jakarta bent, zo beeldend is het geschreven. Je krijgt een goed beeld van hoe de mensen daar leven en wonen, wat ze daar geloven, hoe hun mentaliteit is, hoe het verkeer daar is, hoe de luchtkwaliteit daar is, waarom ze meestal blij zijn als ze een blanke persoon zien, waar het leven in de grote steden om draait, waar de huwelijken vaak op gebasseerd zijn, hoeveel geld mannen kwijt zijn aan daten met een vrouw en waarom dat is en hoe je daar het beste kan leven.
Zonder een oordeel te vellen luistert de auteur naar de verhalen van de mensen waarbij hij soms op een gepaste manier zijn mening geeft. Het zijn verhalen van mensen die vaak al van alles hebben meegemaakt.

Lees verder op https://surfingann.blogspot.com/2019/01/knalpot-daan-goppel.html.