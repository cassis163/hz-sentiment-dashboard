Fleur de Weerd is journaliste en historicus, ze heeft een tijd gewerkt als correspondent in Kiev. In dit boek beschrijft ze persoonlijke ontmoetingen die ze heeft gehad met allerlei verschillende mensen uit de Oekraïense samenleving. Deze mensen zijn op een integere en geloofwaardige manier beschreven. Deze verhalen worden afgewisseld met informatie over de geschiedenis van dit land. Dit is op een begrijpelijke en fijne manier beschreven zonder dat het saai wordt.

Ik heb door dit boek te lezen echt een betere kijk op dit land gekregen, mijn interesse in dit land is een stuk groter geworden. Vannacht, toen ik hoorde dat Oekraïne het songfestival gewonnen had dacht ik gelijk weer aan dit boek. Misschien zijn er mensen die wat meer willen weten over dit land, die raad ik zeker aan om dit boek te lezen!