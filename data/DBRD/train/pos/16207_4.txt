Na de dood van haar jongere broer kan studente Rêve zich er niet meer toe zetten om naar de universiteit te gaan en zwerft ze doelloos en verloren door de stad, terwijl haar ouders denken dat ze aan het studeren is. Ze voelt zich schuldig over de dood van haar broer en in haar verlangen naar discipline en om iets zinvols te kunnen doen, schrijft ze zich in voor het leger en meldt ze zich aan om naar Syrië te worden uitgezonden.

“Ik moest weg uit mijn huis, mijn stad, mijn thuisland – of ik zou eraan onderdoor gaan. Ik wilde vluchten voor de schuld, de schaamte, de verveling, de fouten die allemaal samen mijn oude leven waren”

Door de duidelijke regels en het gevoel nodig te zijn, voelt Rêve zich in Syrië vaak ronduit gelukkig en voor het eerst in haar leven mag ze zichzelf. Als ze door een stom ongeluk haar pols breekt en daardoor terug naar Nederland moet, raakt ze de houvast die het leger haar bood kwijt. Het lukt haar niet om het gewone leven weer op te pakken, ze voelt zich eenzaam en onbegrepen en ze glijdt steeds verder af tot ze uiteindelijke compleet ontspoort.

Lief van je is een indringend en aangrijpend verhaal van een jonge vrouw die de weg kwijt raakt na traumatische gebeurtenissen in haar leven. Roanne van Voorst (1983) heeft dit boek gebaseerd op verhalen van militairen en geeft een beeld van wat er in het hoofd van iemand met PTSS afspeelt.