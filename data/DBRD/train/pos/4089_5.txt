Een 20-tal jaren na het huwelijk van Mr. Darcy en Elisabeth Bennet, 5 dochters en 2 zonen later...
Mr & Ms Darcy zijn op handelsmissie naar Constantinopel en laten hun 5 dochters in Londen logeren bij de Fitzwilliams, onder hoede van Fanny, zelf moeder van 2 kinderen.
Laat het nu zijn dat de 5 dochters al even kleurrijk verschillend zijn als Elsisabeth en haar zussen destijds.
De Fitzwilliams hebben hun handen vol aan de 5 jonge meisjes, die één voor één staan te popelen om een stapje verder de wereld in te zetten, ieders op hun manier...

In het begin is het even wennen aan alle namen die de revue passeren, maar op de duur valt het allemaal in z'n plooi. Het wordt nog leuker als Lydia haar intrede doet, haar spontane zelve, niet te stoppen wat party's en bals betreft.

Héérlijk vervolg op Pride&Prejudice. Een aanrader voor alle liefhebbers van Jane Austen's bestseller!