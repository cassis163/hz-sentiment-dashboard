Charlie Goldwyn heeft een plan gehad. Een plan wat redelijk goed werkte toen zijn vrouw en grote liefde Mira nog leefde. Maar Mira is omgekomen bij een vliegtuig crash en heeft hem achtergelaten met hun vijfjarig zoontje Caleb. Daar hij een intensieve baan heeft als advocaat is zijn tweelingzus Zadie zijn reddende engel. Deze is bij hen ingetrokken na het overlijden van Mira. Zonder haar had Charlie het tot zo ver niet gered. En dan gaat er van alles fout op het werk en komt Charlie voor het feit te staan dat het leven uit meer bestaat als zijn werk. Hij (her) ontdekt de relatie met zijn zoon. Zijn zoon die een mix is tussen hem en zijn overleden vrouw. Hij (her) ontdekt de relatie met zijn tweelingzus en met zijn vader. Maar bovenal her- ontdekt hij zichzelf.

Zonder dramatisch te worden we wel meegenomen in heel veel levensgebeurtenissen van de hoofdpersoon. Door het heden te verweven met flashbacks naar het verleden worden de keuzes van de hoofdpersoon belicht.
Ook laat de schrijfster zien dat er zo veel verschillende mensen zijn met verschillende dromen en ideeÃ«n in het leven en dat levensgebeurtenissen dit ten alle tijden kunnen veranderen. Het is aan ons of we het toe laten of ze ons leven overnemen of dat wij werken met wat het leven ons toegooit en er iets moois van maken. Onze kinderen zijn meestal een goede motor voor dit laatste.

Ik heb erg genoten van dit boek. Vooral van de humor die door heel veel dingen heen loopt. De relatie tussen de broer en de zus. Het is echt een Amerikaans boek. De Amerikaanse droom. Maar ook de Amerikaanse droom kan veranderen in een andere en nieuwe Amerikaanse droom. Dit is wat de hoofdpersoon doet in dit boek. En eerlijk gezegd hoop ik niet dat ik de hoofdpersonen nooit meer tegenkom in een boek. Ik ben zeer nieuwsgierig hoe het hun verder vergaat. En de andere personen om hen heen.