Het vijfde deel uit de reeks met Olivia RÃ¶nning en Tom Stilton. De verhaallijnen spelen zich deze keer in totaal verschillende landen af.
tom Stilton is in Thailand, in het retraite van zijn half-zus. Hij weet het even niet meer, zit met een duister geheim dat hem kapot maakt.
In Zweden wordt een auto opgeblazen door een explosief. Niet zomaar een willekeurige aanslag want in de wagen zat een belangrijke officier van justistie. Terrorsme of wraak voor een veroordeling?
Mette stelt een team samen en Olivia vormt een team met Lisa, ze zijn niet echt vriendinnen, maar moeten samenwerken en ze krijgen de toch wel vervelende taak om alle dossiers van de vrouw uit te pluizen. Al snel wordt door een ander team een verdachte opgepakt. Hij blijft ontkennen, maar er zijn zoveel bewijzen tegen hem, dat hij het wel moet zijn. Rechtszaak en klaar.
Maar niet zo voor Mette en Olivia. Vooral Olivia want die gelooft er niets van dat hij het gedaan heeft.
Ondertussen in Tom in Thailand met een onderzoek bezig op vraag van een vrouw in een rolstoel. Zo heeft hij iets te doen en komt hij misschien uit zijn zwaarmoedige buien.

Wie de andere delen gelezen heeft, ziet dat er wel enige structuur in alle boeken terugkomt. Tom Stilton die op de rand van een depressie staat, Olivia die haar wil doordrijft, Mette die het werk niet kan opgeven en eigenlijk op pensioen moet, Abbas die opdraaft wanneer er gevochten moet worden.
Dit doet allemaal niets af aan de actie en de snelheid van het boek. Geen idee hoe lang dit stramien nog blijft werken, maar zolang de plot goed is, is het voor mij ook goed.