Evelien is moeder, vrouw, schrijfster. Ze probeert naar de buitenwereld de ideale moeder, vrouw te zijn. Maar vanbinnen is ze chaotisch, onzeker. Evelien voelt zich mijlenver verwijderd van haar echtgenoot Taeke. Ze vindt dat hij veel te weinig thuis is dat het ouderschap vaak alleen op haar schouders rust. Wanneer ze hierover in gesprek wilt gaan met Taeke voelt ze zich vaak niet begrepen. Dit zorgt dan weer voor de nodige frustraties bij Evelien.
Op een dag ontmoet ze Kees met wie ze meteen een emotionele connectie heeft. Hij brengt als het ware haar innerlijke stem naar boven en zorgt er ook voor dat ze haar eigen waarden en normen onder een vergrootglas legt. Het leven is niet enkel denken maar ook ‘voelen’. Hoe wil ze verder met haar leven. Gaat ze de uitdaging aan om te vechten voor haar gezin of kiest ze voor het onbekende. Kan de verliefdheid het van de liefde winnen.

Een verhaal over gezin, liefde, zoektocht naar jezelf, de nodige frustraties die het ouderschap met zich meebrengt. Dit zal veel vrouwen bekend in de oren klinken. ‘De ideale man’ wordt vertelt vanuit het standpunt van Evelien. Je wordt als lezer meegezogen in herkenbare situaties die de schrijfster met de nodige humoristische soms sarcastische ondertoon benadrukt.
” Het beloofde weer een romantisch uitje te worden. Vandaag op de agenda: ons gezinsleven en hoe het beter kon. Het voelde als een evaluatiegesprek waarin hij de baas was en ik de niet-presterende werknemer.” (p.44)

Een sterk verhaal met de nodige luchtigheid geschreven. ‘De ideale man’ zweeft tussen het genre fictie en non-fictie. Een vervolg is al in de maak hoera!