Moest eerst even door het eerste deel heen "De andere vrouw". Dit is het verhaal van Alina, de ex van Joe Chayefski. Alina is een Finse en Joe een Amerikaan. Uit liefde voor haar gaat Joe in Finland werken, maar heeft het niet makkelijk door de grote verschillen tussen Finnen/Finland en Amerikanen/Amerika. Omdat ze allebei niet praten over wat ze voelen of denken (die andere vrouw "ziet" Alina steeds, maar is er niet echt!) gaat het mis en gaat Joe terug naar Amerika en laat Alina en hun zoon Samuel achter in Finland.
Dan gaat het verhaal 20 jaar later verder in Amerika. Joe heeft een nieuw gezin en een baan als neurowetenschapper op de universiteit in Baltimore. Zijn leven wordt op zijn kop gezet wanneer dierenactivisten zijn kantoor vernielen en het gaat van kwaad tot erger. Daarnaast ontdekt Joe dat zijn oudste dochter Rebecca ineens allerlei dure nieuwe dingen heeft. Hoe komt ze daar aan? Waarom geeft een marketingbedrijf haar die spullen? Wat willen ze daar voor terug?
Vanuit de gezichtspunten van Joe, Alina en Samuel wordt teruggeblikt op de afgelopen 20 jaren, zodat je er achter komt waarom Joe en Samuel niet meer contact hebben gehad de afgelopen jaren.
Zit Samuel achter de bedreigingen van de dierenactivisten?
Spannend verhaal dat laat zien dat het belangrijk is met elkaar te praten en ons kritisch laat kijken naar de consumptiemaatschappij, dierproeven en gebruik van medicijnen.