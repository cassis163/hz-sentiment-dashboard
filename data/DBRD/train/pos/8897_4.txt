Uit mijn hoofd is In Vertrouwen het zevende boek van Karen Rose, welke in Nederland is uitgegeven. Ik heb ze allemaal gelezen en ervan genoten. Karen Rose weet boeken te schrijven met een combinatie van spanning en romantiek. In alle boeken komen nieuwe personages, maar ook oude bekenden voor. Knap gedaan en leuk gevonden van Karen Rose.

In dit boek is de hoofdrol weggelegd voor priv√© detective Paige Holden en officier van justitie Grayson Smith. Het boek begint met een proloog waarin een meisje Crystal Jones wordt vermoord. Voor het huis van Paige verongelukt een busje met daarin Elena Munoz, vrouw van een vooroordeelde gevangene. De vrouw druk vlak voor haar overlijden een USB stick in de hand van Paige. De oude bekenden in het boek zijn onder andere rechercheurs Stevie en JD, maar ook de hoofdpersoon uit De dood in de ogen, forensische arts Lucy Trask.

Karen heeft wederom een lijvig boek afgeleverd, welke tegelijkertijd spannend, als humoristische en romantisch is. Ze weet deze verschillende aspecten prachtig te combineren. Haast logisch komen Paige en Grayson bijelkaar, misschien iets te makkelijk, maar vervolgens weten ze samen de moordzaak, maar ook de zaak in de proloog, tot een oplossing te brengen. Het boek leest makkelijk, er zit veel vaart in. De tijdspanne in het boek is maar enkele dagen met een hoop onverwachte en spannende gebeurtenissen. Ik heb weer genoten van het boek.