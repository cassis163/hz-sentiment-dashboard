Een leven na jou

Wat een heerlijk vervolg van 'Voor jou' wat je eigenlijk doet verlangen naar een derde deel. Het boek is wederom heerlijk weg te lezen in een makkelijke schrijfstijl. Ondanks dat ik bij haar andere boeken meestal even nodig had om goed in het verhaal te komen had ik dat bij dit boek niet en zat ik er eigenlijk gelijk goed in. Jojo weet met haar schrijfstijl en omschrijvingen je echt in het verhaal te trekken waardoor je het boek maar moeilijk weg kan leggen. Tevens heeft ze de verschillende fases van rouw mooi omschreven, ook dat het bij iedereen anders loopt en er eigenlijk ook geen tijd aan gebonden is. Naarmate het verhaal vordert zie je Louisa groeien en eigenlijk weer een fase verder gaan zowel in het leven als in haar rouwproces. Het verhaal is ondanks het toch wel beladen onderwerp luchtig en met de nodige humor geschreven, dit zorgt ervoor dat ondanks het onderwerp en het verdriet die de personen meemaken het jezelf niet verdrietig maakt. Al met al heeft Jojo hier wederom een heerlijk feelgood roman geschreven met de nodige drama's en verrassende twisten, dat het je aandacht tot aan het eind weet vast te houden. Een heerlijk boek om te weten hoe het iedereen nu verder is vergaan na de dood van Will. Voor de mensen die 'Voor jou' hebben gelezen zeker een aanrader om het boek te gaan lezen.