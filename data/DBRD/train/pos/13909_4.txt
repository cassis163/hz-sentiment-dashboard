Schemeruur is de debuutroman van Johan Theorin, en wat voor een!
Twintig jaar geleden verdween op een mistige dag het zoontje van Julia. Er werd overal naar hem gezocht, zonder resultaat.
Nu, twintig jaar later, belt de vader van Julia dat er nieuwe aanknopingspunten zijn en samen gaan ze op onderzoek uit.
Het boek heeft twee verhaallijnen: het heden waarin Julia meer hoopt te weten te komen over de verdwijning van haar zoon en het verleden over Nils Kant, een eilandbewoner die voor veel opschudding zorgde.
De sfeer op het eiland wordt mooi beschreven, de spanning erg goed opgebouwd en de ontknoping is verrassend.
Het boek smaakt naar meer en ik ga dan ook meteen verder met Theorins tweede boek. Er schijnen er vier te komen, dus die houden we nog tegoed.