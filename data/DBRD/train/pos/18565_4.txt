Leeservaring Wie het mooist valt van Sara Novic
.
Ja hoor, ik heb weer een pareltje in handen.
.
Samenvatting. Zagreb, 1991. De tienjarige Ana Jurić leidt een zorgeloos bestaan. Maar wanneer in Joegoslavië de oorlog uitbreekt wordt haar idyllische jeugd ruw verstoord. Het dagelijks leven wordt opeens gekenmerkt door voedselrantsoenen, luchtaanvallen en mitrailleurgeweld. Buren beginnen elkaar te wantrouwen en Ana's gevoel van veiligheid brokkelt langzaam af. Wanneer ze er plotseling alleen voor komt te staan, moet Ana haar weg zien te vinden in een gevaarlijke wereld.
New York, 2001. Ana studeert en woont in Manhattan. Hoewel ze getracht heeft het verleden achter zich te laten, kan ze niet aan haar oorlogsherinneringen ontsnappen – ze heeft geheimen die ze zelfs voor haar geliefden verzwijgt. Achtervolgd door de gebeurtenissen die haar familie voor altijd hebben veranderd, besluit ze na tien jaar naar Kroatië terug te keren, in de hoop vrede te sluiten met de plek die ze ooit thuis noemde.
.
Ooit heb ik de film Warriors gezien. De film ging over VN soldaten gestationeerd in Bosnië die de burgers moesten beschermen tegen de burgeroorlog. Diep onder de indruk was ik toentertijd. Dit boek geeft ongeveer dezelfde indruk als toen met de film. Vooral het einde van deel één is een pittig stuk.
.
Dit boek speelt zich niet af in Bosnië, maar in Kroatië. Toch een oorlog waar ik veel minder over heb gehoord dan de oorlog in Bosnië. Maar absoluut niet minder indrukwekkend. Ook deze oorlog moet gehoord worden en mogen we niet vergeten.
.
De titel vind ik overigens heel bijzonder en past bij het verhaal. Zodra je een stuk hebt gelezen, weet je waarom het boek deze titel heeft gekregen.
.
Kortom: nogmaals een aanrader. Prachtig boek.
.
Instagram: vrouwzoektboek