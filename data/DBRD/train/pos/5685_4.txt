Ik had nog nooit van Sarah Jio gehoord en zou het boek ook niet zelf uitgekozen hebben.
Dus wat een geluk dat de Boekerij een meeting organiseerde en ik erbij mocht zijn, want wat is dit een mooi boek.

Je beleeft als lezer twee periodes, begin tweede wereldoorlog en een halve eeuw later:
-De Amerikaanse Flora reist net voor het begin van de tweede wereldoorlog naar Engeland voor een opdracht. Ze moet een bijzondere bloem, de Middlebury Pink (een Camelia) vinden en stelen voor een bende. Als kindermeisje gaat ze dienst bij de familie om zo onopvallend op zoek te kunnen gaan naar de Middleburry Pink.
-Meer dan een halve eeuw later vlucht Addison voor een geheim uit haar verleden. Ze gaat met haar echtgenoot Rex voor een zomer naar Engeland, naar datzelfde landhuis. Rex mag niet achter haar geheim komen en Addison hoopt dat ze hier veilig is. Ze vindt een oud plakboek met alle Cameliaâ€™s uit de tuin en stuit op een mysterie.

Het landhuis en tuin worden mooi beeldend omschreven. Je waant je als lezer zelf wandelend door de Camelia tuin, gaat zelfs zelf op onderzoek uit, want waar zou die Middlebury Pink nou staan?
De personages worden mooi afgewisseld en houden de spanning in het verhaal. Het verleden en heden vullen het totaalplaatje van het verhaal mooi aan en komen aan het einde samen.
En het is niet alleen maar Feelgood, er zit ook een thriller element in wat het verhaal steeds spannender maakt.