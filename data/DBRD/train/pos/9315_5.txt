Livia Jagersma is net partner geworden van een prestigieus architectenbureau, wanneer zij een telefoontje krijgt van een Madrileense pastor.
Haar dood gewaande tante Pilar ligt in het ziekenhuis en wil haar graag zien.
Livia, geadopteerd door een Nederlandse familie, had zich voorgenomen om nooit meer terug te keren naar haar geboorteland Spanje en haar Spaanse familie.
Dit telefoontje doet haar wereldje wankelen.
Bijgekomen van de schok en na de nodige twijfel besluit ze toch te gaan.
Er zijn toch nog de nodige vragen waar ze nog antwoord op wil krijgen van haar Spaanse familie.





Ik was één van de uitverkorenen, die dit boek al mocht lezen. Waarvoor nog dank aan de groep Samenlezenisleuker en uitgeverij de Kring/ Felicita Vos.
De cover is echt passend met een vrouw, die probeert
om in balans te blijven in een wankele wereld zoals uit het boek zal blijken.
Het boek is onderverdeeld in hoofdstukken, en worden afwisselend verteld vanuit het perspectief van tante Pilar en Livia.
Zowel heden als verleden passeren daarbij de revue.
Felicita begint ieder nieuw hoofdstuk met een deel van een couplet van de dichter Federico Garcia, dat ook weer met de inhoud van het hoofdstuk te maken heeft.
Ze heeft werkelijk een schitterende mooie schrijfstijl en door de spanning die in het verhaal zat wilde ik steeds verder lezen.
Komt nog bij dat het in correct Nederlands is geschreven en ik geen fout ben tegen gekomen.
Ook een unicum in de boekenwereld.
Achterin staat nog een verklarende woordenlijst voor de Spaanse woorden die in het verhaal voorkomen.
Door de context van het verhaal begreep ik het Spaans wel, dus ik heb het niet hoeven te gebruiken.
Een mooi plot maakt het plaatje af.
Kortom ik heb genoten van dit mooie pareltje en raad het iedereen die een mooi boek kan waarderen aan.
Mijn waardering is dan ook 5*****
Spaans Bloed verschijnt 9 maart.