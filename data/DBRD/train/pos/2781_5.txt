Door de geweldige schrijfstijl van B.A. Paris pakte dit boek mij weer vanaf de eerste bladzijde. Een jong stel, Finn en Layla rijdt door Frankrijk en stopt onderweg bij een parkeerplaats. Finn stapt uit om naar het toilet te gaan en als hij terugkomt, is Layla spoorloos verdwenen. De politie verdenkt Finn, maar Finn vertelt de waarheid, echter niet de hele waarheid....
Twaalf jaar later, als Finn gelukkig is en verloofd, gebeurt er iets, waardoor Finn begint te twijfelen of Layla nog in leven is. Dit is het begin van een psychologisch spelletje, waarbij de onderhuidse spanning langzaam opgevoerd wordt. Er volgt uiteindelijk een (voor mij in ieder geval) onverwachte plotwending en een onverwacht einde, waardoor dit boek voor mij zeker 5 sterren waard is, een absolute aanrader dus!