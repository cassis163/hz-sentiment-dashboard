De twintigste Aspe maar er zit zeker nog geen slijtage op "Van In". Het verhaal leest zoals gewoonlijk zeer vlot. Ook is de schrijver iets "rauwer" of "ruiger" geworden. De moorden zijn nog verschrikkelijker en worden tot in het detail beschreven, de moordenaar is gruwelijker dan ooit. Er zit ook iets meer inhoud in het verhaal, het is niet meer een moordverhaal zonder meer zoals het vroeger bij Aspe wel eens was. Verder blijft ook de relatie van de hoofdpersonages onderling een verhaal appart. De relatie van Van In met Hannelore en met Carinne Neels, Versavel, Zlotkrychbrto, De Kee.
Ondertussen zijn deze personages een eigen leven gaan leiden en zijn hun belevenissen bijna even belangrijk als de moordzaak zelf. Het einde zorgt er ook voor dat de Aspe fan al uitkijkt naar het volgende boek. Een nieuwe hoofdcommissaris komt binnen en dicteert Van In direkt de wet! Spannend, goed geschreven en leuke thriller. Aanrader voor iedere thriller- en Aspe fan!