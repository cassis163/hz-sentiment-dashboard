‪#BernardMinier‬ ‪#EenKilleRilling‬

De auteur groeide op in de Pyreneeën, werkte als douanebeambte, maar droomde van een bestaan als schrijver. Een kille rilling is zijn debuut. Een debuut dat gelijk al met prijzen werd bekroond. In thuisland Frankrijk werden er van dit boek al meer dan 200.000 exemplaren verkocht en is inmiddels in vele landen vertaald.

Het is het eerste deel in een serie waarin me kennismaken met politiecommandant Martin Servaz. Hij wordt op één van de meest zenuwslopende zaken in zijn carriere gezet wanneer een bevroren onthoofd paard wordt gevonden. Hierbij vindt men DNA van één van de meest gevaarlijke seriemoordenaars van Europa, maar deze zit opgesloten in één van de best beveiligde psychiatrische inrichtingen ter plaatse. Is er een link? Hierna volgen nog meer onverklaarbare moorden.Servaz moet alles op alles zetten om de onderste steen boven te krijgen.

Het boek valt gelijk al op vanwege de pakkende titel en de mooie cover met het oog van een paard. Een dikke pil van maar liefst 578 pagina's.
De auteur heeft een prachtig verhaal neergezet, met diepgang, de zeer overtuigende Servaz, zijn team en dochter aan de ene kant en Diane Berg en collega's aan de andere kant. De laatste werkt sinds kort in de zwaarbeveiligde psychiatrische inrichting waar de meest gevaarlijke en gruwelijke moordenaars opgesloten zitten. Het boek is verdeeld in 3 delen en heeft niet alleen een spannende finale maar houdt je op het puntje van je stoel. Je hebt niet het idee dat je een boek van bijna 600 pagina's aan het lezen bent want het is geen moment saai en leest als een trein. Dit vanwege de heerlijke schrijfstijl en vele spannende momenten. Ik vond het dan ook jammer toen ik het uit had.

Ik kijk al uit naar het volgende deel met Servaz, want ik denk dat hij ons nog veel moois te bieden heeft.

★★★★