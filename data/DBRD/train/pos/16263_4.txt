Lisa Gardner heeft al behoorlijk wat vlijmscherpe thrillers op haar naam staan. Haar reeks over politievrouw D.D. Warren beslaat inmiddels al een aantal boeken.
Ik heb ze niet in de juiste volgorde aangeschaft en las ze daardoor ook niet in de juiste volgorde, maar ze zijn prima los te lezen.

Meest recente aankoop binnen deze reeks was voor mij 'Spaar het meisje'.
En wederom werd ik niet teleurgesteld.

Hou je van Karin Slaughter? Dan ongetwijfeld ook van Lisa Gardner.
De verhaallijnen komen op een briljante manier samen, alhoewel ik iemand die aangeeft zijn naam te hebben veranderd, wél een beetje een weggever vindt wat betreft een 'geheim' verleden. Toch had ik dít verleden niet zien aankomen. Wat of wie ik hiermee bedoel? Daar kom je alleen achter als je het boek leest .

Ook D.D.'s privéleven wordt niet buiten beschouwing gelaten. Haar behoefte aan een man (of eigenlijk meer aan sex) en hoe haar werk daar iedere keer een stokje voor lijkt te steken, je begint er bijna zélf van te balen als haar pieper weer eens gaat, want je gunt het haar zo. Hoewel ze volgens de boeken voor een buitenstaander intimiderend over komt, voel je je als lezer bijna bevoorrecht dat jij haar beter dan dat kent.

Ook dit deel uit de reeks is dus weer een spannend, goed geschreven boek met onverwachtse wendingen.
Ik hoop dan ook dat Gardner nog voldoende inspiratie vindt om de reeks rondom D.D. Warren uit te breiden.

http://www.watiknouvind.com/2018/05/wat-ik-nou-vind-van-spaar-het-meisje.html