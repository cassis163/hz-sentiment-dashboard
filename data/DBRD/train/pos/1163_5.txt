Paulien Cornelisse mocht voor de gouden boekjes een boekje maken over geluid. Hoe geef je dat het beste weer? Door het gewoon te benoemen, PING, VOMP, ZWIE, DOEM…..daar kun je als voorlezer met een beetje fantasie best wat mee en dat maakt dit boekje ook zo grappig.
Het thema samenwerken komt mooi aan bod als de verschillende instrumenten met hun eigenaren met elkaar in contact komen. De wijze les is snel geleerd. En de tekeningen maken het een mooi geheel. Nu nog afwachten wanneer de cd uitkomt…..