Een paar weken terug kwam ik terecht op de website hebban.nl. Nadat ik een beetje rond gekeken heb op de website, ben ik er meteen verslaafd aan geworden! Hebban lijkt een beetje op Goodreads, alleen er zit een net andere twist aan. Zo heb ik mij ingeschreven voor de zogeheten Buzz. Hierbij krijg ik een boek om te recenseren. Deze kans pakte ik natuurlijk met beide handen aan. Meteen nadat ik de preview heb gelezen, moest ik het boek meteen lezen… alleen al de preview was super spannend.

Een brief zorgt voor een storm
Toen de beste vrienden Joni, Deb, Eden en Trina op hun jaarlijkse vakantie waren, hadden ze geen idee dat hun leven dramatisch zou kunnen veranderen nadat een feestje verkeerd ging. Nadat de dames ietwat dronken zijn geworden, komen ze op een goed idee, ze gaan elkaar anonieme brieven schrijven. Hierin schrijven ze geheimen aan elkaar die ze nog nooit eerder aan elkaar verteld hebben. In eerste instantie hebben de vrouwen goede bedoelingen, anonieme letters schrijven om iets te accepteren die niemand anders weet. Hiermee hopen ze dat het hen zal helpen met het omgaan met elkaar, ondanks welk probleem ze onthullen. Maar snel genoeg komt een van de vriendinnen erachter dat een van hen slechte gevoelens over elkaar hebben - dankzij een mysterieuze, dreigende vijfde brief die door een van hen gevonden is. Vervolgens zijn ze niet alleen gefocust op wie de brieven schreef, maar wie er zo over een van de vriendinnen denkt...

Niet wat ik had verwacht
De vijfde brief is echt een super boek, een echte feelgood roman, met een spanningsboog die nooit omlaag gaat. Zelf, zou ik zo’n soort boek niet uitkiezen; mij leek het maar saai. Totdat ik de preview las! Ik was meteen aan het boek gekluisterd…
Het hoofdonderwerp in het boek, vriendschap, is naar mijn mening erg goed verwoord! Ondanks ik nog niet de leeftijd heb van de vriendinnen heb kon ik mij erg goed inleven in het verhaal. Dit komt vooral door de geweldige schrijfstijl. Zo vind die mysterieuze stukjes aan het begin van het hoofdstuk (ik denk dat het citaten zijn uit de vijfde brief), echt iets toevoegen aan het verhaal. Ik kan mij precies inbeelden hoe de karakters denken en doen in het verhaal. Je leer hierdoor eigenlijk de vriendinnen beter kennen dan je eigen familie ;).

Enige verwarring
Er is alleen een minpuntje aan Nicola Moriarty’s boek…
Ik vond de de datums bij elk begin erg verwarrend. De flash forward speelt zich af in Juli, en het verhaal zelf speelt af in Juni. Als ik iets te snel over de titel heen leest, merkte ik pas op het laatste moment dat … aan het biechten was in de kerk. Hierdoor heb ik een aantal bladzijden moeten herlezen. Natuurlijk vond ik dit niet zo heel erg, want de geheimen, leugens en drama zorgden ervoor dat ik aan de paginas geplakt zat. Nicola Moriarty heeft de pagina’s gevuld met mysterie en spanning, afwisselend met wat gelach en romantiek, door de variatie is het boek in perfecte balans!

Ik vond Nicola Moriarty’s boek een geweldige afwisseling voor de boeken die ik normaal zou lezen. Puzzelen met de aanwijzingen die je kreeg in het boek, zorgde voor heel wat denkwerk in mijn hoofd. Maar wie heeft nou die vijfde brief geschreven?