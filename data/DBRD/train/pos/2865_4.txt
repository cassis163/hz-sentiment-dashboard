Bij het zien van de schitterende cover zie je meteen over wie het boek zal gaan.
Na het lezen van dit boek heb je een totaal ander beeld van Mata Hari dan je eerst had. Je gaat anders over haar denken en sluit haar (stiekem) in je hart.
Het boek is het verhaal van Mata Hari die geboren is als Margaretha Zelle en later uit zal groeien tot Mata Hari. Je leest waar ze is geboren, hoe haar geboorteplaats er uitzag in haar jeugd, wie haar ouders waren en haar broers, waar en op welke scholen ze heeft gezeten. Waarom ze vertrok uit haar geboorteplaats en waarom ze Frankrijk zo adoreerde. Hoe ze Mata Hari werd en uiteindelijkdubbelspion. Waarom ze voor het laatste uiteindelijk koos. Je leest hoe en waar ze uiteindelijk werd opgepakt.
Het is een mooi kijkje in het verleden waar je ontdekt hoe de mensen toen leefden, wat ze deden.
In de eerste helft is er tussendoor geciteerd uit een verrassend eerlijk interview dat Mata Hari had met Priem. De auteur vraagt zich daar tussendoor af waarom bepaalde vragen niet gesteld zijn en waarom Mata Hari wel tegen deze journalist zo eerlijk was. Sowieso kan je merken dat de auteur heel veel onderzoeken heeft gedaan naar het ware verhaal over Mata Hari. Waar nodig geeft hij ziin onderbouwende mening waardoor je anders naar bepaalde zaken gaat kijken en je je af gaat vragen of Mata Hari wel terecht is gefusilleerd. Of het wel terecht is dat ze de naam draagt die de mensen haar hebben gegeven.
De hoofdstukken hebben passende titels waardoor je een idee hebt waar het boek over zou kunnen gaan. In het nawoord verteld de auteur waarom hij dit boek heeft herschreven en waarom hij het boek jaren geleden voor het eerst schreef.
Het verhaal laat zien wat hebzucht naar geld met een mens kan doen, wat wrok met een mens kan doen, hoe soms een leugen van iemand kan uitgroeien tot iets waar iedereen in gelooft, waardoor men de andere kant niet meer wil zien. Hoe moeilijk het dan is om het slachtoffer in een beter daglicht te plaatsen.
Minpuntje is dat de noten achterin het boek staan in plaats van onderaan de bewuste bladzijde. Ook is het jammer dat er geen foto's van Mata Hari in staan. Die hadden het boek compleet gemaakt.
Ondanks die twee minpuntjes is het boek een echte aanrader; dit boek belicht het leven van Mata Hari over wie ze echt was met geregeld een opbouwende mening van de auteur waardoor je anders naar bepaalde zaken gaat kijken.

Lees verder op https://surfingann.blogspot.nl/2017/11/mata-hari-jan-brokken.html.