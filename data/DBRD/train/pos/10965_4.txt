¶ Dit is de onze realiteit: dit zijn onze ..dagen samen en we gaan die ..samen doorbrengen, ver weg van iedereen van wie we houden.¶

Het verhaal

Jasper (18 jaar) en Sam (16 jaar) zijn de beste vrienden en sinds hun kinderjaren al samen. Echte "hearts" vrienden. Ze zitten samen op het Boulder College in Colorado. Sam heeft een hoog iq en is dus superslim, maar sociaal niet zo vaardig. Ze helpt Jasper vaak met zijn studie. En Jasper daarentegen is haar enige sociale contact op school. Het is iemand die ze vertrouwt. Ze gaan door dik en dun voor elkaar.

Jasper heeft het druk op school en dat eist zijn tol. Onder de basketbal-wedstrijd wordt Jasper onwel. Hij valt neer en hij krijgt een hartinfarct en moet met spoed naar het ziekenhuis. Alle signalen wijzen erop dat het zeer ernstig is. Dan neemt Sam het brutale besluit om Jasper mee te nemen naar een plek, waar hij zijn stille droom kan verwezenlijken. Loopt dit goed af?

Diepgewortelde liefde & alles te doen om elkaar gelukkig te maken, zijn mooie elementen

Van de cover is veel werk gemaakt, hij ziet er opvallend uit. De titel past er mooi bij. In Hartslag liggen er 2 hoofdrollen klaar, Jasper en Sam staan centraal. Zij kennen elkaar al jaren. Je zou zeggen dat ze het beste met elkaar voor hebben. Dat klopt in zekere zin, maar een klein leugentje om bestwil wordt helaas niet vermijden.

De vertelperspectief is de ik-vorm. Soms ben ik daar niet al te blij mee, gezien het gevaar bestaat dat vele zinnen met die "ik" beginnen. Daar is in dit verhaal zeker opgelet. Het leest fijn weg. Een leuk detail is ook de kat Hamley. De liefde van Jasper en Sam die ze voor elkaar hebben is bijna tastbaar. Ook de liefde voor de ouders van Jasper, uit liefde en respect wil hij alles doen om zijn vader gelukkig te zien. Dat gaat wel ten koste van belangrijke dingen. Jasper heeft het best zwaar met die taak en ook op school is het aanpoten. Het geeft hem veel pijn. Zijn vader trots maken is zijn doel. Sam heeft ook pijn. Zij gunt haar Jasper zijn laatste wens en gaat daar alles voor doen om dat in werking te zetten. Deze bucketlist-wens heeft veel impact in de mensen om hen heen en geeft de nodige frustratie. Het wordt allemaal mooi beschreven, alsof je het voor je ogen ziet gebeuren. Ook personages worden zeer helder en duidelijk uiteengezet.

Conclusie

Joanne Carlton heeft met Hart-Slag een mooie Young-Adult verhaal geschreven. In 454 bladzijdes vertelt zij wat er in 7 dagen gebeurt in het leven van Jasper en Sam. Door een naar bericht komt het leven van beide op hun kop te staan. Ze zijn zielsverwanten en hun vriendschap wordt zwaar op de proef gesteld. Er is vee liefde maar ook pijn in het boek. Carlton beschrijft personages en situaties heel uitgebreid. Soms zou het in een kortere versie ook al duidelijk zijn. Ik bemerkte dat ik sommige details niet altijd opnam, gezien het al eerder duidelijk was gemaakt. De schrijfstijl is zeer prettig en soms beklemmend. De medische thema's zijn niet ad random gekozen. De auteur verloor haar vader en zus en ging hierna door een zeer moeilijke tijd.

Hart-Slag is een meeslepend verhaal over een intense vriendschap en het elkaar gunnen van ieders geluk.


** Live your life and follow your dream! **

Waardering

4 sterren, geef ik deze kanjer van een boek. Het was mooi, maar soms langdradig. En het "volgen van de droom", was soms iets onrealistisch. Maar zeker genoten.

Hartelijke groeten, Annette Overvoorde
Birdy's Boeken,
https://birdysboeken.blogspot.com/2018/10/joanne-carlton-hart-slag.html