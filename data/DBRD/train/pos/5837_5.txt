Als Booktuber (Youtube over boeken) kon ik eigenlijk niet om Eleanor en Park heen. Iedereen op Booktube heeft het namelijk over dit boek en alle reacties op dit boek zijn (meer dan ) positief. En dus besloot ik dit boek zelf ook maar eens op te pakken...

Maar mijn persoonlijke verwachtingen waren eigenlijk niet zo hoog. Een verhaal over een 16-jarige jongen en meisje die verliefd worden; wat kan daar nou zo interessant aan zijn. Dit boek is (gezien de 5* mij 100% meegevallen).

Wat allereerst opvalt is de schrijfstijl. Het is namelijk vanuit twee perspectieven geschreven wat het heel interessant maakt omdat je het liefdesverhaal nu zowel vanuit het meisje als vanuit de jongen meemaakt; je maakt vanaf beide kanten de emoties mee en ziet het verloop vanaf twee kanten.
Dit is wel een duidelijk Young Adult verhaal, het gaat over tieners en is dus ook in dat taalgebruik geschreven, daar moet je wel van houden. Dat maakt dan ook wel weer dat het heel makkelijk doorleest, en omdat het dan ook niet al te dik is vlieg je er zo doorheen!

Daarnaast gebeurt er in de boek veel meer dan alleen maar twee scholieren die verliefd worden. Familie en pesten zijn ook belangrijke onderwerpen in dit verhaal. Naast de liefde maak je met deze hoofdpersonen ook een hoop vervelende dingen mee, waar Rowell niet voor terugschrikt om te bespreken! Maar het hoofdthema blijft wel liefde en wat dat doet met het hoofd van pubers.

Samengevat vind ik dit een heerlijk boek om bij voorkeur in de zomer te lezen (vanwege het romantische aspect); Niet al te ingewikkeld, een leuk liefdesverhaal met toch een diepere ondertoon en ook zwaardere onderwerpen die besproken worden! Ja gaat tijdens het lezen van dit boek dan ook door een rollercoaster aan emoties! Zo veel meer dat het verwachtte liefdesverhaal!