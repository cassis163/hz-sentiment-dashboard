Wat een waardig einde voor deze 4-delige reeks. 4 1/2de sterren verdient dit boek en heel de reeks is van een hoog niveau. Spanning ten top.
De spanning wordt voortgestuwd door korte hoofdstukken vanuit verschillende personages. Zo leer je beetje bij beetje meer en komt alles uiteindelijk mooi samen.
Wel heftige beschrijvingen deze keer, hard om te lezen, moest af en toe even slikken.

Kyra wordt tijdelijk als expert toegewezen aan het onderzoek en mag Vincent gaan ondervragen in Engeland. Zoals in de vorige delen is ze eigenwijs en luistert ze niet naar goede raad, ze trekt haar eigen plan. Ze komt daarmee ook best ver, maar brengt zichzelf en anderen ermee in gevaar.
Maud begeleidt haar, maar heeft het druk met een dubbele moord op 2 bejaarden.

Ik ben blij dat ondanks het heftige thema, het boek toch nog eindigt met een beetje hoop. Veel kan ik hierover niet vermelden omdat ik niets wil prijsgeven.