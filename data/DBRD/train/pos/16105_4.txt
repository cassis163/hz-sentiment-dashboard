In "wie naar de sterren grijpt" lees je het verhaal van Tully & Kate. De twee meisjes komen met elkaar in contact als ze tegenover elkaar komen te wonen. Hoewel ze sterk verschillen qua achtergrond en karakter groeit er een sterke band tussen hen. Kate komt uit een warm nest en ergert zich vaak aan de bemoeienissen van haar moeder terwijl Tully haar net daarom benijdt.

Kristin Hannah slaagt erin om een warm verhaal te brengen van vriendschap tussen 2 meisjes. Als je het verhaal leest dan bevind je je in de leefwereld van 2 tieners. Doorheen hun twijfels en onzekerheden vinden ze steun bij elkaar. Hun levens evolueren, zowel op persoonlijk als op professioneel vlak. Ze slagen elk een eigen weg in. Ondanks deze evolutie blijven ze contact houden met elkaar en blijft hun vriendschap een belangrijke rol spelen in hun leven.

Dit boek brengt een verhaal met een lach en een traan.