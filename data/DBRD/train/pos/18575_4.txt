In het prentenboek “in een kelder staat een huis” volgen we Kaat de muis. Kaat woont in de kelder van een huis, eerst met haar familie, maar nu alleen. Toen Poes Loes de kleder in sloop, riep iedereen piep en verdwenen. Dus nu is Kaat alleen, zou ze nu eenzaam zijn en zich rot vervelen? Kaat fantaseert er graag op los, over iets dat er niet is, maar wel zou kunnen zijn. Ze doet gewoon alsof..

Het eerste dat opvalt aan “in de kelder staat een huis” is dat het verhaal op rijm geschreven is. Daardoor loopt het verhaal lekker vlot. De zinnen liggen fijn in de mond en lezen gemakkelijk weg. Kaat is een hele vindingrijke muis. Ze laat graag haar fantasie de vrije loop en daardoor verveelt ze zich eigenlijk nooit. Ze vindt allemaal spulletjes en knutselt en bouwt daarvan graag van alles. Zo maakt ze onder andere een paard van een fles en een paleis van blikjes. Doordat auteur Mark Haayema in de tekst ook vragen stelt aan de lezers/luisteraars kunnen kinderen interactief meedoen, dat prikkelt dan natuurlijk ook meteen de fantasie. Echt een ontzettende leuke toevoeging dus.

De vrolijke en kleurrijke illustraties van Job van Gelder versterken de tekst enorm. Zo kunnen kinderen zich een voorstelling maken en zich beter inleven. Daarnaast prikkelen de illustraties ook weer extra de fantasie van de kinderen. In dit boekje laten ze zien dat je je dus eigenlijk nooit hoeft te vervelen, het geeft echt een soort van inspiratie en ideeën om dingen te gaan ondernemen.

Eigenlijk is “in de kelder staat een huis” een erg origineel boekje. Zo wil Kaat trouwen met een prinses in plaats van een prins, want ook gewoon weleens verfrissend is. Diversiteit in prentenboek komt eigenlijk bijna nooit voor, ook al is het maar heel subtiel verwerkt in dit boekje, toch is het erg tof om te lezen. Ook is het aan de lezers/luisteraars zelf hoe ze het verhaaltje af willen laten lopen, dit is erg uniek en leuk bedacht. Dit boekje is absoluut een aanrader! Geschikt voor kinderen vanaf 2 jaar.