'Mijn geheime vader' is een fijn kinderboek, waarin alles draait om de elfjarige Harm en zijn klasgenoten. De titel maakt natuurlijk benieuwd naar die papa van Harm, heeft hij er nu één of niet, en waarom zou die geheim zijn ? Het boek geeft een inkijkje in het leven van jonge kinderen, zowel verdriet als geluk passeren de revue. Wat als je ouders niet altijd binnen de lijntjes kleuren, en wat als ze dat wel doen maar nooit tijd voor je hebben ?

Schrijfster Hilde Vandermeeren timmert momenteel flink aan de weg met haar thrillers, je zou haast vergeten dat haar carrière begon met een veertigtal kinderboeken, vele ervan bekroond en/of vertaald. 'Mijn geheime papa' heeft bijvoorbeeld een Deense vertaling gekregen onder de titel 'Min hemmelige far'. Het is die vertaling die ik gelezen heb (mijn allereerste 'echte' boek in het Deens), en wat opvalt is dat de vertaalster ervoor gekozen heeft een aantal (te Vlaamse ?) namen te vervangen. Juf Klaar heet b.v. Klara en Harm heet Hans, Brittany wordt ingekort tot Britta en de Deense Sneyers heet Schrøder.