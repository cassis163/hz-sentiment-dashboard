Voor de filosofisch ingestelde sciencefictionlezer is Aurora een aanrader.
Het begint aan boord van een generatieschip, dat al zo’n honderdzestig jaar en zeven generaties lang onderweg is van ons Zonnestelsel naar Tau Ceti en de planeet Aurora. Het verhaal gaat over de inwoners van het schip en de kolonisten van Aurora, verteld vanuit het perspectief van de boordcomputer van het schip. Het schip begint met het vertellen over hoofdpersoon Freya, op aandringen van de hoofdingenieur van het schip, de moeder van Freya.
Gedurende het boek worden indringende vragen opgeworpen over hoe het is om – zonder dat je daar voor gekozen hebt – je hele leven opgesloten te leven, over een antwoord op de Fermi paradox en of het koloniseren van andere sterren wel een doel van de mensheid zou moeten zijn.

Visionair, bijzondere stijl, filosofisch.