Het verhaal gaat over WO 2. Een blind Frans meisje en een Duitse weesjongen.
Het perspectief verspringt per hoofdstuk en ook de tijd verspringt per boekdeel (13) . Het verhaal speelt zich af tussen 1934 en 2014.
Het meisje vlucht met haar vader vanuit Parijs naar Saint Malo. De jongen komt bij de Hitlerjugend terecht. Langzaam zie je in het verhaal hun levens naar elkaar toekomen (zonder dat ze dat zelf overigens weten) tot ze elkaar in 1945 éénmaal ontmoeten.
Tijdens het verhaal bouwt de spanning zich prachtig op. Knap verhaal en mooi taalgebruik.
Het is nog maar februari maar dit zou best eens mijn mooiste boek van 2016 kunnen zijn.