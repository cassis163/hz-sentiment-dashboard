Wat als alle tijd die je nog voor je hebt, nog maar een paar dagen blijkt te zijn?
Sam en Jasper zijn beste vrienden en denken dat ze nog alle tijd van de wereld hebben om van hun leven te genieten. Echter blijkt op een dag dat Jasper terminaal ziek is en nog maar een paar dagen te leven heeft. Sam zet alles op alles om Jasper zijn laatste wens nog te laten uitkomen.
Een prachtig verhaal over twee vrienden die geconfronteerd worden met een ernstige ziekte van Jasper. In hun laatste paar dagen samen leren ze om volop van het leven te genieten en om te doen wat zij zelf willen doen. Niet wat andere mensen zogezegd van hun verwachten.
Dit boek heeft me echt weten te raken. Het heeft me geleerd om NU te leven en niet alles uit te stellen, want wie weet, het kan snel gaan en een goede gezondheid is niet altijd even vanzelfsprekend.
Ook is het een geweldig boek om te lezen met een grote twist op het einde. Wil je weten wat die plottwist inhoud? Dan moet je het boek even zelf lezen ;)