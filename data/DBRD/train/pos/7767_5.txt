Eén waarschuwing voordat je aan dit boek begint : Eenmaal begonnen, kun je er niet meer in stoppen en wil je het in één keer uitlezen!

Dit boek is het debuut van Linda Jansma, en met dit boek mag ze zich wat mij betreft gelijk plaatsen bij één van de beste thrillerschrijfsters van Nederlandse bodem en andere grote internationale auteurs! Wat kan deze vrouw ontzettend goed schrijven!

Je voelt je gelijk erg betrokken en verbonden met de hoofdpersoon uit het boek, Janine. Ze is eigenaar van een club in Amsterdam, haar man Albert wordt voor de deur van de club vermoord. Wie zit hier achter, is haar familie veilig en hoe komt ze af van de spoken uit haar verleden?

Het boek heeft dit jaar niet voor niets de schaduwprijs gewonnen.

Ik ben fan en kan niet wachten op de volgende boeken van deze geweldige schrijfster!