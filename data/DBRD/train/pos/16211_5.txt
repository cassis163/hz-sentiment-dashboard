Dit boek stond op mijn lijstje met boeken die ik in 2019 ab-so-luut gelezen moest hebben. Na het lezen begrijp ik dus ook waarom. Dit is echt een pareltje! Het heeft me overrompeld, laten huilen, veel 'ohnn'-momentjes bezorgd en me vooral aangenaam verrast.

De NA romantiek/erotiek valt niet altijd uit als een origineel verhaal. Ik merk dat ik al eerder naar een adolescente roman in dit genre neig, dan binnen het NA-genre.
Met dit boek heb ik mijn hoop en vertrouwen weer terug gevonden. Dit is één van de enkele boeken die mij telkens opnieuw tonen wat NA nu net inhoudt. Het heeft de personages van de juiste leeftijd, die op hun beurt ook nog eens zeer volle karakters zijn. Ik schrok daar oprecht van. Het is me nog maar in enkele andere boeken binnen dit genre gebeurd.
Vooral het hoofdpersonage sprong er voor mij uit. Haar verhaal en achtergrond zijn zeer uniek. Eens wat anders dan de clichés en iets wat ik totaal niet zag aankomen.
Helaas was de mannelijke crush deze keer niet mijn ding. Maar ik vond het wel aangenaam om te zien dat hij ook menselijk werd afgebeeld. Hij had een zacht randje en een verhaal dat voor zichzelf sprak. Dat is fijner dan sommige 'bad boy' figuren zonder enige inhoud of reden waarom ze zo zijn. Nu, ik was blij dat dit niet ging om een bad boy. Aangezien dat niet altijd het type is waarvoor ik te vinden ben.

Wat mij ook erg wist te bekoren waren de kleine details die tussen de regels door slopen. Ze zijn misschien voor de plot niet zo belangrijk, maar ze geven toch wat extras met zich mee.
Vooral de emotie in dit boek is heel sterk. Er is één scene waar ik serieus wat traantjes heb gelaten. Ik had meermaals het idee dat het hoofdpersonage haar gevoel bij mij legde. De interactie met het verhaal en de personages is zeer groot. Je krijgt de kans om het echt te beleven, om echt te voelen wat de personages doorgingen. Van positieve, tot negatieve zaken.