Het wonderlijke verhaal van Angelino Brown gaat over een kleine engel die op een dag opduikt in de borstzak van buschauffeur Bert. Bert en zijn vrouw Betty zien Angelino (zoals ze hem noemen) al snel als hun zoontje. Ook op de school waar Betty werkt wordt Angelino mateloos populair. Maar er zit een crimineel type achter Angelino aan.

Een sprookjesachtig verhaal over een lieve, grappige engel waar mensen blij van worden. Spannend, geestig en er zit wat tragiek in, en zelfs de schurken in het boek blijken een klein hartje te hebben.
Iedereen wil wel een Angelino.