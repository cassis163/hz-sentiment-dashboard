Samenvatting

Calla gaat terug naar de plaats waar haar moeder leeft. Voor de zoveelste keer heeft ze weer wat uitgehaald en Calla komt het recht zetten. Maar dan in de bar van haar moeder ontmoet ze Jax. Vanaf dat moment bleef hij bij haar, of ze dat wou of niet.

Mijn mening

Eindelijk een nieuw boek van J. Lynn - Jennifer L. Armentrout. Ik stond echt te springen toen het boek verscheen. Ik moest weten wat Avery, Cam, Teresa en Jase aan het doen waren. Het was lang geleden dat ik over hun las, zo lang dat ik me Calla niet kon herinneren.

Calla studeert dus samen met de hele vriendengroep op dezelfde school. Ze had geld opzij gelegd voor haar studie, maar dat is plotseling verdwenen. Er kan maar een iemand dit gedaan hebben, Calla's moeder. Dus gaat Calla naar haar op zoek. Het begin interesseerde me niet veel. Natuurlijk is het leuk om iedereen terug te zien maar ik was nieuwsgierig naar Jax. Hij hoorde duidelijk niet bij de vriendengroep, wie was hij dan wel?

Jax weet eigenlijk al alles over haar. Calla vindt dit raar want ze had hem nog nooit gezien. Hij wist alles over haar en haar moeder. Ik vind het eerder eng dan wat dan ook. Maar naar mate het verhaal vorderde begon ik Jax steeds meer te mogen.

Alles wat er tussen Calla en Jax ontstond voelde eerst een beetje vreemd aan. Langzaam maar zeker ga je ook van hun houden. Natuurlijk kon ik niet wachten wat Calla's vrienden van hem vinden. Zouden ze hem ook zo leuk vinden? Na het lezen van Blijf bij mij had ik veel behoefte aan een beetje aandacht van mijn vriend. Toen bedacht ik me, niets kan hem overtreffen. Geen Cam, geen Jase en zelfs geen Jax.

Ik geef Blijf bij mij 4/5

Voor meer recensies kijk op www.despicablebooks.blogspot.nl