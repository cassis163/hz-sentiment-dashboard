Wanneer Nora terugkomt van haar dagelijks rondje hardlopen en haar e-mails bekijkt is ze verbaasd dat ze wordt uitgenodigd voor het vrijgezellenfeest van Clare. Clare, haar vroegere hartsvriendin die ze al tien jaar niet heeft gezien of gesproken. Na lang nadenken besluit ze toch te gaan dankzij Nina, ook een jeugdvriendin van Nora die, net zoals Nora, plots is uitgenodigd voor het feest. Eenmaal op het feest aangekomen weet Nora dat het geen leuk maar ongemakkelijk feest zal worden. Vooral omdat Clare gaat trouwen met James, de vroegere ex-vriend van Nora. Het feest speelt zich daarbovenop af op een vreemde locatie. In een bos, erg afgelegen in een glazen huis. Het feest is niet helemaal vlekkeloos verlopen wanneer Nora plots wakker wordt in het ziekenhuis en zich niets meer kan herinneren. Wanneer haar herinneringen langzaam terug boven water komen ontdekt ze de waarheid…
Ruth Ware is een Engelse schrijfster. Ze schreef onlangs het boek in a dark, dark wood. Het boek is verschenen bij de uitgeverij Luitingh-Sijhoff, op 5 april 2016, en vertaald door Hanneke van Soest naar de Nederlandse versie in een donker, donker bos. De thriller telt 320 bladzijden en staat al maanden op de internationale bestsellerlijsten. Het boek is ook verfilmd.

Het verhaal is logischerwijze een psychologische thriller. Je wordt haast verplicht om het raadsel op te lossen en om verder te lezen zodat je meer aanwijzingen te weten komt. Ook de manier waarop het verhaal verteld wordt wekt spanning op. Er zijn afwisselende scenario’s tussen wanneer Nora in het ziekenhuis ligt en wanneer ze zich op het feest bevindt. Je beleefd het verhaal door de ogen van Nora. Ware kan er perfect voor zorgen dat de lezer vastgezogen blijft en ze kan je op het verkeerde spoor zetten. Je blijft op het puntje van je stoel zitten totdat je de onverwachte climax ontdekt. Ook het thema spreekt veel lezers aan: een verwaarloosde vriendschap die plots terug boven water komt drijven. Het boek is meer gericht naar vrouwen maar het verhaal kan ook mannelijke lezers aanspreken.
Ik raad iedereen aan om dit boek te lezen omdat de spanning voortdurend aanwezig is en ik het boek altijd bij me moest hebben zodat ik op elk vrij moment nog een extra bladzijde kon lezen. Je leeft je helemaal in in het personage en je bent na elk hoofdstuk weer in de war. Het boek zet je aan het denken en je kan je de situatie perfect voorstellen. Het thema spreekt me enorm aan en de climax blaast je zowat van je stoel. In een donker, donker bos is de beste thriller die ik al hebt gelezen.

Kortom is de thriller van Ruth Ware echt een aanrader om te lezen en je wordt helemaal meegesleurd in het verhaal. De drang om verder te lezen is voortdurend aanwezig en de onverwachte climax blaast je haast van je sokken.