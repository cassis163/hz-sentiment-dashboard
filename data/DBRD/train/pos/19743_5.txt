Ik heb heel erg genoten van het boek. Vanaf de eerste zin wordt je meegevoerd in het verhaal en is het lastig wegleggen omdat je wilt weten hoe het verder gaat. Je zit in spanning als er iets naars gebeurt, je moet lachen als er iets grappigs gebeurt, je bent ontroerd als Marrie trots is op haar kind, je wordt verdrietig bij de verdrietige stukken en kwaad op hoe sommige mensen handelen, voor bepaalde mensen krijg je bewondering. Kortom je leeft mee met Marrie en gunt haar alleen maar het beste.
Het is heel fijn dat het boek ook het eerste deel bevat, zodat je gelijk het begin van het verhaal kan lezen voor als je die nog niet hebt gelezen. Het tweede deel sluit mooi op het eerste deel aan. Het verhaal is realistisch geschreven, waardoor je een mooi kijkje krijgt hoe het ging in die tijd, wat de gewoontes toen waren en hoe men omging met het geloof.
Wat mij opviel was dat sommige Huizer woorden wel wat op dat van de Volendammer- en de Urker woorden lijken, dat ze die woorden ook in hun dialect gebruiken. Evengoed was ik blij dat er achterin het boek een verklarende woordenlijst staat zodat je kan kijken wat bepaalde woorden betekenen, maar de meeste woorden kende ik al. Toch kan ik me voorstellen dat voor velen bepaalde woorden vreemd voorkomen als je ze niet kent.
Ook is het leuk dat er achterin een stukje over de herkomst van de kaas staat geschreven en waar de naam kaas vandaan komt.
Een ding is helaas na het lezen van dit boek duidelijk; roddelen is echt van alle tijden. :(