Dit boek las ik voor Nienke's kinderboekenblog, de boekensite van Nienke Pool.

In het eerste hoofdstuk lees je over een gedachte van Ray die gaat over wat iedere tiener en volwassene ook graag zou willen hebben. Wat zou dat veel verdriet, teleurstellingen en moeilijkheden kunnen voorkomen.

"Als je zoveel over geschiedenis leest als ik, ga je er op den duur naar verlangen dat er over het echte leven ook lesboeken bestonden, het soort met ge√Øllustreerde tijdlijnen en 'wist je dat'-ballonnetjes die alles zo overzichtelijk en eenvoudig te begrijpen maken."

Vanaf dat moment was mijn aandacht gevangen.
In 'De geschiedenis van Jane Doe' lees je hoe de geschiedenisfreak Raymond Green probeert te doorgronden wat er in het afgelopen jaar gebeurde tussen zijn (ex-)vriendin Jane en hemzelf. Hij noemt haar Jane Doe om haar ware naam niet te hoeven onthullen.

Het verhaal speelt zich af in Williamsburg, Connecticut maar iedereen noemt deze plaats Burgerville. Het leven van Ray veranderde compleet toen Jane in Burgerville kwam wonen; het saaie plaatsje en de mensen die er in leefden werden meteen minder saai.
Hijzelf en zijn vriend Simon zijn een beetje de buitenbeentjes op school, maar door de vriendschap met Jane worden ze ineens belangrijker, zo lijkt het.
Jane geeft weinig prijs over zichzelf en haar leven, maar Ray is hartstikke gek op haar.

Lees mijn recensie verder op mijn blog: https://graaggelezen.blogspot.com/2019/05/ik-las-de-geschiedenis-van-jane-doe.html