(Recensie komt hiervandaan: https://nlboekenrecensies.wordpress.com/2016/07/19/hij-is-van-mij-chinouk-thijssen/)

Had ik deze baan maar nooit gekregen.

Had ik Arthur maar nooit ontmoet.
Helaas kunnen we dit soort dingen alleen achteraf zeggen.

Wanneer Zara in de winkel Next View komt te werken ontmoet ze Arthur. Hij is leuk, charmant en geeft haar alle aandacht. Haar verliefdheid is niet tegen te houden, maar Arthur heeft meer aanbidders. Sommige gaan wel heel ver om hun doel te bereiken: Zara uit de weg werken.
Ze heeft het gevoel dat ze continu in de gaten wordt gehouden, en wanneer een van haar collega’s vermist lijkt te zijn, wordt Zara al snel als verdachte aangewezen.

Zara, een jonge meid, heeft een baan gekregen in de winkel Next View. Bij deze winkel ontmoet ze Arth3ur, een leuke charmante man die haar een hoop aandacht geeft. In een mum van tijd in Zara tot over haar oren verliefd op Arthur, maar ze is niet de enige. Helaas zijn er altijd mensen waarbij een steekje los zit, en die zullen heel ver gaan om hun geliefde voor zichzelf te kunnen houden. Heel snel…

Schrijfster Chinouk Thijssen is zelf ook actief op social media, dat was eigenlijk ook mijn grootste reden om in dit boek te beginnen, omdat de schrijfster heel benaderbaar is, om het zo maar te zeggen. Gewoon normaal, eigenlijk. Met natuurlijk een talent, schrijven.

Het boek Hij is van mij is een boek die echt lekker leest. Je hoeft niet na te denken bij de woorden en hierdoor vlieg je bijna door het boek heen. Het is leuk, heeft spanning en het leest dus lekker. Wat zoek je nog meer in een boek?

Ik zelf zoek natuurlijk ook spanning en onverwachte dingen. Dit boek valt weer onder de categorie Thriller, en bevatte gelukkig de daarbij behorende spanning. Maar was het onverwachts? Ja, en hier was ik echt heel blij mee. Diep van binnen was ik toch een beetje bang dat ik wel zou weten wat er zou gaan gebeuren, en wees eens eerlijk, dat is nooit leuk! Maar voor mij was dat gelukkig niet het geval. Het boek was onverwachts.
Ook bekeek je in het boek alles een keer van een ander perspectief, namelijk die van de stalker. Normaal wordt dat namelijk nooit zo uitgelicht in een boek, maar in dit boek wel. Dit vond ik persoonlijk best origineel, normaal lees je het namelijk alleen van de gene die gestalkt wordt, of, die het doelwit is van de stalker.

En ik zoek ook nog humor in een boek, en dat had het ook. Regelmatig las je door met een glimlach op je lippen.

Al met al wat dit een goed boek. Ik heb er erg van genoten en ik had het ook snel uit (en dan bedoel ik ook snel, gewoon één avond :o)

Ik geef dit boek 4/5 sterren.