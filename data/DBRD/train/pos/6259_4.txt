Pjotr Vreeswijk, auteur en werkzaam bij de politie heeft met Dwaalspoor een spannende actiethriller vol onverwachte ontwikkelingen geschreven.
Met een toegankelijke en beschrijvende schrijfstijl heeft hij een verhaal geschreven, dat achter elkaar uit gelezen wil worden. Op een knappe manier zijn de zoektochten van Alex De Klerck en Lynn Diaz in elkaar verweven. Door de wisselende perspectieven moet je de aandacht erbij houden, alles gaat in een razendsnel tempo,.
Alex De Klerck, voormalig agent van de geheime Europese antiterreureenheid OPERATIONS, wordt in allerijl “teruggeroepen” door zijn oude baas Jannet Sloand. Als hij in het ziekenhuis in Brussel arriveert is hij te laat en ligt ze al op sterven. Wat wilde ze hem vertellen?
Wie kan hij nog vertrouwen en komt hij op tijd? Hij zoekt contact met computerexpert Suzanne Boyle, een ex-collega die nu bij de CIA werkt om uit te zoeken wat er bij OPERATIONS aan de hand is. Bij de jacht op de meedogenloze vijand moeten Alex De Klerk en zijn teamgenoten alle registers opentrekken om in leven te blijven.