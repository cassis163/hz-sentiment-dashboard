Het waagstuk van de politiek bindt twee werken en een interview van Hannah Arendt samen. De subtiele introductie van De Schutter en Peeters duidt op kritiek in de richting van het huidige Amerikaanse politieke klimaat.
De Schutter en Peeters verbinden het gedachtengoed van Arendt met kritische reflectie op politiek van het heden. Arendt reflecteert omtrent de jaren zeventig met een kritische blik op de ontwikkelingen in Amerika sinds de tweede Wereldoorlog. Ze maakt zich tevens hard voor burgerlijk engagement tegen heersende macht als deze leidt tot onderdrukking en onrechtmatigheid.
De Schutter en Peeters laten zien, dat dit nog steeds actueel is en dat we moeten waken voor de invloed van politieke leugens, om onderdrukking te voorkomen. Hoewel De Schutter en Peeters waarschuwen dat de waarheid achterhalen steeds complexer, al dan niet onmogelijk is geworden door het gebruik van digitale technieken, valt er nog steeds een les te leren uit de werken van Arendt.
Het waagstuk van de politiek is een mooi laagdrempelig verzamelwerk van Arendt, voor ieder die zich in politieke filosofie interesseert. Het is een zeer geschikt werk om dieper in te gaan in de wereld van politieke macht en burgerlijke verantwoordelijkheid. Deze paperback is zeker de moeite waard en kan voor zowel filosofen als ge√Ønteresseerden veel toevoegen aan het denken over actuele politieke zaken.