Nannette groeit op in een weeshuis. Ze wil daar het liefste weg. Op een dag krijgt ze bericht dat Tante Dora haar nichtje zoekt en ze mag daar komen wonen. Ze runt een Hotel. Hotel Silvermaen. Ze maakt kennis met haar tante en voelt zich meteen thuis. Het kamermeisje Tina en de kok Bob zijn het enigste personeel. Nannette komt er vrij snel achter dat er iets niet klopt in het Hotel. Ze ziet iets met haar eigen ogen en kan het bijna niet geloven. Net als ze denkt dat ze daar voor altijd wil blijven, staat er in een Magisch inspecteur op de stoep. Nannette krijgt een paar dagen de tijd om te laten zien dat ze daar thuishoort. Als dat niet lukt moet ze terug naar het weeshuis. Tante Dora, Tina en Bob zingen ook graag. Er komen liedjes voorbij en leuke rijmpjes. Het is echt leuk om te lezen. En als je de tekst niet mee kunt zingen, pak je het boek er weer bij.
Dit is een boek voor kinderen vanaf 10 jaar oud. Maar als volwassene kun je hier ook echt van genieten. Ik heb eerst het boek gelezen en daarna de CD gedraaid. Dan ga je als het ware nog een keer door het verhaal, alleen op een muzikale manier. Het is tweemaal genieten, alleen met een ander zintuig nu: je oren. Muziek en Magie een zeer unieke combinatie!
Een boek met CD! Wat een uniek idee! Maar dat is niet het enigste….Het boek geeft ook licht in het donker! Dat is echt origineel en leuk om te zien! Zelfs de titel op de rug licht op in het donker. Dus voor het openslaan was ik al helemaal verliefd op het boek! De vormgeving is echt prachtig! Ik denk ook dat het leuk is om voor te lezen en de muziek en liedjes er dan bij te luisteren.
De illustraties/ foto’s in het boek daar herken ik Marieke af en toe zelf in. Erg leuk gedaan op deze manier! En ik hoor haar zelf ook zingen (en dat kan ze) . Erg leuk en de liedjes geven echt de hele sfeer in het boek weer. De stem van Bob, deed me een beetje denken aan Jon van Eerd. Ik moet spontaan denken aan Jon en zijn rol als kok in een van zijn oudere shows. Lol. Dag Kleine Meid is mijn favoriet, hier word ik echt vrolijk van. Bij elkaar voor eeuwig is ook erg mooi, de boodschap komt wel over. Alle muziekstukken en liedjes zijn mooi en leuk.
Ik vind het ook altijd mooi dat Marieke een gedichtje in elk boek schrijft. Altijd in een mooie kleur. Ik vind het boek zo uniek…..Ik moet er 5***** voor geven.