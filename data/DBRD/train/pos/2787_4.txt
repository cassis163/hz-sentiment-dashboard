Hoewel de hoofdpersoon van Lee Child's boeken, Jack Reacher, over het algemeen een loner is, maakt hij bij gelegenheid ook graag gebruik van oude vrienden. In Buitenwacht gaat hij samen met ex-collega Neagley de strijd aan met iemand die dreigt de a.s. Vice-president te vermoorden. Samen met het hoofd van de Secret Service, de voormalige vriendin van Reacher's (vermoorde) broer Joe, proberen ze uit te zoeken wie de dreigbrieven heeft verzonden, die op een onmogelijke plaats worden gevonden: het bureau van de directeur van de Secret Service, dat continu onder surveillance staat.
Wie heeft er baat bij de vice-president te vermoorden? Is de staatsveiligheid in het geding? De plot is, zoals altijd in de boeken van Lee Child, uitermate inventief gevonden. Dit is weer een Child van de bovenste plank!