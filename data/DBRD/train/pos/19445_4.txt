Ik heb dit boek met veel plezier gelezen. Het is vlot geschreven en boeiend.
Mila gaat met haar vader in Amerika op zoek naar een oude jeugdvriend die is verdwenen op het moment dat zij hem zouden gaan bezoeken. De vriend, Matthew, heeft een vrouw en babyzoon achter gelaten. Ze rijden naar zijn hut aan de Canadese grens en ontdekken dat daar een vriendin van hem woont, die een zoon blijkt te hebben die misschien wel zijn zoon is. Maar in dat geval is deze buitenechtelijke zoon ongeveer tegelijk geboren als een andere zoon, die bij een ongeluk om het leven is gekomen. En het is niet helemaal duidelijk of Matthew misschien wel schuld heeft aan dit ongeluk.
De afloop van het boek vond ik verrassend, maar wel interressant.
Ik heb nu drie boeken van Meg Rosoff gelezen. Drie zeer verschillende boeken. Maar ik heb van alle boeken genoten. Maar 'Hoe ik nu leef' blijft er voor mij wel met kop en schouders boven uit steken.