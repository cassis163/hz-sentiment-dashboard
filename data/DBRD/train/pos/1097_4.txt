De mooie, jonge, zeer Londense Rachel trouwt hals over kop met de rijke, mooie advocaat David. David werkt in Londen maar in het weekend is hij in Cornwall, in het mysterieuze familiehuis, Carnhallow, te vinden. Daar wonen ook zijn achtjarige zoon Jamie en zijn licht dementerende moeder. David stamt uit een oud, rijk geslacht , de Kethrens. Hun rijkdom is vergaard door mijnbouw! Er wordt gezegd dat De Kerthens speciale gaven hebben….
Rachel, dolverliefd, neemt haar intrek in het oude, half gerestaureerde huis. Met Jamie kan ze het prima vinden; maar als Jamie ‘voorspellingen’ gaat doen en steeds meer afstand van Rachel neemt, verandert er iets in de relatie. Er zijn nogal wat geheimen in de levens van de hoofrolspelers die een grote rol spelen in het verhaal. Wat is er eigenlijk precies met Nina, de moeder van Jamie, gebeurd? De zoektocht naar de waarheid wordt erg beïnvloed door de omgeving. Cornwall wordt prachtig beschreven in de meest donkere tijd van het jaar. Het donkere, majestueuze huis, de onberekenbare weersomstandigheden… Wat is hier gebeurd, en wat gaat er nog allemaal gebeuren?
Een mooi boeiend boek, niet super spannend maar intrigerend door alle suggestieve trucjes die schrijver heeft ingebouwd. Heerlijk om het boek in de oorspronkelijke taal, Engels, te mogen lezen.