Karin Hazendonk(1961) is een Nederlandse auteur en heeft met De dood heeft blauwe ogen alweer haar vierde thriller geschreven.

Hannah (geboortenaam Hanneke) is een vijftienjarig meisje die redelijk strak wordt gehouden door haar ouders. Wanneer haar favoriete dj optreedt op een schuurfeest liegt ze tegen haar ouders om voor het eerst te doen wat zij graag wil.
Wanneer ze uiteindelijk de kans krijgt om backstage haar favoriete dj Xander te ontmoeten weet ze niet in welk onheil ze terecht komt.
Martine en Jan, de ouders van Hannah, hebben niet zo'n geweldig huwelijk. Wanneer Hannah niet meer thuiskomt brokkelt de relatie nog meer af en blijkt dat beiden geheimen hebben voor elkaar. Vader Jan gaat op zoek naar zijn dochter maar weet niet waar hij moet zoeken en wie hij tegenover zich heeft.
Wanneer familierechercheur Loes op de zaak wordt gezet, bijt zij zich vast in het vinden van Hannah en de dader(s).
Dan wordt er een jongen dood gevonden, zwaar verminkt en valt de verdenking op vader Jan.
Was vader Jan op wraak uit en heeft hij deze gruwelijke moord gepleegd of was het toch iemand anders? Welke geheimen heeft Martine voor Jan? Waar is Hannah en wat is haar overkomen? Al met al veel vragen die pas aan het einde van het boek één voor één worden opgehelderd.
Karin Hazendonk heeft een spannende thriller geschreven die gruwelijk reëel is, de personages zijn zeer goed uitgewerkt.
De hoofdstukken worden verteld vanuit het oogpunt van één van de personages, het is een duidelijke schrijfstijl zonder moeilijke woorden of lange, ingewikkelde zinnen.
Het plot is niet te voorzien, zit prachtig in elkaar en geweldig uitgewerkt tot het einde van het boek.
De dood heeft blauwe ogen is een verschrikkelijk realistisch en zeer goed geschreven thriller.