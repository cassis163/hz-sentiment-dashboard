Vanuit een wisselend perspectief verteld de Australische auteur en journalist Michael Robotham ( 1960) in zijn nieuwste boek Verwachting het verhaal van Agatha en Megan. Het is het twaalfde boek van deze auteur en de vierde "stand alone. Eerder schreef hij 8 boeken in de Joseph O' Loughlin & Vincent Ruiz reeks. In "Verwachting"wordt om en om het verhaal van beide vrouwen verteld. Beide verwachten een kind en gedurende de korte hoofdstukken die zowel in het heden als verleden spelen werkt de auteur toe naar een ontknoping. In het boek is veel aandacht voor de psychologische kant van het zwanger zijn en de verwachtingen van de jonge moeders. Dit is heel knap uitgewerkt. Zeker als je bedenkt dat de auteur een man is. Hier moet wel veel research voor gedaan zijn!

Meghan heeft al een stabiel gezin en zo op het oog een goed leven met een echtgenoot die voor de televisie werkt. Ze lijkt de touwtjes in handen te hebben. Ze blogt over haar gezinsleven en dat blog is erg populair. Weliswaar gebruikt ze fictieve namen en is bij het grote bloggers publiek niet bekend dat ze getrouwd is met een presentator die bekend is

Agatha daar en tegen heeft haar vriend nog maar kort geleden ontmoet en heeft geen vaste relatie met hem. Haar verleden achtervolgt haar en zij doet er alles aan om haar vriend Hayden aan zich te binden om te voorkomen dat ze er helemaal alleen voor staat. Zij trekt echter haar eigen plan en komt in een lastig parket. Ze weet wat ze wil en is bereid heel ver te gaan om haar eigen verwachtingen waar te maken.

Eerst wordt de lezer op het verkeerde been gezet maar al snel is duidelijk dat dit geen standaard zwangerschap is van beide dames. Met name het verleden van Agatha lijkt een beslissende factor te zijn. Hoewel de term thriller wel recht doet aan het verhaal zou een psychologische thriller nog meer recht doen. Het is geen boek waarbij je op het puntje van de stoel bladzij na bladzij doorschiet omdat de spanning te snijden is. Daarvoor wordt het verhaal veel te veel uitgesponnen en de motieven uitgebreid uitgewerkt. Dit gaat ten koste van de snelheid maar geeft knap inzicht in de door hormonen en eerdere trauma's gemaakte beslissingen. Dit werkt naar een climax toe die enigszins onverwacht is.

Als je bereid bent om heel ver te gaan stel je dan je verwachtingen bij??