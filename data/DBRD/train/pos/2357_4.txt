Recensie : Zwaartekracht – Eva Monte
April 2016
ISBN : 9789461091673
De Crime compagnie

Dit is de tweede thriller van het duo Eva Monte, dit keer gaat over Emma. Ze lijdt aan obesitas en ze is nu zo ver dat ze er iets aan wil gaan doen. Ze heeft in een advertentie gezien dat er een soort van “fatcamp” is op het mooie Griekse eiland Chios en besluit er aan mee te gaan doen.
Ze reist samen met een groep lotgenoten en ze zullen daar zes weken verblijven. Als het goed is, komen ze stukken slanker en met een geheel ander leefpatroon terug.
De dagen op Chios zijn goed gevuld met activiteiten, er heest een Spartaans regime. Emma kan het met de meeste wel goed vinden, behalve met Paula… wat een secreet.
Na een paar dagen komt een van de deelnemers plotseling te overlijden…De stemming slaat om naar angst.. wat is er aan de hand? De leiding heeft weinig tijd om de anderen te laten rouwen… het programma gaat gewoon door. Emma, Inez en Conny vinden het verdacht … dit kan toch niet? Er gebeuren rare dingen, zit Paula erachter? Hebben ze te maken met een zieke geest of is het echt toeval? Wie kan je nog vertrouwen? De leidinggevenden doen ook zo laconiek..
Het karakter van de meeste personen wordt vrij oppervlakkig beschreven, maar je kan je wel in hen verplaatsen. Emma is wel de meest aansprekende persoon. Paula en Rob zijn de personen waar ik me totaal niet in kon verplaatsen.
Het verhaal wordt vanuit het vertelperspectief verteld door Emma en de flashback door een ander. Later kom je er achter over wie de flashbacks gaan.
Het boek leest vlot, de hoofdstukken zijn kort en de schrijfstijl is duidelijk. Vanaf het eerste moment heb je te doen met de deelnemers. Het wordt pas spannend als er aanvaringen ontstaan tussen de deelnemers. Als er dan ook een dode valt en rare dingen gebeuren wil je weten wie dit gedaan heeft.. een paar keer wordt je flink op het verkeerde spoor gezet door de auteurs…Je denkt het te weten maar dan gebeurt er weer iets, waardoor je gaat twijfelen. Het plot is zeer zeker verrassend, ik zag het niet aankomen.
Ik waardeer het boek met 4 sterren.