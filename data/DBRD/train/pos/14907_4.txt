De spanning van het verhaal is om te snijden. Op een aantal momenten vond ik het moeilijk om te stoppen met lezen, las het boek het liefst gewoon in één keer uit!

Eén puntje vond ik wel wat raar. Zo lees je op een gegeven moment dat trollen van nature argwanend en voorzichtig zijn. Vreemd dat later in het verhaal de trollen de deur laten openstaan van de woning waarin Cathy Osborn gevangen zit zodat Slim en Rya zo naar binnen kunnen. Bovendien kunnen ze door het raam naar binnen kijken: de gordijnen zijn niet goed dicht. Te lezen valt dan dat trollen zich niet om sloten bekommeren en niet bang zijn voor mensen. Dit alles vond ik een beetje raar: het gordijn niet dicht doen en de deur niet afsluiten en maakt het wat ongeloofwaardig dat het trollenras in de gehele geschiedenis nooit is opgemerkt.