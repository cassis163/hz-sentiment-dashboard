De levens van Jan Six
Een familiegeschiedenis
Geert Mak

Van het eerste tot het laatste woord gebiologeerd zijn van een boek gebeurt mij niet altijd. Meestal heb ik wel passages of hoofdstukken die ik als het ware oversla. Bij het nieuwste boek van Geert Mak, De levens van Jan Six, was ik vanaf het eerste moment gevangen. Gevangen in het leven, de tijd, de geschiedenis. De beelden die het bij mij opriep waren beelden van verbazing, van ongeloof, van misschien ook wel jaloezie bij sommige Jan Six’en. De ene Jan Six is de andere niet gebleken. De genen die zijn doorgegeven zijn in sommige gevallen dominanter dan bij anderen. Een van de kenmerken is die van verzamelaar. Het Rijksmuseum zou, overdreven gezegd, niet zo’n rijkdom hebben, als niet juist Jan Six zijn kunstschatten had verzameld.
De oorsprong van de Six’en ligt in het Noord-Franse stad St. Omer – ‘Wijmer’.
Het beroep waar ze mee starten was die van de handel, koopmansgeest bleek een van de kernkwaliteiten te zijn van de Six’en. Het heeft later bij een van de Six’en een belangrijke invloed gehad bij de opkomst van Amstel, tot in Amerika aan toe, zelfs groter dan Heineken, naar het schijnt.
Geert Mak weet je mee te nemen in de tijd waarin de betreffende Jan zijn leven leidt. Zijn passies of zijn ondernemerschap of zijn tijdgenoten spelen daarbij een grote rol. Dat Rembrandt of Vondel een belangrijke rol hebben gespeeld in het leven, dat zelfs er persoonlijke schetsen of woorden bewaard zijn gebleven.
Het boek vertelt in feite ook de geschiedenis van Nederland, van Amsterdam in het bijzonder. Het verhaalt ook over de klassen, de rangen en de standen.
Misschien vertelt het ons ook wel iets van waarom dingen zijn zoals ze zijn in deze tijd. Geert Mak weet mij op een zodanig manier te blijven boeien dat je de tijdsgeest tot in je poriën weet te voelen.