Zeer aangrijpend, non-fictie-boek over de grenzen van het ongeboren leven. Het boek geeft een indringende kijk op de dilemma's waar deskundige artsen van een afdeling neonatologie dagelijks mee worden geconfronteerd. Het redden van zo'n kindje is net een loterij. Het ene kind redt het prima na een wat moeizamere start en het andere kind heeft een betere start, maar overlijdt toch of heeft (forse) beperkingen, zowel lichamelijk als geestelijk.

Wat mij wel enorm verbaasde is dat er zo enorm met die kindjes wordt gerommeld. Ik dacht: stop er een infuus in voor de voeding en laat het kind verder zo veel mogelijk lekker liggen in een verduisterde ruimte. Dan boots je de baarmoeder volgens mij beter na, dan een paar keer per dag in die couveuse bezig te zijn met prikken, en allerlei andere onderzoeken. Maar goed, ik ben absoluut geen deskundige en ik was er heel verbaasd over.