‘Pindakaas en sushi 1’ is het debuut van Roderick Leeuwenhart. Het is niet alleen een boek dat de lezer laat kennismaken met de wereld van de animecon, maar ook een verfrissend staaltje creativiteit. Hoezo?
Als eerste is dat de kader waarbinnen het verhaal zich afspeelt. Leeuwenhart geeft een realistische weergave van de sfeer, setting en de activiteiten van een comic con (of welke con dan ook). Vooral de trefzekerheid en passie waarmee de auteur de atmosfeer weet te beschrijven zijn erg sterk, omdat iedereen die een dergelijk event heeft bezocht, het verhaal als een film voor zich zal zien.
Daarom komen binnen deze sfeervolle omgeving de thema’s ontmoeting en vriendschap uitstekend tot hun recht. Het verhaal laat op verschillende manieren zien hoe een ontmoeting met de ander van invloed op iemand kan zijn. Verder komen verschillende soorten vriendschappen aan bod, die associaties oproepen met de filosofie van Aelred van Rievaulx.
Daarnaast is het verfrissend hoe de verschillende kleinere verhaallijnen samen een geheel vormen. Deze constructivistische visie versterkt niet alleen de realistisch beschreven sfeer van een con, waar veel (vaak oppervlakkige, maar ook echte) ontmoetingen plaatsvinden, maar ook de thematiek van de ontmoeting en haar effect. Want hoeveel mensen treffen elkaar niet tijdens een event, spreken elkaar en beginnen op deze wijze een vriendschap?
Tot slot is de spontane, lichte schrijfstijl erg prettig om te lezen. Leeuwenhart heeft ook een heerlijk gevoel voor humor, dat de lezer zal laten grinniken tijdens het lezen.
Kortom, door een creatieve constructivistische benadering van de thematiek, gecombineerd een lichte humoristische schrijfstel is ‘Pindakaas en sushi 1’ een mustread en een heerlijke leeservaring!