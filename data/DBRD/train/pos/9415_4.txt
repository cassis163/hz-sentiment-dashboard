Wat een goede prequel, je wordt echt nieuwsgierig gemaakt naar het hoofgerecht Insomnia. Het liefst zou je direct verder willen lezen, zo wordt je geprikkeld door het mysterieuze personage "Handyman".

"Handyman" is een intrigerend personage en het is extra leuk om te lezen, omdat het is geschreven vanuit de ik-vorm en je krijgt als het ware al een inkijkje in zijn hoofd. Bij zijn geboorte werd hij direct vergeleken met de baby in Ira Levin`s Rosemary`s Baby en al gauw stuurde zijn moeder hem naar een psycholoog, want hij was "anders". Nu anders is hij zeker, maar daar moeten we toch echt Insomnia voor gaan lezen. Zijn fascinatie voor donkerharige, tengere meisjes lijkt in ieder geval niet helemaal gezond.