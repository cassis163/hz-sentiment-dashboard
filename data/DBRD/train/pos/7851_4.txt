Sara is ontvoerd en wordt bevrijd door Benissa, een huurmoordenaar die vroeger kindsoldaat is geweest. Door de bevrijdingsactie zijn zowel Sara en Benissa ernstig gewond en komen beide in het ziekenhuis te liggen. Sara kent Benissa niet maar is haar heel dankbaar. Als Benissa genezen is zal ze gearresteerd worden. Sara besluit Benissa te helpen ontsnappen als tegenprestatie voor haar redding. Het blijkt dat Sara is ontvoerd in opdracht van de Duke die op deze manier wil proberen om Gordon, Sara's vader, onder druk te zetten zijn bedrijf CytoSerum te verkopen. De Duke gaat hierin tot het uiterste.
Op een gegeven moment komt Naomi in het spel die probeert om de ontvoerde Lucee te redden uit de handen van Troy.

De eerste twee delen heb ik niet gelezen hierdoor miste ik wat er vooraf gegaan is. Het boek is wel te lezen zonder de voorkennis en bouwt ook wel spanning op waardoor het je wel in zijn greep houdt. Voor mijn gevoel kwam Naomi ineens op de proppen en verdwijnt het verhaal over de Duke naar de achtergrond. Dit heb ik wel als verwarrend ervaren maar dat komt waarschijnlijk omdat ik de eerste twee delen niet gelezen heb. Mijn advies is dan ook om toch bij deel een te beginnen. Ik heb het boek met plezier gelezen en geef het vier sterren.