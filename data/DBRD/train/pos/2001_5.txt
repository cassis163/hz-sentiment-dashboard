Als dit boek een beetje anders in de markt was gezet, had ik het al veel eerder gekocht en gelezen. Ok√©, dan was ik wel de gesigneerde editie die ik nu heb misgelopen, dus wellicht is het allemaal gebeurd met een reden, maar toch. Dit boek was perfect. Dit boek had letterlijk alles. Dit boek was alles wat ik ervan gehoopt had en nog duizend keer meer.

Laat ik beginnen met te vertellen wat het boek niet is: Een fanfic. Laat ik je daarna vertellen waar het boek zich niet afspeelt: In de wereld van cosplay. Wat het boek dan wel is? Een enorm goed geschreven dystopie, die op een ongelooflijk originele manier verteld wordt en mij vanaf het begin af aan heeft meegesleurd in een stroomversnelling aan emoties.

Er bestaan niet genoeg superlatieven om dit boek te omschrijven. De personages zijn interessant en ondanks het feit dat ze niet allemaal even goed zijn uitgewerkt, zijn ze perfect voor de setting en het verhaal. Het plot is ongelooflijk boeiend, ondanks het feit dat het even lijkt alsof het in het eerste hoofdstuk al volledig wordt weggegeven. En het einde is hartverscheurend mooi. Dusdanig dat ik de tranen over mijn wangen voelde rollen.

Voor iedereen die niet zat te wachten op een contemporary fanfic in de wereld van cosplay, maar wel op een interessante dystopie: Dit is je cue om naar de winkel te rennen, het boek te kopen en erop verliefd te worden.

Wat een boek!