De 92-jarige Holocaust-overlevende David Josua Goldberg wordt in zijn huis gevonden, gedood door een nekschot. Bij de lijkschouwing doet de arts een bijzondere ontdekking: Goldbergs arm draagt de resten van een bloedgroeptatoeage die bij de SS gebruikelijk was. Dan worden er nog twee moorden gepleegd, op de 88-jarige Anita Frings en op Hermann Schneider. Beiden zijn eveneens omgebracht door een nekschot. In de kelder van Hermann worden vele nazi-devotionalia aangetroffen.
Welk verband bestaat er tussen deze moordzaken? Veel sporen leiden naar de familie van de ondernemersweduwe Vera Kaltensee, terwijl het onderzoek Pia Korchoff en Oliver von Bodenstein ook voert naar Oost-Pruisen, januari 1945.
Als je aan dit boek begint is het zaak dat je je hoofd erbij houdt. Anders moet je opnieuw beginnen. Gebeurtenissen uit het verleden en heden komen uiteindelijk samen. In dit geval ook weer, zag ik niet aankomen wie de dader is omdat het best een ingewikkeld geheel is.
Een stukje humor, priv√©leven en gedoe binnenin een politieteam maken dit voor mij tot een waar leesgenot! Ik kan dan ook niet anders zeggen, dat ik een voor mij tot nu toe onbekende schrijfster aan mijn favorieten toe zal voegen!