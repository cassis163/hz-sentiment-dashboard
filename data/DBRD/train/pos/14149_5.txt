« Katniss Everdeen, het meisje dat in vuur en vlam stond, heeft voor een vonk gezorgd die, als er niets aan gedaan wordt, kan uitgroeien tot een vlammenzee die heel Panem verwoest. » President Snow.
Katniss Everdeen zorgde met haar stunt van de giftige bessen voor een vonk op de al warme ondergrond. Na haar rebelse daad als wanhopige poging om het leven van Peeta Mellark en haar eigen leven te redden, breekt er een revolutie uit in de verschillende districten van Panem. Door deze daad krijgt het volk hoop dat het Capitool misschien toch niet oppermachtig is. Katniss Everdeen, de Spotgaai, is het symbool van deze opstand van het volk. Zolang Katniss leeft, is er hoop voor het volk. President Snow wil de opstanden laten stoppen en heeft daarom voor de kwartskwelling, de 75ste editie van de Hongerspelen een schokkende verassing bedacht. Voor deze editie zullen de oude winnaars die nog leven zijn uit de vorige spelen moeten deelnemen. Het beetje hoop dat mensen hadden, wordt hiermee weggenomen, als zelf de winnaars al niet meer veilig zijn. Peeta en Katniss zullen terug de arena in moeten.
Vlammen is het 2de boek uit de spannende hongerspelen-trilogie van Suzanne Collins. Het is een waardige opvolger van De Hongerspelen. Suzanne Collins is er in geslaagd om met een fictief futuristisch verhaal toch de realiteit te vertellen. Zo geeft ze kritiek op de totalitaire regimes. Het Capitool zuigt de districten leeg. De districten leven in armoede en moeten produceren voor het Capitool. Is dit een knipoog naar wat er gebeurde in Wereld Oorlog 2? Toen de Sovjet Unie als wraak Oost-Europa leeg zoog en de mensen in Oost-Europa in hongersnood en slechte omstandigheden moesten overleven? Of de totalitaire regimes die nu nog steeds bestaan? Verder geeft ze ook kritiek op de media. Ze wil laten zien dat de media zijn grenzen niet meer kent en te sensatie belust is, denk maar aan reality-tv. Tijdens de kwartskwelling zullen de winnaars het tegen elkaar moeten opnemen en elkaar vermoorden. Dit is zeer grof, want de winnaars zijn na al die jaren vrienden geworden van elkaar en kennen elkaar zeer goed en nu zullen ze elkaar moeten vermoorden Ze wil hier mee aantonen dat de media zijn grenzen niet meer kent.
Verder gebruikt Suzanne Collins ook veel elementen uit de oudheid zoals de naam Panem die komt van brood en spelen van de romeinen. Ook het concept de hongerspelen is afgeleid van de Griekse mythe van Theseus en de Minotaurus dit is te wijten aan het feit dat Suzanne Collins toen ze acht was een obsessie had voor mythologie.
Tenslotte heeft het boek een duidelijke structuur en is net zoals De Hongerspelen opgedeeld in 3 grote hoofstukken: Deel 1: De vonk, deel 2: De kwelling en tenslotte deel 3: De vijand. De schrijfster weet de lezer te boeien tot op het laatste moment. Dit is deels te danken aan het feit dat het boek geschreven is vanuit het vertelperspectief van Katniss, de personele ik-verteller. Je ziet alleen wat zei denkt en voelt, waardoor alles levens echt wordt en het lijkt alsof je er zelf bij bent. Je wordt helemaal in het boek gezogen en vergeet wat er om je heen gebeurd. Het boek leest ook vlot, omdat de schrijfster een makkelijke en vlotte schrijfstijl gebruikt met niet al te moeilijke woorden. Ik kijk al vast uit om ook het derde deel: Spotgaai te lezen.