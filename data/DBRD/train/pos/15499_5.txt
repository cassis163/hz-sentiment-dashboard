las "Riskante relaties" van Choderlos de Laclos (1782)

De bekende film (met John Malkovich) heb ik nooit gezien.
Het thema sprak mij niet zo aan.
Maar nu, het boek: het is een brievenroman. Nee nee, niet wegrennen. Het is nl. een SCHITTERENDE brievenroman.
De twee hoofdpersonages, vicomte de Valmont en marquise de Merteuil, schrijven brieven aan elkaar. Heel veel brieven.
“Vicomte de Valmont, een geduchte libertijn, heeft net het plan opgevat om de kuise, vrome présidente de Tourvel te verleiden. Maar dan stelt marquise de Merteuil, bondgenote in het kwaad, hem een ander slachtoffer voor: de piepjonge naïeve Cécile, met wier aanstaande echtgenoot beiden een appeltje te schillen hebben.”
Het boek is in een mooie vlotte stijl geschreven. Je zou helemaal niet zeggen dat het al zo oud is. En het is spannend!
Zal “het vroompje” de vicomte kunnen weerstaan, of loopt ook zij in de val?

Het boek geeft tevens een interessante inkijk in de wereld van de aristocratie, aan de vooravond van de Franse Revolutie.