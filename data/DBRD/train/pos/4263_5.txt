In het genre van spannende boeken vond ik Bezeten van mij niet echt passend. Ik vond het pas spannend worden naar het einde toe, en dan nog.
Toch heb ik het boek zeer graag gelezen, het leest vlot en is helemaal niet moeilijk. Het thema vond ik zeer goed; een gewone relatie die misschien zeer sterk is en verbroken wordt voor een relatie met een onbekende, met meer passieâ€¦. Ik werd helemaal in het verhaal meegesleurd, ik was teleurgesteld toen ze al haar vrienden in de steek liet voor die ene man, hoe ze bijna alles opgaf. Alles word op een geweldige manier geschreven, zodat je altijd steeds verder wil en alle details van haar onderzoek in het verleden van haar nieuwe vlam meteen wil weten en probeert mee te achterhalen.
Kortom, ik vind Bezeten van mij zeker een aanrader, ook voor wie niet graag leest, omdat het zo makkelijk en meeslepend is.
Na het lezen van dit prachtige boek, ben ik zeker van plan nog andere boeken van Nicci French te gaan lezen.