'Beloof me, Maurice, dat je ophoudt met moorden,' zei moeder vlak voor ze stierf.
Hoewel mijn taak als Verlosser van de Mensheid nog niet volbracht was, heb ik haar mijn woord gegeven. Wat moest ik anders, zo aan haar sterfbed.

Maurice, 65 jaar en seriemoordenaar, belooft aan zijn stervende moeder om zijn roeping op te geven. Het is voorgoed gedaan om de Mensheid te bevrijden van bumperklevers, BMW-rijders en Alfa-mannetjes.
Alles verloopt volgens plan tot zijn dochter thuiskomt met een nieuwe vriend. Een Alfa.
Kan Maurice de verleiding weerstaan?

Een mens maken van een seriemoordenaar, waar je als lezer vanzelf sympathie voor op gaat brengen. Het boek bevat humor, grappig hilarische sc√®nes, maar ook een serieuze ondertoon.
Wat heb ik gelachen om dit origineel verzonnen verhaal.
Mij schoot spontaan te binnen na zowel Justine als Maurice te hebben gelezen, relbejaarden in de leukste vorm! Je moet ze gewoon gelezen hebben. Dik verdiende vijf sterren van mij!