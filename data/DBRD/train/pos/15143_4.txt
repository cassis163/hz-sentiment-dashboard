Hoofdrolspeler Robert Lowenthal is opgegroeid in het provinciale dorpje Bontebrug waar hij veel avonturen beleeft met zijn vriend Bertje. Al snel is het duidelijk dat Robert aanleg heeft voor de schilderkunst en hij besluit dan ook om Bontebrug te verlaten en te verhuizen naar Amsterdam waar hij een opleiding gaat volgen aan de Rietveld kunstacademie. Josef Dietz, zijn grote voorbeeld, wordt hier zijn begeleider en meester.
Tijdens zijn jeugdjaren in Bontebrug en gedurende zijn verblijf in Amsterdam vinden er bizarre situaties plaats. Johan Falke, de auteur van dit boek, weet deze gebeurtenissen op een subtiele en komische manier te beschrijven.
Dit verhaal blinkt dan ook uit doordat de auteur deze kwajongensachtige, korte verhalen op een geweldige humoristische manier te beschrijven. De schrijfstijl en de opbouw van de avonturen die Robert beleefd zorgen ervoor dat je geboeid blijft tot aan het laatste woord.
Spelen met taal is ook een ‘Kunst’ en dit laat Johan Falke ook duidelijk zien door o.a. het op een subtiele manier weergeven van enkele tegenstellingen waarin Robert een weg probeert te vinden zoals; het afzetten van de Achterhoek tegenover Amsterdam, een schuurfeest tegenover een vernissage, het dorpscafé tegenover het Rembrandtplein en de lusteloosheid tegenover de Rietveld Academie.
Uiteindelijk wordt Robert gedwongen een fundamentele keuze te maken door een dramatische gebeurtenis.
‘Bontebrug’ is een absolute aanrader en bovenal een feest om te lezen. Maar de vraag die mij wel bezig houdt is, is dit verhaal nu fictie of non-fictie? De enige die hier antwoord op kan geven is Johan Falke zelf!