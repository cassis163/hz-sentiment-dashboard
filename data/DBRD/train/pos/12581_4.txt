De beide dagboeken van Bridget Jones heb ik met veel plezier gelezen. Ook de films waren hilarisch. Maar Helen Fielding was nog niet klaar met Bridget. Ze schreef nog een derde dagboek. En ik ben blij dat ze dat gedaan heeft. Mad about the boy is weer een heel erg leuk boek.

In dit derde deel in de reeks is Bridget heel wat jaartjes ouder. Ze woont in Londen met haar twee kinderen. De tand des tijds begint toe te slaan. Nog meer dan ooit probeert ze zo jong mogelijk te blijven. Maar Bridget is nog steeds verzot op calorierijk voedsel en alcoholhoudende dranken. Ze is vastbesloten om als vrouw van middelbare leeftijd zo goed mogelijk mee te komen met de nieuwigheden van deze tijd. Ze gaat op twitter en neemt zich voor om eindelijk eens uit te vinden waar al die afstandsbedieningen in haar huis van zijn. Haar kinderen van 4 en 8 helpen haar daar maar wat graag mee. Ook op liefdesgebied ontdekt ze nieuwe dingen.

Bridget is terug en net als de vorige dagboeken is dit ook weer heerlijk om te lezen. Ook dit boek is weer in dagboekvorm geschreven, waardoor de vaart er lekker in blijft zitten. Bridget is geen spat verandert. Ze is nog steeds erg grappig. Ik heb haar avonturen weer met een glimlach op mijn gezicht zitten lezen. Er zit weer genoeg humor in. Bridgets kijk op de nieuwerwetse wereld is herkenbaar. Ze krijgt te maken met de nodige problemen op het gebied van liefde, opvoeden en social media. Maar ze slaat zich er als van ouds door heen. Als je genoten hebt van de vorige twee dagboeken, zul je ook van dit boek genieten.