13 sep 2011
Als het boek De vliegenvanger is gelezen vraag ik mij af: Wat is er waar en wat is er door de fantasie van de schrijver Ravelli ontstaan. Feit is wel dat De vliegenvanger gebaseerd is op de dagboeknotities van de monnik en kluizenaar Peter Linders. De vliegenvanger is de Geschiedenis van Peter Waanders. Geboren in het Roomse Limburg is hij na een schaamteloos voorval in een Seminarie vertrokken voor langdurige omzwervingen door Europa. Wat volgt is een zeer vermakelijke levensverhaal want wat een avonturen, wat een verwikkelingen tussen mannen en vrouwen, wat een erotische beschrijvingen, wat een leuke herkenbare locaties en leefomstandigheden, wat een manier van schrijven om de huidige actuele feiten rondom kindermisbruik binnen de Katholieke Kerk, geloofsovertuiging en succesvolle informatie om winstgevende bedrijven te realiseren te vermengen met een leefwijze van vóór de Tweede Wereldoorlog. Terwijl de levensloop van Peter Waanders voor de periode van de Tweede wereldoorlog vooral frivool en vol van zwoele escapades was is dat na 1944 anders. Hij liet zich nog enkele jaren onderhouden door de welgestelde Sophia, kreeg van haar de naam Ravelli maar kon de sporen van de verschrikkingen van de oorlog niet uitwissen. Later ontmoet hij Madame Louise de Bonville. Aan haar verteld hij over de vreselijke oorlogsjaren, de ontberingen en de tragische ontmoeting op het station in Luik. Nog vele jaren later, als de nachtmerries van zijn verleden ondraagbaar zijn geworden, zijn het enkele zinnen die aan Peter worden gericht die de enorme dramatische gevolgen van oorlog samen vatten. Ze hebben mij ontroerd!

De lotgevallen van Peter Waanders die vaak met muziek worden omlijst zijn vol van liefde, weemoed en heimwee, vriendschap ,eenzaamheid ,list en bedrog. Zijn opmerkelijke en turbulente levenswandel is verbazingwekkend en heeft mij bijzonder geamuseerd. Ik heb van De Vliegenvanger genoten en ervaren als een onderhoudende, indrukwekkende en opwindende roman