4,5/5

Superorigineel is dit verhaal niet, maar dat is met alle boeken zo. Het rebellenaspect was erg interessant. Vreemd genoeg kocht ik Rebel of the Sands zonder te realiseren dat het over rebellen ging. En ik heb normaal een hekel aan boeken met rebellen (zelfs d√°t van De Hongerspelen vond ik niet echt geweldig). Maar in dit boek vond ik het wel leuk.

Amani was een fijne personage om over te lezen. Af en toe deed ze dingen die niet zo slim waren, maar die irriteerden mij niet (zoals sommige personages dat wel doen). Ook was ze redelijk slim en ik ben een voorstander voor slimme personages. Sorry Harry, maar dat is echt zo. Hermelien is echt veel beter dan jij.

De romantiek was ook niet te veel in dit boek, hoewel het wel een beetje insta-love was, maar ja, dat werd weer door gecompenseerd met het volgende waar ik het over wil hebben.

Wat ik leukste vond aan dit boek was de wereld. Vooral de magische elementen. Vorig jaar las ik De Vuurwens van Amber Lough (ook van Luitingh-Sijthoff), alleen viel die niet echt bij mij in de smaak. Rebel of the Sands wel en daar ben ik blij mee.

Rebel of the Sands is een leuk boek dat ik ook aanraad. Vooral als je op zoek bent naar magie, romantiek en de Oosterse wereld. Dus als je nog zit te twijfelen of je dit boek wel of niet moet lezen: ik zeg doen!

Het enige minpunt aan dit boek was het cijfer. Ik twijfelde ontzettend tussen vier, vier-en-een-half en vijf sterren. Vier vond ik te weinig, vier-en-een-half ook te weinig en vijf weer te veel. Want Rebel of the Sands is wel leuk, maar niet geweldig. Dilemma!

Ondertussen staat boek twee op mijn verlanglijstje, dus het enige wat ik nog moet doen is wachten. En hopen dat de uitgever geen coververandering doet.