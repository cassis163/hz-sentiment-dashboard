Juul Samplonius is studente. Ze heeft stage gelopen in Barcelona bij een synagoge. Ze heeft daar een mozaiek gevonden van de Leeuw van Juda. Dit mozaiek komt haar bekend voor. Ze heeft dit vroeger als kind bij haar ouders gezien. Weer terug in Nederland besluit ze de herkomst van dit moziek te achterhalen. Hierdoor komt ze steeds meer te weten over de Joodse gemeenschap. De synagoge bij haar in de buurt blijkt in gevaar te komen. Juul probeert dat te verhelpen
Omdat Juul studente is heeft ze schulden. Het bedrijf van haar ouders is failliet dus daar hoeft ze niet aan te kloppen. Haar vriendin Ineke is escortgirl om haar studie te bekostigen. Juul overweegt om ook deze stap te zetten. Als Ineke komt te overlijden volgen bizarre gebeurtenissen elkaar op. De hele wereld van Juul wordt op zijn kop gezet. Mensen die ze dacht te kennen en te vertrouwen blijken hele andere bedoelingen te hebben.

Het verhaal is geschreven in de ik vorm. Alle gebeurtenissen beleef je door de ogen van Juul. Naar mate het verhaal vorderd kun je je steeds beter inleven in de hoofdpersoon. Behalve de spanning die zich steeds meer opbouwd kom je ook e.e.a. te weten over het joodse geloof. De personages zijn goed uitgewerkt. Je kunt je prima een voorstelling maken van de personages. Het boek heeft verrassende elementen en leest makkelijk weg. Lezen dus!