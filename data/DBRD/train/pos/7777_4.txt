Met dank aan uitgever HarperCollins en Hebban voor het recensie-exemplaar.

In Spiegel draait het allemaal om een groepje pubers Red, Leo, Rose en Naomi, die buitenbeentjes zijn op hun middelbare school in Londen.
Door hun muziekleraar worden zij aan elkaar gekoppeld en vormen een bandje, Mirror, Mirror.
Het bandje is een succes en er ontstaat ook een hechte vriendschap tussen hen.
Maar dan verdwijnt Naomi en wordt ze acht weken later bewusteloos gevonden.
De politie denkt aan zelfmoord maar daar denken haar vrienden toch anders over.
Terwijl Naomi in coma ligt in het ziekenhuis starten zij een zoektocht naar de waarheid.

Het boek is in een vlotte schrijfstijl geschreven en leest daardoor ook erg snel.
Het is in de ik-vorm geschreven vanuit het perspectief van Red.
Actuele thema's komen aan bod en ook het socialmediagebruik wordt in het boek verwerkt d.m.v. chatberichten en songteksten en whatsapp etc.
Daardoor vond ik het boek niet echt een roman maar meer een Young Adult dat jongeren zeker zal aanspreken omdat het heel herkenbaar is.
Ondanks de spanning die in het boek zit en de vraag wat is er nu precies gebeurd met Naomi vond ik het verder wel voorspelbaar.
Wel mooi beschreven de zoektocht van de pubers naar hun eigen identiteit.
Ik vond het ook heerlijk lezen en ik waardeer het dan ook afgerond met 4****