'Het laatste zwijgen' is het tweede deel van de David Hunter-reeks, waarvan op 22-05-2017 deel vijf verschijnt, getiteld 'Watergraf'. Deel 2 dateert uit 2007. Nu pas gelezen, alle reeksen bijbenen is niet te doen en Beckett moest wachten.
Met 'Het laatste zwijgen' benadrukt Simon Beckett zijn vakmanschap: tien jaar na dato valt het boek geenszins uit de toon tussen actuele thrillers. Tijdloos dus, wat lof verdient! Forensisch antropoloog David Hunter zou niet misstaan in CSI en aanverwanten, al gebruikt hij in plaats van hypermoderne apparatuur vooral zijn deskundigheid en hersenen.
De door Beckett gekozen locatie is interessant: de Buiten-Hebriden (Schotland). Het verhaal speelt zich af op Runa, dat weliswaar fictief is, maar dat mag de pret niet drukken, het gaat om de sfeer.
De vertaling zou hier en daar zorgvuldiger kunnen, aannemende dat de tekst van het origineel, 'Written in Bone', beter is.

Op naar David Hunter #3, 'Het sanatorium'.