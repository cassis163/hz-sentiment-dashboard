"De kronieken van Bane" is een fantastische aanwinst voor je Shadowhunters collectie! Alle korte verhalen geven extra informatie over het leven van Magnus Bane, het personage uit "De ijzeren engel"- trilogie en "De kronieken van de onderwereld"- serie die door bijna iedereen wel geliefd is. Magnus is heel oud ook al wil hij nooit zijn echte leeftijd zeggen. Hij is wijs, heeft al vele geliefden zien sterven, maar bovenal is hij enorm ad rem en grappig. Er gebeurt altijd wel wat rond mr. Bane.
Ik vond het een hele mooie aanvulling met wat ik tot nu toe over Magnus heb gelezen. Hij is mijn favoriete personage uit "De kronieken van de onderwereld" en het was heel leuk nog meer over hem te weten te komen.