Een roman die de verwachting wekt over een vrouw te vertellen, Anna Karenina. Zij is getrouwd met Alexej Alexandrowitsj Karenina en samen hebben zij een zoon, Sergej Alexejitsj (Serjosja / Serëscha). Uiteindelijk gaat het verhaal meerdere kanten op en vertelt het meerdere verhalen over de Russische welvaart, ontwikkelingen op economisch en sociaal gebied en tevens over verschillende vormen van liefhebben. Deze roman geeft je een kijkje in de Russische gebruiken van toen, in het niet altijd gemakkelijke leven en laat je nadenken over de maatschappelijke vraagstukken die toen aan de orde waren.
Er is soms wat humor te bespeuren maar tevens wordt je treurig van de depressieve gedachten van Anna of de jaloerse gedachten van Levin.
De versie van Gutenberg is geschreven in het oud-nederlands en is een plezier om te lezen. Prachtige lange zinnen vol prachtige woorden. Af en toe komt er een woord voorbij dat opgezocht moet worden maar over het algemeen is het een helder verhaal. Wat wel jammer is, is dat er verschillende versies zijn uitgebracht met elk hun eigen indeling en bij de versie van Gutenberg zijn grote (aanzienlijk belangrijke) stukken weggelaten. Dit is jammer want het geeft je een andere kijk op de karakter ontwikkelingen van bepaalde mensen.
Een minpunt is het gebruik van de namen, soms is niet geheel duidelijk wie er wordt bedoeld. Dit komt omdat vaak genoeg de “bijnaam” wordt gebruikt in dezelfde zin als de “echte naam”.
Vanaf het begin wordt je meegetrokken in het verhaal en vooral de tijdens eerste “delen” blijft het verhaal in je hoofd rondzingen. Helaas wordt het verhaal later wat langdradig met stukken waar men veel moeite voor moet doen om door te komen.
Personen die in het begin sympathie krijgen kunnen aan het eind van het verhaal irritatie opwekken.
Ondanks de soms wat moeilijke stukken en de niet te begrijpen denkbeelden van sommige personen blijft het een verhaal om van te genieten.
Het is lastig aan te geven wat Tolstoj wilde bereiken met deze roman. Is hij vrouwonvriendelijk? Nee, want ook de mannen worden soms weggezet als lastig, dom en/of naïef. In ieder geval heeft Tolstoj een prachtige roman geschreven.