Het beviel mij wel, dit boek. Erg verrassend kun je het niet noemen, omdat je wat er met Kris is gebeurd in zijn jeugd direct kunt verbinden met de moorden. Maar desalniettemin is het toch een goed verhaal met voldoende spanning. Halvor is een leuk personage. Hij heeft, behalve zijn werk, ook zijn handen vol aan zijn gezin (een vrouw - ook met een baan -  en drie kinderen). Dit betekent dat hij vaak eerder van het werk vertrekt om de kinderen op te halen. Daarbij moet hij ook nog proberen een mooie vrouwelijke collega voldoende op afstand te houden.
Een puntje van kritiek ziet op de cover. Waarom nu 4 schaduwen en niet 5? Er zijn namelijk 5 jongens die Kris gepest hebben.
Al met al een lekker verhaal dat, als ik de achterkant goed begrijp, het eerste deel is met Halvor en zijn team/gezin. Ik kijk in ieder geval wel uit naar een vervolg. Daarom 4 sterren.