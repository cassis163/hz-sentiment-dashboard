Na De lichte jaren en Aftellen, is Verwarring het derde deel in de familiekroniek rondom de Cazalets. De bekende personages als de Generaal, de Baronie en hun kinderen en kleinkinderen vinden allen weer hun plek in dit boek.

De jonge meisjes Polly, Louise en Clary zijn nu volwassen en vliegen uit. Louise gaat trouwen, maar vind niet het geluk dat ze zo zocht. Een verschrikkelijke schoonmoeder en een man op zee maakt haar leven tot een drama. Polly en Clara gaan studeren en zetten hun eerste passen op het liefdespad.

Daarnaast zijn er de hoofdstukken van De Familie, waar de rest van de Cazalets en hun aanhang aan bod komen. De relatie van Sid en Rachel, de problemen waar Edward zich in heeft gewerkt, het verdriet van Hugh en de voortdurende onzekerheid over Rupert.

De gebeurtenissen volgen zich nu in zo'n rap tempo op, dat het woord Soap een passende term is. Wie houd van een smeu√Øg familie verhaal komt in dit deel royaal aan zijn trekken.

Verwarring is een goed gekozen titel, want door het enorme tempo van op elkaar volgende gebeurtenissen, is het soms even puzzelen over wie het gaat, en wat de relatie van de een tot de ander is. Toch wordt elke verwarring weer ontward en ontstaat een kloppend geheel.

In een luchtige stijl van schrijven weet Elizabeth Howard de lezer te boeien, om met een passende cliffhanger te eindigen. Het einde van de oorlog is daar, wat brengt dit de familie Cazalet. Laat Bevrijding alle antwoorden brengen.