Weer een topper van formaat (letterlijk en figuurlijk) van Zafon. Hij is een meesterverteller. Je wordt vanaf de eerste bladzijde meegezogen in het verhaal van Alicia Gris, je reist doorheen Barcelona, de oude getrouwe personages uit de eerdere boeken van de serie komen weer voorbij, Daniele Sempere en Fermin. Eindelijk komen we te weten wat er me de moeder van Daniele Sempere gebeurde. De liefde voor het boek en de vertelkunst komen doorheen het verhaal vaak aan bod. De snelle opeenvolging van de verschillende plots laat je wervelen in het verhaal, alsof je zelf in het labyrint aanwezig bent. De problemen, moorden en ophelderingen vloeien vlot in mekaar over en maken van dit boek een pageturner van formaat.
Zafon is en blijft een meesterverteller, of hij nu Young Adult of romans schrijft. Hopelijk mogen we nog vele werken van deze meester lezen.