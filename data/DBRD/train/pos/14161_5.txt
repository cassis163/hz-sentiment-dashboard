Het is een supertof boek, waarin Krakauer diep ingaat op de drijfveren van Christopher McCandles om de wildernis in te trekken en op de oorzaak van de fatale afloop.

Chris had scherpe kritiek op de zinloze consumptiemaatschappij. Met minimale uitrusting trekt hij de wereld in op zoek naar waar het in het leven werkelijk om gaat. Aan de hand van sporen in de vorm van ontmoetingen, een dagboek, een kano en auto en uiteindelijk zijn levenloze lichaam, recontrueerde Krakauer de innerlijke en fysieke reis die fataal eindigde in de wildernis van Alaska.

Iedereen stond meteen klaar met een mening over Chris. Van een ideologische held die zich verzet tegen de maatschappij tot een opportunistische zwerver die de natuur in Alaska veel te licht opvatte.

‘Een uitdaging, waarvan de succesvolle afloop al bij voorbaat vaststaat, is in het geheel geen uitdaging meer.’

Lees het boek en oordeel zelf. Of niet.