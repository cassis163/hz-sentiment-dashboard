Franck Thilliez is werkzaam in de informatietechnologie. Hij woont met zijn gezin in Noord Frankrijk. Het Gruwelhuis was zijn Franse en zijn internationale doorbraak. Het boek werd genomineerd voor belangrijke thrillerprijzen: de Grand Prix RTL-Lire; de Prix des Lectrices ELLE 2006. Door de SNCF (Franse Spoorwegen) is Thilliez onderscheiden met de Prix du Polar 2006.
De kleur van het duister is een promotieboek dat je voor een zeer zacht prijsje van 2,50 euro een avondje puur leesplezier zal bezorgen.
Wanneer Vick uit zijn verdoving ontwaakt heeft hij niet het minste vermoeden wat er hem is overkomen. De totale duisternis rondom hem brengt hem in verwarring. De temperatuur van de ruimte waarin hij zich bevindt schommelt in de buurt van het vriespunt en zijn lichaam vertoont reeds bevriezingsverschijnselen. Rondom zijn voet zit een zware ketting die hem beperkt in zijn bewegingsruimte enÂ… hij is niet alleen. Een smalle lichtbundel uit een zaklamp schijnt op een man wiens hoofd gehuld is in een afschuwelijk metalen masker. Ze kennen elkaar niet. Ze zitten gevangen op de bodem van een gletsjerkloof diep onder de grond met amper een handvol voedsel om te overleven en met een bizarre brief die speciaal voor hen beiden is achtergelaten met een persoonlijke boodschap. Uit de cryptische omschrijving kunnen ze afleiden dat ze enkel kunnen ontsnappen wanneer ze afrekenen met de fouten die ze in het verleden hebben gemaakt. Beiden hebben niet het minste vermoeden wat hiermee bedoeld wordt. Honger en dorst worden voor de mannen een mentale beproeving en het waarom blijft onbeantwoord of is er toch een connectie tussen hen beiden?
Tot wat is een mens in staat? Sluit een mens op zonder voedsel en zonder water en na enkele dagen begint hij zich te gedragen als een beest. Met deze thematiek schets Thilliez een setting voor zijn promotieboekje De kleur van het duister. Het verhaal schittert in zijn eenvoud maar heeft een enorm psychologisch draagvlak en gaat tot in het diepste van het menselijke brein. Thilliez beschrijft de overlevingsdrang van de mens op een dusdanige bizarre en soms ietwat lugubere wijze die mij althans veel doen denken aan de Amerikaanse master of horror Stephen King, ook de verhaallijn kan met King wedijveren. Eens temeer bewijst Thilliez met zijn relaas dat wraak een oeroude menselijke reactie vormt op het hem aangedane onrecht. Terecht of onterecht, het is aan jouw om dit te ontdekken.
Leuk detail: Boekje kost 2,50 Euro maar achteraan zit een bon van 2,50 Euro voor de nieuwe volwaardige thriller van Thilliez; Het einde van Pi.