Het verhaal begint met een proloog die in het heden ligt, je weet direct hoe het verhaal gaat aflopen. Dan gaat de tijd elf dagen terug en begint het verhaal. Onder het lezen lijkt het of er een tikkende tijdbom op ontploffen staat.

Dit boek heeft twee verhaallijnen. De grootste verhaallijn gaat over Lacey die undercover als Laura Farrow gaat wonen en studeren aan de universiteit van Cambridge. Een prachtige achtergrond voor dit gruwelijke verhaal.
Tegelijkertijd is er de gehandicapte psychiater Evi, bij haar in huis lijken vreemde dingen te gebeuren. Wat is er met haar gebeurt in het verleden en wat is de link met de gebeurtenissen nu.
Lacey heeft het erg moeilijk aan de universiteit. Ook haar overkomen akelige dingen en ze heeft last van nachtmerries, tussendoor moet ze ook nog dealen met een ouder onverwerkt trauma. Ze sluit vriendschap met de arts Nick maar weet niet of ze hem kan vertrouwen.

Tijdens het lezen kon ik er niet goed de vinger op leggen wat er nu precies aan de hand was met de personen die zelfmoord wilde plegen. Het leek een droomwereld waarin ze terecht waren gekomen
Gaandeweg het verhaal vallen steeds meer stukjes van de puzzel op de plaats en volgt er een spannende en verrassende ontknoping.