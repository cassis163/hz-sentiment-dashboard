Dit debuut van de schrijfster Clare Donoghue is er één van topklasse. Een psychologische thriller met een constante achterliggende spanning. Dit boek heb ik met veel plezier gelezen. Meestal grijp ik naar mij bekende schrijvers, maar dit boek had ik ect niet willen missen. Aanrader voor wie van een vlot, spannend verhaal houdt.

Een stalker heeft het gemunt op Sarah, briefjes, telefoontjes, iedere dag weer, Sarah voelt zich nergens meer veilig. Wanneer er bovendien een seriemoordenaar aan het werk is die zich stort op jonge meisjes, neemt Sarah het besluit om naar de politie te gaan voor aangifte. Inspecteur Mike Lockyer heeft samen met zijn team de lastige taak deze moorden op te lossen. Ze ontdekken een verband tussen de verschillende vrouwen. Wanneer op het derde dode meisje ook nog de vingerafdrukken van Sarah's stalker worden gevonden denken ze aan een grote doorbraak.

De personages zijn erg goed neergezet, je krijgt een goed inzicht zowel in hun werk-, als privéleven. Mike Lockyer heeft een geheim waar ze zelfs bij de politie niets vanaf weten, maar hier zal spoedig verandering in komen als bewijsmateriaal opduikt in zijn privéleven.