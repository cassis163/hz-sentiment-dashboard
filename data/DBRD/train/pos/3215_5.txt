‘De Eldurea deceptie’ is een echte aanrader. Om te beginnen is de beeldende fantasie van Robert Bijman heerlijk om te lezen. Zijn beschrijvingen van de verschillende werelden waarin het verhaal zich afspeelt is sterk en overtuigend. En zijn personages zijn geweldig. Door hun dierlijke kant is het verijkend eerst te kijken naar de symbolische betekenis van het beest om vervolgens de overeenkomsten of verschillen met de ontwikkeling van het personage te bekijken.
Een voorbeeld hiervan is de dolfijn. In het verhaal hebben enkele vrouwelijke personages de mogelijkheid om te veranderen in een dolfijn. Dit dier verwijst naar fijngevoeligheid, telepathie en levensvreugde, maar ook naar redding, heling, liefde en waakzaamheid. Hoe de auteur deze thema’s aan bod laat komen voor deze personages is ontroerend, mooi, beeldend en bewijst de creativiteit van Bijman.
Verder worden de grenzen van de menselijke kennis opgezocht. De auteur gebruikt elementen uit de mythologie en wetenschappelijke theorieën. Doordat deze elkaar raken in het verhaal, ontstaat er een intrigerende situatie. De passie waarmee de auteur schrijft over deze onderwerpen is meeslepend en de lezer kan dan ook niet anders dan meegaan in het enthousiasme. De manier waarop Bijman deze uiteenlopende ideeën en theorieën samenbrengt is geweldig gedaan.
Dus mijn conclusie na het lezen van ‘De Eldurea decptie’ is, dat Robert Bijman zich wederom bewezen heeft als een creatieve schrijver met een beeldende fantasie, die meeslepende boeken schrijft. Na dit boek weet ik het zeker: ik ga alle boeken van deze geweldige auteur.