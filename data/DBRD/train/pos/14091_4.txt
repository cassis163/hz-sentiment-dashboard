Hoe ver zou jij gaan om de moordenaar van je dochter in de ogen te kunnen kijken?
Het is een normale vraag die Kevin Guilfoile op de cover van Moordenaar zonder gezicht stelt, waar niemand eigenlijk een normaal antwoord op kan geven.
Ook al is moordenaar op dit moment een te vaak voorkomend misdrijf, helemaal zeldzaam kun je het ook niet noemen.

Dr. Davis Moore, mede-eigenaar van de New Tech Zwangerschapskliniek, denkt te moordenaar van zijn 17 jarige dochter Anna te kunnen vinden door hem te klonen. Davis is in het bezit gekomen van sperma en haar van de dader.
De jonge Justin Finn wordt geboren en Davis volgt zijn jeugd. Justin komt op latere leeftijd in aanraking met het computerspel Schaduwwereld waarin je je eigen leven online kunt naspelen.
Daar komt hij Sally Barwick en Sam Coyne tegen, beiden fanatieke Schaduwwereldspelers.
Davis denkt uiteindelijk, via het spel, de moordenaar van zijn dochter te kunnen ontmaskeren.

Het verhaal start met veel informatie om de gebeurtenis (de moord) goed te kunnen positioneren. Die periode kunnen je niet bestempelen als snel en flitsend, wel is het interessant. Op het moment als de moordenaar steeds meer in beeld lijkt te komen en de zoektocht explicieter wordt, groeit de spanning. Verrassende wendingen en reagerende personages, maken dat de tweede helft volledig compenserend is voor de eerste. Daarmee is Moordenaar zonder gezicht een verhaal dat zeker anders is dan de doorsnee thriller en volledig verrast, zeker het onverwachte einde is daar debet aan!