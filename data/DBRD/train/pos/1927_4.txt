Een alleenstaande moeder laat de hand van haar zoontje, Jacob los en die rent gelijk de straat over. Hij wordt aangereden en overlijdt ter plaatse, de dader gaat er vandoor.
Jenna vlucht naar een afgelegen plek aan de kust van Wales, maar ze neemt alles mee. Haar angst en rouw overheerst en zal ze verder kunnen gaan?
Ondertussen zijn inspecteur Ray en zijn rechercheur in opleiding Kate het onderzoek opgestart en net als ze denken dat ze niks meer zullen vinden, komt er een aanknopingspunt.
Het boek bestaat uit verschillende verhaallijnen in verschillende tijden. Toch is dit absoluut niet storend en wil je verder lezen om te weten waar dit alles nu om draait.
Wat speelt zich af bij Jenna, wie is de moeder van het overleden jongetje Jacob?
Zoals aangegeven komt er een verrassend plot en ondanks dat zag ik deze niet aankomen, hoewel ik wel bepaalde vermoedens had.
De personages zijn goed uitgewerkt en je krijgt gevoelens bij hen.
Dit is zeker te weten een aanrader om te lezen!