Nadat Rachel en haar man Tom geen kinderen konden krijgen begon ze te drinken, uiteindelijk liep dit zo uit de hand dat Tom van Rachel scheidt. Rachel rijdt nog elke dag met de trein langs haar oude huis en 2 deuren verderop ziet elke dag hetzelfde echtpaar, ze stelt zich voor hoe perfect leven ze hebben, het leven wat zij en Tom zouden moeten hebben en geeft het stel zelfs namen Jason en Jess. Op een dag ziet ze iets raars bij het huis van Jason en Jess wat alles veranderd. Als ze zich daarna klem zuipt en besluit verhaal te gaan halen bij Jess krijgt ze een black out, de volgende dag blijkt dat de vrouw die geen Jess maar Megan heet te zijn verdwenen. En Rachel heeft een voicemail van haar woedende ex die haar in de buurt van het huis heeft gezien. Wat is er die nacht gebeurt?

Het boek kwam niet geheel overeen met de verwachtingen die er door de achterflap worden gecreÃ«ert, maar dat is zeker geen ramp. Het boek is spannend en stelt niet teleur. Het verhaal wordt vanuit verschillende oogpunten belicht, zo lees je verschillende hoofdstukken die worden vertelt vanuit het standpunt van Rachel, Megan en Anna.
Vooral de kant van Rachel is erg interessant voor de lezer dit omdat je gaandeweg meer leert over haar drankprobleem en over de leugens en acties die haar huwelijk kapot maakte, bij veel beslissingen die Rachel maakt vraag je jezelf af waarom ze dat nou weer doet. Dit roept veel emoties op bij de lezer wat ervoor zorgt dat je in het boek word gezogen.
Steeds wanneer je eindelijk denkt te weten wat er de avond waarop Megan verdween is gebeurt krijgt het boek weer een twist waardoor je als lezer je hele theorie weer moet aanpassen, ook dit maakt dat je maar wil blijven doorlezen. Hawkins weet de emoties die de personages hebben goed over te brengen op de lezer en op sommige punten kun je overweldigd worden door de emoties die de passages oproepen.

'Het meisje in de trein' is de debuut thriller van Paula Hawkins en won in 2015 de prijs de 'Goodreads Choice Award', eerder schreef Hawkins onder het pseudoniem Amy Silver een aantal romantische komedies. In 2016 werd het boek verfilmd onder de naam 'The girl on the train' . In 2017 bracht zij haar tweede thriller 'In het water' uit, ook voor dit boek zijn de filmrechten al verkocht, wanneer deze precies word verfilmd is nog niet bekend.