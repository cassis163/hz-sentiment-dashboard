Het is al bijna een jaar geleden dat ik dit boek gelezen heb. Dit schreef ik er toen over:
Het niet zo gewone leven van Flora Bellefleur - Raymond Zachariasse

Flora vindt haar leventje maar slaapverwekkend. Tot ze op een dag thuis komt en haar ouders nog weg zijn. Flora ziet licht van achter het kastje uitkomen...... Een spannend avontuur volgt....

Toen ik het boek voor t eerst zag viel meteen op dat het een afwijkende maat heeft en door het zwart/wit ziet t er heel mysterieus uit. Ook viel me op dat de pagina's spierwit zijn. Dit lijkt me als de zon schijnt niet zo fijn lezen, maar nu (eind november) is het wel duidelijk leesbaar.

Flora wordt voorgesteld in hoofdstuk 1, dus je zit meteen helemaal in het verhaal. De rest van het boek is ook vlot geschreven. Dingen worden duidelijk uitgelegd/beschreven, maar het blijft goed leesbaar. Het boek speelt zich af in twee werelden en dat is goed te volgen als lezer. De schrijver heeft veel fantasie en humor en het verhaal is ook spannend. Goed en kwaad, vriendschap en pesten worden op een leuke manier verwerkt in het verhaal. Stiekem leer je er dus ook nog iets van. Ondanks dat ik niet onder 'jeugd' val, heb ik toch erg van het boek genoten.