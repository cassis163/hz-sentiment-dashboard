Na de plotselinge dood van hun vader komen Maia en haar zussen bij elkaar in hun ouderlijk huis, een prachtig landhuis aan het Meer van Genève. De zussen werden als baby door Pa Salt geadopteerd en krijgen na zijn dood allemaal een brief met een mysterieuze verwijzing naar hun afkomst. Maia's verleden brengt haar naar Rio de Janeiro. Daar aangekomen probeert ze met de weinige aanwijzingen die ze heeft haar achtergrond te ontrafelen. Het voert haar tachtig jaar terug in de tijd, naar de bouw van het wereldberoemde Christus de Verlosser-beeld én de roerige jaren twintig in Parijs. Slaagt zij erin haar ware identiteit te achterhalen?
De zeven zussen is het eerste deel uit een zevendelige serie over liefde, verlies en de zoektocht naar wie je werkelijk bent.

Het verhaal greep mij meteen aan. Het mooie is dan toch een stuk geschiedenis wat als een rode draad meeloopt in het verhaal en een deel van het leven van de voorouders van de hoofdpersoon is.
Het springt maar een paar keer van het heden naar het verleden en is heel duidelijk. Het boek leest als een trein en je blijft geboeid lezen. Als lezer leer je de hoofdpersoon daardoor heel goed kennen. Het verhaal ontroerde me en het is erg origineel! Natuurlijk door het volgende deel!