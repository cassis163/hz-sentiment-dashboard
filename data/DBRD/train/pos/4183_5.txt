Jane Ecker is een keiharde zakenvrouw zonder scrupules. Om haar doel te bereiken laat ze zelfs minder frisse zaakjes uitvoeren door de louche advocaat Ben Finkerstein. of ze daar nou blij mee moet zijn is maar de vraag.

Het verhaal begint met de beursgang van Futurrr. De financiële man David Friedman wordt door valse verklaringen onderuit gehaald. 10 jaar later.... Jane Ecker wil naar de beurs met haar internetbedrijf Amsterd@m Online. David Friedman is directeur van een bedrijf dat ook naar de beurs wil. Maar.... Friedman moet, op last van Euronext, verdwijnen in verband met de Futurit affaire van 10 jaar daarvoor. Verbitterd besluit Friedman terug te vechten en de veroorzaakster van toen Jane Ecker aan te pakken. Friedman krijgt hulp uit onverwachte hoek(en). Wat dan volgt is een uiterst boeienede en spannende financiele thriller die zijn weerga niet kent. Een onderzoek van het OM (officier van justitie de Beaufort en zijn assistent Stevens) naar zwart geld en voorkennis doorkruist het verhaal van de kruistocht tegen Jane Ecker.

Jane Ecker en Amsterd@m Online hebben veel weg van Nina Brink en World Online, zoals de Beaufort met z'n zwartgeld onderzoek een link heeft naar de Operatie Clickfonds welke echte bestaat. Ed Sanders laat met dit boek, na de Frontrunners en De geldmakers zien tot de absolute top in het genre financiële thrillers te behoren. Voor Nederlandse begrippen wordt er m.i. een enorm hoog niveau gehaald, vergelijkbaar met Michael Ridpath. In mijn ogen ten onrechte geen winnaar van de Gouden Strop, hoewel de nominatie voor dit genre boeken al een overwinning is.