de plot zit slim in elkaar en zit volgepakt met actie en avontuur.,* Wat je moet weten
Barry Lyga werkte eerst een tijd in de stripboekenindustrie, tot hij besloot om zijn levensdroom waar te maken: boeken schrijven. Hij heeft al negen boeken op zijn naam staan in zijn zesjarige carrière als schrijver. Ik jaag op Killers is een razend succes geworden, en er wordt nu zelfs overwogen om er een televisieserie van te maken. Ook leuk om te weten: op internet staat een gratis kort verhaal, geschreven door Barry Lyga, dat als prequel dient voor Ik jaag op killers.
* Het verhaal
Jasper Dent, een jongen van 17 jaar, is een buitenbeentje. Niet omdat hij een rare gast is  integendeel, hij is juist heel charmant  maar omdat zijn vader 's werelds grootste seriemoordenaar is. Billy Dent, Jaspers vader, zit in de gevangenis. Als er opeens allerlei lijken gevonden worden in Jaspers woonplaats wijzen alle vingers naar zijn zoon, Jasper. Want zoals men altijd zegt: zo vader, zo zoon. Jasper doet er alles aan om zijn onschuld te bewijzen, maar raakt hierdoor in de knoop met zichzelf. Verschilt hij eigenlijk wel zoveel van zijn vader? Hoe is het anders te verklaren dat Jasper in gedachten de moordzaken door de ogen van een misdadiger bekijkt, in plaats van door die van een onschuldige
* Waarom je dit boek moet lezen, of niet
Ik jaag op Killers is intrigerend. Het is luguber. Het is duister. Het is zo enorm gaaf. Dit is het soort boek dat je niet snel zal vergeten: het is een gemakkelijk en snel leesbaar boek, de plot zit slim in elkaar en zit volgepakt met actie en avontuur. Eerlijk gezegd is het verfrissend om eens vanuit een mannelijk oogpunt te lezen, en al helemaal vanuit een jongen wiens brein een totale 'brainwash' heeft ondergaan. Ondanks dat ik zeer van het boek heb genoten, raad ik het lezers onder de 15 à 16 jaar niet aan. Ik twijfel er zeker niet aan dat er genoeg jongere lezers zijn die dit soort onderwerpen wel aankunnen, maar mijn persoonlijke aanbeveling is toch: +15/16 jaar. Dit is door en door een thriller vol moorden, waarbij de schrijver bloederige en wrede details niet uit de weg gaat. Als je dat aankan, is het een topboek. De gigantische cliffhanger waarmee het boek eindigt laat de lezer smachtend naar het volgende deel achter!