Je wordt direct het verhaal ingezogen. Het begint al meteen spannend in Schotland in een moerasgebied waar allerlei vreemde dingen gebeuren. De sfeer wordt goed weergegeven en je waant je echt in die omgeving. Het tempo is vlot.

De personages spraken me erg aan en vond ik goed uitgewerkt. Vooral de Schotse herbergier vond ik erg grappig. Maar ook de woeste Schotse rechercheur die ook van filosofie houdt en een hekel heeft aan het nieuwe werken.

Ik vind het persoonlijk heel fijn om af en toe naast non-fictie die ik lees, meegesleept te worden in een spannend, fantasierijk en mysterieus verhaal zoals dit. Ook leuk is, omdat ik veel wetenschappelijke boeken lees, dat ook in dit boek high-tech en de science fiction aan bod komt..