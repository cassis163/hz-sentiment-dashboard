Annemarie Bon schreef het boek Free Run over de 15-jarige Ward, een jongen zonder identiteitsbewijs. Hij houdt van freerunnen, samen met zijn vriend Marnix.
Annemarie Bon heeft al veel titels op haar naam staan, voor zowel hele jonge kinderen als volwassenen.
Het boek nodigt uit tot lezen, het heeft een mooie cover en een prettig lettertype om te lezen.

Ward woont met zijn moeder in Leeuwarden. Ze zijn illegaal in Nederland, omdat Ward zijn vader hem nooit als kind heeft erkent. Als zijn moeder wordt opgepakt en uitgezet naar Venezuela gaat Ward op zoek naar zijn vader.
Vanuit Leeuwarden gaat hij op de fiets richting Den Bosch, waar volgens de schamele informatie die hij heeft zijn vader zou moeten zijn. Onderweg ontmoet hij Liz, een meisje waar hij meteen voor valt, maar hij zet haar uit zijn hoofd, althans dat probeert hij. Wat moet zij met iemand die illegaal is.

"Hij vocht tegen de aandrang haar te appen of te bellen , en verwijderde haar bericht toen met een resolute veeg. Het kon niet anders. Ze zou het wel snappen."

Na wat omzwervingen, waarbij hij wordt beroofd, en eten haalt uit de vuilcontainer vindt hij uiteindelijk zijn vader. Deze blijkt toch niet de crimineel te zijn waar meerde mensen hem voor hebben gewaarschuwd, of toch wel.......

De titel Free Run is goed gekozen. Ward houdt van freerunnen, maar je kunt Free Run ook bekijken als de weg naar vrijheid. Door het vinden van zijn vader hoopt Ward een Nederlands identiteitsbewijs te krijgen. Zonder identiteitsbewijs ben je niet vrij en altijd op je hoede of op de vlucht.
Free Run is eigentijds en vlot geschreven, hierdoor leest het heel prettig. Het zet je ook aan het denken. Zijn er echt jongeren die op deze manier door het leven moeten gaan?

Dit boek heeft me nieuwsgierig gemaakt naar andere boeken van Annemarie Bon!