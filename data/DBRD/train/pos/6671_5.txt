Luotisade is een spannend boek, waarin de hoofdpersonages je meenemen op een reis door De Verdoemenis; een oord beschreven naar zijn naam. Het boek is zeker niet moeilijk in te komen en eigenlijk na de eerste zin wordt je al in het verhaal gezogen. Ik heb het zeker de eerste paar uren niet kunnen neerleggen. Het is erg leuk om te lezen hoe twee groepen vreemdelingen zo plotseling bij elkaar komen en besluiten samen een gevaarlijke plek te betreden, dat kan op veel manieren uitpakken.

Het verhaal heeft een juiste balans tussen spanning en rust, iets dat ik zelf erg fijn vind lezen. Op die manier blijf je aan de woorden gekluisterd zitten omdat je weet dat er elk moment iets kan gebeuren. En over die spanning gesproken! Ik ging er haast sneller door lezen! Natascha weet zeker een duidelijk plaatje te tekenen en maakt dat je alles als een film door je hoofd ziet lopen.
Een boek dat elke Fantasie-lover moet lezen! Dit is het zeker waard om een weekendje voor vrij te nemen. Ik kijk uit naar het volgende deel!