Vreemd dat er geen Nederlandse vertaling van deze spannende trilogie is!
Ik ben dit boek gaan lezen, nadat ik de Netflix serie gezien had. Deze heeft zo'n indruk op me gemaakt, dat ik nieuwsgierig werd naar hoe het verhaal verder gaat. Het hele verhaal van Richard Morgan bestaat uit drie delen. Alterd Carbon, Broken Angels en Woken Furies.
Het boek verschilt op enkele punten van de televisie-versie, maar dat was wat mij betreft geen probleem. Morgan neemt je mee naar een werkelijk fantastische wereld, die wat mij betreft op punten helemaal niet zo ondenkbaar is. Met als achtergrond het futuristische Bay City (een uit de kluiten gewassen San Francisco ) zoekt "Envoy" Takeshi Kovacs (in de huid van een van corruptie verdachte politie-agent)naar de moordenaar van de superrijke "Meth" Laurens Bancroft.
Tijdens zijn onderzoek stuit hij op de ongelofelijk brute waarheid, waarin de machtigsten hun hachie proberen te beschermen.
Vol verwachting ben ik inmiddels gestart met deel 2 Broken Angels!