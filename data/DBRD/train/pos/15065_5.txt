Werkelijk een schitterend boek.
De schrijver weet een zeer indrukwekkend en indringend beeld te schetsen van de strijd in Baskenland ten tijde van de terreur van de ETA. Enerzijds de trots op het vaderland en het verlangen van de Basken hun eigen cultuur te beschermen. Anderzijds de terreur van de ETA, die zich uit in aanslagen, en manipulatie van de dorpsbewoners, waarbij mensen, die zich niet willen laten manipuleren, zonder excuus worden geëxecuteerd.
De gezichtspunten van de twee families, verdeeld in gematigde Basken en ETA leden, komen naar voren in een prachtige beschrijving van hun gedachten en gevoelens (waaronder de onderliggende angst) en zijn heel kunstig verweven in de gebeurtenissen, die het leven van zovelen hebben beïnvloed.
Je wordt er als lezer in meegezogen.
Kortom: een juweeltje dat nog lang nazindert.