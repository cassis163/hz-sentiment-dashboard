Bij het zien van de schitterende cover van Een boterham met tevredenheid van Marga Schiet krijg je meteen een nostalgisch gevoel. Voor sommigen zal dit zelfs een herkenbaar beeld zijn en even terug doen denken aan de eigen jeugd of toen hun kinderen nog klein waren. De titel klinkt erg zoetsappig, maar past heel erg goed bij het boek.
In de inleiding kan je lezen hoe de auteur erop kwam om dit boek te schrijven en waarom ze dit boek wilde schrijven. De herinneringen van haar moeder lopen als een rode draad door dit boek. In elk hoofdstuk kan je bijpassende herinneringen, ervaringen van de moeder van de auteur lezen.
Al lezende valt het op hoe alles, zoals bijvoorbeeld de opvoeding, het onderwijs, sport en spel, de gezinssamenstellingen, het geloof, de vrije tijd van kinderen, de vakanties, de voeding, speelgoed, rituelen en feestdagen in een eeuw tijd is veranderd. Sommige dingen ten goede zoals bijvoorbeeld het onderwijs, andere dingen kan je je afvragen of ze dat misschien vroeger niet beter deden zoals bijvoorbeeld kinderen meer laten bewegen, meer met de fiets of wandelend naar school laten gaan. Je leest over hoe de omstandigheden waarin een kind opgroeit, zoals bijvoorbeeld tijdens een oorlog, van invloed op een kind kan zijn.

Lees verder op https://surfingann.blogspot.com/2018/06/een-boterham-met-tevredenheid-marga.html.