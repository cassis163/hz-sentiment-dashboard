Wat een verfrissend en vrolijk boek. Ik had meteen het gevoel dat de dames wel collega’s van me konden zijn, als ik bij hetzelfde bedrijf had gewerkt natuurlijk. De drie dames zijn duidelijk verschillende, Paige en Eva zijn de romantische, Frankie is de nuchtere. Paige heeft passie in regelen en coördineren, Eva haar passie ligt bij koken en Frankie haar passie bij bloemen en tuinieren. Een perfecte match dus deze drie! Ze wonen alle drie in hetzelfde huis, waar ook de broer van Paige, Matt, woont. Eva en Paige delen een appartement en Frankie heeft haar eigen etage net zoals Matt. Regelmatig zitten ze gezamenlijk op het mooi aangelegde dakterras van het huis. Jake, een vriend van Matt, voegt zich dan ook vaak bij hen. Paige is al vanaf dat ze tiener was verliefd op Jake. Toen ze in het ziekenhuis lag toen ze tiener was, kwam Jake regelmatig langs en hadden ze fijne en goede gesprekken. Maar Jake heeft Matt beloofd nooit iets met zijn zus te beginnen en dus doet hij dat ook niet…tot die ene avond!

Paige, die samen met Eva en Frankie, haar eigen bedrijf heeft opgericht moet een event organiseren voor het bedrijf van Jake. Aan het einde van de avond staan Jake en zij samen in de lift, Paige heeft wat last van claustrofobie en er gebeurt van alles in die lift!

Dit gebeurt net voorbij het midden van het boek, dus dan denk je ‘nou ze hebben elkaar, dus is het nu klaar’ maar nee…er moet nog het een en ander overbrugd worden. Dit gebeurt weer met leuke dialogen en leuke quotes. Het blijft een romantisch feel good boek, dus natuurlijk heeft het een happy einde!