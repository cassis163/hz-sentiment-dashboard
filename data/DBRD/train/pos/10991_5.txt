Ik kocht dit kortverhaal in de vorm van een mini-boekje om Rode Neuzen Dag te steunen. Deze organisatie focust zich op jongeren met psychische problemen, dit jaar met als thema pesten op school.
De auteur bood het boekje aan om deze jongeren te steunen omdat ze zelf gepest werd als tiener. Zodra je het verhaal begint te lezen, merk je hoe realistisch de situaties zijn die erin voorkomen. Het begin en het einde waren levensecht, de flashback hard en hakte er echt wel in. Zeer, zeer herkenbaar.