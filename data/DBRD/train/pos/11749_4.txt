Uiterste dagen_ Ferdinand Lankamp
De jonge Nederlandse historicus Ferdinand Lankamp gaat in het verhaal op zoek naar zijn roots die deels in Finland liggen. In het boek beschrijft hij die zoektocht. Hij richt zijn zoektocht vooral op zijn overgrootvader Edvard. Het verhaal dat ontstaat is deels gebaseerd op historische feiten die hij tijdens zijn lange zoektocht tegenkomt. Ook gaat hij op reis naar het gebied waar zijn overgrootvader Edvard geleefd heeft. Hij komt in de regio waar nu nog nazaten van de familie leven. Tijdens deze zoektocht heeft de schrijver af en toe de neiging om er zaken bij te halen waarvan ik me afvraag of ze van belang zijn.
Naast zijn zoektocht beschrijft hij het leven van Edvard waarbij niet te achterhalen valt wat werkelijkheid is en wat fictie. De hoofdstukken wisselen elkaar af maar het grootste deel is voor het historische verhaal. In het verhalende verhaal dat in 1940 speelt beschrijft op prachtige wijze en met mooie zinnen hoe Edvard een paard moet afstaan aan de Finse strijdkrachten die tijdens de Winteroorlog in gevecht zijn met de Russen die delen van het land willen bezetten. Ook reist Edvard op verzoek met de paarden in een trein mee naar het front om de dieren op verantwoorde wijze bij de Finse strijdkrachten te brengen. Daarnaast komen we veel te weten over het leven van Edvard en zijn gezin en familie . Er wordt beschreven hoe deze trotse boeren die Zweedse roots hebben hun werk doen en leven maar ook hoe ze in 1918 tijdens de Finse burgeroorlog tegen de communisten en de witte leger van de Russen vochten. Edvard wordt beschreven als dapper en volhardend. In het hedendaagse Finland komen we in het westen langs de Botnische Golf nog steeds mensen tegen die Zweeds spreken en die dus van de eerste Zweedse kolonisten afstammen. Ook Edvard is hier een afstammeling van.
Zoek je een boek waarin veel historisch materiaal zit waar een verhaal aan op is gehangen dan is Uiterste dagen het ideale boek. In prachtige zinnen waarin de schrijver heel beeldend gebeurtenissen en mensen beschrijft had ik de neiging om steeds te willen weten hoe het verhaal verder ging.Het boek is zeker een aanrader. Voor de duidelijkheid zijn er kaarten opgenomen waarin men kan volgen waar welk deel van het verhaal speelt.
Een aanrader dus.