In iets minder dan 200 bladzijden weet Thieme Woldman een volwaardige en slimme cozy crime neer te zetten. Hij neemt je mee in het speuren en zet je regelmatig op het verkeerde been.

De thriller is geschreven vanuit Tom Wessels, rechercheur van het team Zware Misdaden. Tom krijgt de zaak voorgeschoteld om de moord op Johan Ruisbroek op te lossen. Het lijkt een eenvoudige zaak, maar niets is wat het lijkt. Naast Tom maak je kennis met zijn collegaâ€™s, zijn beste vriend en zijn vrouw en leer je ook zijn nieuwe vriendin kennen. Tom moet alle zeilen bijzetten om de moord op te lossen. Een speurtocht die hem kopzorgen bezorgt, want terwijl zijn beste vriend in het ziekenhuis ligt is de moordenaar nog niet klaar......!

Het verhaal is chronologisch opgedeeld in korte hoofdstukken, zonder dat de vaart uit het verhaal gaat. Vanaf het begin neemt Tom je mee in zijn zoektocht naar de moordenaar. Regelmatig stelt Tom zichzelf vragen over de zaak en daardoor laat hij je meespeuren en meepuzzelen.

Het boek is best dun, maar daardoor is het extra knap dat de verhaallijnen zo goed uitgewerkt en de personages zo goed neergezet zijn. Het boek kent geen losse of gemaakte eindjes. Alles klopt! Echt knap.