Lars Mytting is een auteur uit Noorwegen, bekend van zijn eerdere boeken De vlamberken en De man en het hout. De vlamberken was winnaar van de Noorse Boekhandelprijs.

De zusterklokken speelt in 1880 in Butangen in Zuid Noorwegen, een klein stadje, gesitueerd in een afgelegen dal.
In dat kleine dorpje woont Astrid Hekne, een jong meisje van twintig jaar , die nog bij haar ouders woont, op de afgelegen Hekne boerderij.
Astrid is anders dan de andere meisjes uit het dorp.
Ze is eerzuchtig en leergierig en heeft veel meer interesses dan alleen een leven in het kleine dorp , een leven waarin er meer gebeurt dan alleen maar trouwen en kinderen krijgen.

Op een dag komt er een nieuwe dominee naar het dorp, hij neemt zijn intrek in de pastorie en Astrid gaat als dienstmeisje bij hem werken .
Deze dominee, Kai Schweigaard, heeft grootse plannen , zo wil hij bijvoorbeeld een nieuwe kerk laten bouwen en de oude staafkerk afbreken.
Astrid schrikt daar erg van, de oude staafkerk is erg belangrijk voor Butangen, een groot deel van die belangrijkheid heeft te maken met de klokken van de kerk, die de zusterklokken worden genoemd.
Deze klokken zijn gemaakt van brons met zilver en werden ooit geschonken door een rouwende voorvader van Astrid, Eirik Heikne, als herinnering aan zijn overleden dochters, de getalenteerde Siamese tweeling Halfrid en Gunhild.
Deze meisjes maakten prachtige wandtapijten, een ervan werd voltooid vlak voor hun dood.
Aan de zusterklokken worden bovennatuurlijke krachten toegeschreven, zo zouden ze de bewoners van het dorp waarschuwen bij naderende rampspoed, zoals bijvoorbeeld overstromingen.

De staafkerk wordt uiteindelijk verkocht aan de universiteit van Dresden.
Deze universiteit stuurt een architectuur student naar Butangen , om tekeningen van de kerk te maken en het proces van afbraak en transport te begeleiden.

Astrid is intussen verliefd geworden op de dominee, haar gevoelens worden beantwoord door hem, maar beiden weten niet goed wat ze met deze gevoelens aan moeten.
Het kan simpelweg niet.
Maar na aankomst van Gerhard Schoenauer, gebeurt er iets onverwachts, Astrid wordt verliefd op hem.
In deze moeilijke situatie wil Astrid Hekne maar een ding , dat is de staafkerk voor Butangen behouden.
Zal dit haar gaan lukken?

De zusterklokken , gebaseerd op een oude legende, is een prachtig boek, geschreven in de kenmerkende aansprekende schrijfstijl van Lars Mytting, waardoor het verhaal echt tot leven komt.
Als lezer is het bijna niet mogelijk te stoppen met lezen, de mooie beschrijvingen van de natuur en de mensen spreekt erg tot de verbeelding en natuurlijk wil je weten hoe de afloop van deze bijzondere geschiedenis zal zijn.
De personages komen echt tot leven, het harde leven voor de mensen in deze streek wordt beeldend beschreven, het is niet moeilijk je hun handelingen en keuzes voor te stellen.
De zusterklokken is zeer de moeite van het lezen waard.