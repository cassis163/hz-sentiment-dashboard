Getuige is het derde deel in de serie met Joona Linna. Ik had nog niets van Lars Kepler gelezen, maar dat ben ik na het lezen van Getuige direct gaan doen! Wat een heerlijk boek! Ik kreeg het boek en dacht oh oh 544 paginaÂ´s! Dat is veel! Maar het leest super snel. In andere recensies wordt ook gezegd dat de korte hoofdstukken en het verhaal wat soepel en onverwacht verloopt, hier aan mee werkt. Ik kreeg al direct sympathie voor Joona Linna. En ook Flora riep bij mij medelijden op. Als ik dacht het verhaal door te hebben, kreeg het verhaal steeds een andere wending.

Ik heb het genoegen had de schrijvers te ontmoeten tijdens hun Meet & Greet op 6 maart in Amsterdam. Daar werd nog meer duidelijk over de oorsprong van het verhaal en hoe het schrijven bij hen werkt.

Ik ben nu bezig in Hypnose en Contract zal snel volgen. Ook ik kan niet wachten op deel 4 in deze reeks en de verfilmingen.