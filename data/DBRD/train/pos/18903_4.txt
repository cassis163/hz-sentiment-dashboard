'Een koffer met mijn naam op weg naar nergens'

Zo staat in het eerste hoofdstuk van 'Dansen met de vijand' te lezen.
Auteur Paul Glaser treft in een van de vitrines van concentratiekamp Auschwitz een bruine koffer uit Nederland aan met zijn naam.
Hij is verbijsterd, want 'Glaser' is 'een naam die in Nederland weinig voorkomt'.

Zo kom ik op het spoor van 'tante Roosje' en lees haar geschiedenis.

Ze had een turbulent leven, was meertalig opgevoed en beschikte over natuurlijke capaciteiten waardoor ze samen met haar vakbekwaamheid als danseres wist te overleven in verschillende concentratiekampen tijdens De Tweede Wereldoorlog.

Het blijft schokkend om te lezen hoe een welgesteld en goed gehumeurd Joods gezin slachtoffer werd van de gruwel van Nazi- Duitsland, het blijft schokkend om het verslag te lezen van de dodenmars tussen Auschwitz en Theresienstadt, het blijft schokkend om te lezen hoe de Joodse bevolking na de oorlog in Nederland werd behandeld.

‘Dansen met de vijand’ is een Interessant boek waarin aan de hand van originele foto’s, dagboeknotities en memorabele, gedichten en gesprekken met betrokkenen een nauwgezet beeld wordt geschetst van Roosje, de tante van schrijver Paul Glaser.

Een verzwegen geschiedenis wordt eindelijk verteld