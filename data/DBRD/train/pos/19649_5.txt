Melanie woont in een prachtig opgeknapt landhuis in Frankrijk. Ze is hierheen gegaan voor de liefde van haar leven, maar die heeft haar verlaten. Nina heeft een leuke baan en een ogenschijnlijk goede relatie. Wat ze verborgen houdt, is dat ze wordt mishandeld en dat ze op de vlucht is. Jessica kan haar baan als manager eigenlijk niet aan en kampt met eenzaamheid - en een alcoholprobleem. Suus heeft het misschien nog het beste op orde. Maar ook dat is schijn, want ze heeft grote financiÃ«le problemen... en is zwanger van een derde kindje.

Wanneer de vier vroegere vriendinnen bij elkaar komen in Melanies huis in Frankrijk, blijkt dat niemand het zo goed voor elkaar heeft als ze graag zou willen. De vrouwen slaan de handen ineen om het tij te keren.

In eerste instantie wordt duidelijk hoe het de 4 vrouwen nu vergaat. Na aanleiding van een uitnodiging van Melanie om te komen logeren in het landhuis in Frankrijk vertrekken Suus, Jessica en Nina daarheen. In eerste instantie is de sfeer bedrukt en heerst er onderlinge jaloezie. Suus doet na een paar dagen haar "echte" werkelijkheid uit de doeken waarna de andere invallen. Het blijkt bij iedereen niet te gaan zoals ze hadden gewild.

Samen met Marie, (huishoudelijk hulp/kok/raadgeefster) slaan de 4 vrouwen de handen ineen om het helemaal om te keren. En dat lukt! Misschien nog wel beter dan ze hadden verwacht!

Door de uitstraling van het landgoed, en de cover van dit boek waan je je helemaal in Frankrijk. Echt een boek om te lezen op vakantie in het zonnetje, met een glaasje wijn en stokbrood!

Ik raad dit boek echt aan iedereen aan. Ik kon dit boek absoluut niet aan de kant leggen en heb van elk woord, elke zin en elk hoofdstuk genoten!