Wat een heerlijk boek. Ron heeft er al enkele huwelijken opzitten, hij is gek op jonge vrouwen en heeft een enorme sexdrift. Ron is de 70 al gepasseerd en heeft een bedrijf. Door zijn gedrag draait hij er al het geld van het bedrijf en zijn kinderen zijn het zat. De kinderen kunnen niet al te best met elkaar opschieten en hun partners of zijzelf nemen het niet zo nauw met de huwelijkse trouw.
Een van de kinderen vindt dat het tijd is dat vader gaat hemelen. Daar schrikken ze toch wel van.
Ondertussen krijg je in het boek stukjes te lezen waaruit blijkt dat iemand actie ondernomen heeft, maar wie? Wie heeft het heft in handen genomen?
De titel van een boek is belangrijk, dit is een uitstekend gekozen titel, echt een vondst.