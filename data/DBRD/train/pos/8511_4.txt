Het verhaal wringt hier en daar een beetje, de lezer voelt aan dat er feitjes worden achtergehouden en dat er misschien sprake is van net iets te veel wendingen. Toch weet Coben de spanning er natuurlijk in te houden, daarin blijft hij nu eenmaal een van de betere schrijvers van dit moment. En heel mooi zoals hij het leven in Suburbia weet te beschrijven: een wereldje waarin ouders en leraren zich erg druk maken om alcohol voor kinderen onder de 21(!), in het land van de onbegrensde mogelijkheden waar het dragen van wapens een recht is.
Overigens jammer dat in de recensies hierboven het een en ander wordt weggegeven.