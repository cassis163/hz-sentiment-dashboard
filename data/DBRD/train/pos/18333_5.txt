Recensie: Het teken in de lucht –Johan klein Haneveld
September 2018
ISBN : 9789492112669
Godijn Publishing (boek 10)

Dit is een scifi verhalenbundel met negen verhalen. Elk verhaal is compleet met begin, middenstuk en eind en heeft personages waar je je in kan vinden.
Ze maken allemaal iets mee waardoor je wilt weten hoe het afloopt, bijvoorbeeld in het eerste verhaal “Donkere Aarde” waarin astronaut Nick vanaf zijn woonplaats Mars ziet hoe het steeds donkerder wordt op aarde, er is geen manier meer om te communiceren en het lijkt wel of iedereen dood gaat … Hoe komt hij ooit weer terug als dat zo is? Je leeft met hem mee , hoe moet hij overleven op Mars als daar ook nogal wat uitdagingen zijn.
Zo is het alle verhalen… mensen leven in een andere wereld , in een andere dimensie en ze krijgen stuk voor stuk te maken met vragen over hoe het verder gaat. Zoals in het verhaal “ De ogen van de tijger” waarin we Carla leren kennen, ze heeft een fascinatie voor de tijger, die ooit leefde op de aarde maar na de Duisternis nooit meer is gezien. Ze gelooft niet dat het dier is uitgestorven en als ze de kans krijgt om tijdens een congres met iemand mee te gaan die er meer van weet, laat ze die kans niet lopen. Is er nog hoop? Je kan je goed in haar verplaatsen.
Het beste verhaal vind in het titelverhaal “ Het teken in de lucht” waarin we kennismaken met Rombout, hij ontwerpt landschapsvormen maar is een beetje inspiratieloos geraakt op de planeet waar hij zit. Hij gaat naar de Autoriteit die hem wil helpen door hem op een missie te sturen om zo meer inspiratie op te doen. Je leeft met hem mee en hoopt dat hij vind wat hij zoekt. Het eind van het verhaal is erg goed.
De verhalen staan allemaal op zich zelf maar toch is er verband doordat in elk verhaal de Autoriteit voorkomt. Wie dat is, komt je vanzelf achter.
De opbouw van de bundel is goed, de verhalen spelen zich steeds verder in de toekomst af.
Ik ben gek op scifi en op dit soort korte verhalen en kijk nu al uit naar een volgende bundel van Johan Klein Haneveld.
5 sterren.