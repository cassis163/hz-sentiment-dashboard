In dit boek ga je mee met agenten Frits en Sem. Je volgt ze op hun surveillance en ziet hoe ze boeven vangen. Het speelt zich allemaal af in het centrum van Amsterdam en op de Wallen. Deze agenten maken heel wat mee op hun werk. Ze kijken ook nergens meer van op. Met een gezond dosis humor en soms een flinke teug tegenzin voeren ze hun taken uit. Het is beeldend op papier gezet, dus het voelt alsof je met ze mee loopt.
De taal is soms typisch Amsterdams en de mensen ook. Het zijn waargebeurde verhalen. Ze zijn bang om fouten te maken. Ze krijgen al zoveel gezeik over zich heen. Elke dag weer! Dit weerhoudt ze er niet van om op elke situatie af te stappen. Hun werk is gevarieerd. De ene zaak is de andere niet. Ze hebben veel met drugsgebruik, drugshandel en prostitutie te maken. Maar ook sussen ze ruzies tussen getrouwde mensen en buren. Soms worden ze ingezet bij terreurdreiging.
In Amsterdam is een agent een Smeris en zo worden ze ook vaak aangesproken. Ze komen bij mensen over de vloer (of zij op het bureau) en krijgen een band met bepaalde bewoners van de stad. Ze krijgen ook te maken met overvallen, toeristen en liquidaties. Ze hebben allemaal weleens een lijk gezien. En als je dat niet hebt als groentje, moet je eraan geloven. Humor met een zwart randje. I hou ervan! Het is ook een leerzame kijk in het leven van een Amsterdamse Smeris.
Het leest echt vlot en soms schater je het uit van het lachen. Op andere momenten moet je een brok in je keel wegslikken. Dit boek zet onze beste vrienden heel menselijk weg. We vergeten vaak dat ze Mensen zijn! 4****