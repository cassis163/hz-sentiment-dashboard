Een prachtige graphic novel is dit. De kleuren die gebruikt werden zijn de warme kleuren die we kennen uit de schilderijen van Vincent. Je voelt de warmte afstralen van het boek. De wijze van tekenen is eenvoudig en tegelijkertijd zo subtiel. Je ziet Vincent stilaan gek worden in beelden zonder woorden. De balans tussen tekeningen en tekst is in evenwicht. Er is ruimte gelaten voor de persoonlijke invulling van de lezer bij de pagina's waar enkel tekeningen staan. Bij de details van natuurbeelden voel je je als lezer het observerende oog van Vincent. Het is een interactief boek.
Je voelt het bijna kinderlijk enthousiasme van Vincent die in Zuid-Frankrijk komt. Zijn gedrevenheid die de kop wordt ingedrukt. In de brieven aan zijn broer Theo voel je duidelijk zijn gemoedstoestand. Het mooie is dat Theo zijn broer heel graag zag. Dat komt duidelijk tot uiting in het boek.
Dit is een graphic novel die je kan bekijken als een schilderij van Vincent. Je kan een bladzijde openslaan en dan droom je weg in de wereld van Vincent van Gogh. Zoals Don McLean Vincent mooi bezingt zo tekent Barbara hem even prachtig.