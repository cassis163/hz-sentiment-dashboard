Die Uitzinger kan schrijven!
Eenmaal aan de Citytrip begonnen is het moeilijk om het boek weg te leggen, zo spannend is het.
Wat schrijft ze met een denderende vaart, wat heeft ze een scherp observatievermogen. Met bovendien (leuke) humor.

Even op adem komen en dan snel aan haar volgende thriller beginnen. Hoop dat we daar niet al te lang op hoeven wachten.

P.S. Iedere ervaren thrillerlezer heeft reeds op bladzijde 35 in de gaten wie er in de smiezen moet worden gehouden. Ondanks die dikke vingerwijzing-en dat is haar grote verdienste- blijft het boek spannend tot aan de heftige ontknoping.

Naar mijn smaak is het eind iets te zoetsappig. Een echtscheiding, een miskraam of dergelijke ellende was geloofwaardiger geweest. Dit neemt niet weg dat ook deze Uitzinger weer meeslepend is.