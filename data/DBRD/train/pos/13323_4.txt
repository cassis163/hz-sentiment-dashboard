Ik weet wat jij denkt is alweer een oudje uit 2010. Het is Verdons debuut met Dave Gurney in de hoofdrol, inmiddels zijn er alweer twee boeken verschenen van zijn hand te weten; Sluit je ogen en laat de duivel rusten. Al in de eerste hoofdstukken maken we kennis met Dave Gurney en zijn vrouw Madeleine. Als Dave op een dag een telefoontje krijgt van een oud medestudent, die bij hem langs wil komen en hem een aantal vreemde berichten toont en zijn vriend dan ook nog wordt vermoord begint de ellende. Verdon heeft met Dave Gurney een innemende en boeiende hoofdpersonage neergezet. Het verhaal begint rustig aan. Verdon neemt er alle tijd voor, je maakt dan ook uitgebreid kennis met Dave en Madeleine en volgt hen in hun dagelijkse beslommeringen. Het verhaal zit goed in elkaar en nodigt uit om verder te lezen. Stap voor stap volg je de ontwikkelingen van het onderzoek. Het duurt dan ook wel even voordat de echte spanning zich aandient. Maar dan is het eindelijk zover, het onderzoek vordert de spanning neemt toe en mijn interesse als lezer is gewekt. De schrijfstijl is eenvoudig, het boek leest dan ook makkelijk weg. De plot zit goed in elkaar, Verdon weet dan ook hoe hij zijn lezers moet vermaken. Geen al te ingewikkeld verhaal, maar een verhaal dat goed te volgen is en lekker weg leest. Ik ben dan ook weer een aantal uurtjes vermaakt en ga zeker zijn andere twee boeken ook nog lezen.

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 3 sterren