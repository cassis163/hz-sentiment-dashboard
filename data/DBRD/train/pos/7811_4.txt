Bervoets heeft een realistische roman geschreven dat zich afspeelt in de nabije toekomst. Dat wordt pas opgemerkt wanneer er gesproken wordt nieuwe technologieën die in de social media vanzelfsprekend zijn. Hoewel dit in het begin nog wat verwarrend is, heeft Bervoets het op een manier beschreven dat een ieder het op een gegeven moment begrijpt waar men het over heeft. Het is op een creatieve manier over nagedacht en uitgewerkt, ik vond een zekere versterking hebben op het verhaal.

Maar deze nieuwe technologieën kunnen niet alleen voor verwarring zorgen. Ook doordat het verhaal vanuit verschillende perspectieven is geschreven is het verhaal in het begin nog wat onsamenhangend. Welk personage heeft welke link met het verhaal? Naarmate het verhaal vordert verdwijnt deze verwarring als sneeuw voor de zon en wordt er met bepaalde personages een klik gemaakt.

Het verhaal is bizar maar daarentegen zo reëel. Wie wil nu niet zeker zijn van wederzijdse onvoorwaardelijke liefde? Geen relatie die is gebaseerd op overeengekomen afspraken, maar op pure liefde? Bervoets weet perfect te beschrijven waartoe mensen in staat zijn om hun eigen leven te verbeteren en meer zekerheid te kunnen geven. Soms ten koste van onschuldige mensen. In de huidige maatschappij een signaal dat we steeds meer terugzien, daarom is deze roman niet geheel onrealistisch en dat geeft een heleboel stof tot nadenken. Precies hetzelfde wat ik had met haar vorige roman ‘Alles wat er was’. Het zijn boeken die blijven in je hoofd rondspoken met de vraag ‘Wat zou ik doen?’.

Lees de hele recensie op www.boekenz.nl