Een groot deel van Hemel boven Londen speelt zich af in, het verleden en heden van, de stad Londen waar Leonard Vermin al wat voetstappen heeft achtergelaten. Samen met zijn vrouw Maud wil Leonard zijn laatste stappen in Londen tot een bijzonder eind brengen. De zieke Leonard zal zijn testament bekend gaan maken in het bijzijn van onder andere zijn vrouw Maud en haar kinderen Gregorius en Irina.
Gregorius is steeds op zoek naar het ultieme geluk en rijkdom wat hem steeds maar lijkt te ontglippen. Zal het testament dan eindelijk de doorslag geven voor hem? Zijn zus Irina daarentegen, leeft haar eigen leven verborgen voor iedereen. Zowel haar moeder als broer weten niets van haar neurose en voor haar is de stap om naar het testament te gaan echt iets wat buiten haar comfortzone ligt.

Het feit dat het in twee tijdsbestekken is geschreven wat elkaar overlapt en door elkaar heen loopt, maakt het lezen lastig maar toch ook interessant en mysterieus. De personages worden duidelijk omschreven waardoor je hun plek weet gedurende het hele boek. Het is dan ook niet moeilijk om je de wereld van dit boek eigen te maken, het voelt alsof je als toeschouwer vanaf de zijlijn het leven beleeft.
Er zijn diverse verwikkelingen waardoor je steeds jouw eigen verwachtingen (die gevormd heb tijdens het lezen) bij zult moeten stellen. Het is ook mede hierdoor niet echt een boek wat je even wegleest of voor een tijdje aan de kant legt om het dan vervolgens weer op te pakken. Maar … juist door deze verwikkelingen heeft het boek een bepaalde mysterieuze tint waardoor het eind onverwachts en zeer verrassend is.

Wat ik miste was de verklaringen van de moeilijke woorden. Maar laat je hierdoor vooral niet tegenhouden! Doordat het kwalitatief zó meesterlijk in elkaar steekt is het zeker wel een aanrader.