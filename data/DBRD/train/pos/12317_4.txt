Weet je wat zo raar is van vaders en moeders? Al is hun eigen kind het walgelijkste mormel dat je je voor kunt stellen, zij blijven ervan overtuigd dat hij of zij fantastisch is.
Ach, dat geeft helemaal niet. Zo zijn die dingen nu eenmaal. Pas wanneer die ouders ons beginnen te vertellen hoe briljant hun afgrijselijke spruit is, roepen wij: ‘Haal een bakje! Ik moet overgeven!’ Schooljuffrouwen en meesters hebben veel te lijden onder dit soort lariekoek van trotse ouders. Maar zij zetten ze dat meestal wel weer betaald wanneer het tijd is voor het rapport. Als ik een onderwijzer was zou ik een paar heel gemene opmerkingen bedenken voor de kinderen van zulke liefhebbende ouders. ‘Uw zoon Maximiliaan,’ zou ik schrijven, ‘is een volslagen onbenul. Ik hoop dat u een eigen zaak hebt waar u hem een baantje kunt bezorgen als hij van school komt, want u kunt er donder op zegen dat hij nergens anders aan de slag komt.’ (blz. 7)

Matilda is een heel slim meisje, maar haar ouders hebben dat niet door. Zij vinden het belangrijk om televisie te kijken en geld uit te geven. Eigenlijk hebben haar ouders helemaal geen aandacht voor haar.

Als Matilda vijf jaar is mag ze eindelijk naar school. Ze komt in een klas bij een hele lieve juf, juffrouw Engel. Die heeft al snel door dat Matilda veel slimmer is dan de rest van haar klas. In de pauze gaat ze naar het hoofd van de school, juffrouw Bulstronk, om te vragen of Matilda naar een hogere klas mag. Anders wordt het op school veel te saai voor Matilda. Juffrouw Bulstronk wil niet naar juffrouw Engel luisteren. Ze heeft van de vader van Matilda gehoord dat Matilda een vervelend en verwend meisje is. Ze vindt dat Matilda juist extra in de gaten gehouden moet worden omdat ze anders kattenkwaad gaat uithalen.

Juffrouw Bulstronk houdt niet van kinderen. Eigenlijk heeft ze zelfs een hekel aan kinderen. Als ze in een heel slecht humeur is is iedereen doodsbang, want je weet nooit wat juffrouw Bulstronk gaat doen…

Waarom doet niemand iets aan de vervelende juffrouw Bulstronk? Is Matilda echt zo’n vervelend meisje als juffrouw Bulstronk denkt? Hoe gaat het met Matilda op school?

Lees de rest van mijn recensie op Ikvindlezenleuk