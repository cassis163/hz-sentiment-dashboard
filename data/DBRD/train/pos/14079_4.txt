Het proces stond al lang op mijn nog te lezen lijst en eindelijk ben ik ertoe gekomen om het ook op te pakken en erover na te denken.
Het is een klassieker met vele lagen en naar ik vermoed zal elke lezer er weer een eigen uitleg aan weten te geven.
De uitleg die ik er - onder meer - in meende te ontdekken en als belangrijkste zou willen aanstippen is dat dit hele boek om het proces van het leven gaat, waartoe we zonder uitzondering allemaal worden opgeroepen zonder ooit iets verkeerd te hebben gedaan en waarvan uiteindelijk niemand wordt vrijgesproken. Hoe goed de advocaten waartoe we ons wenden ook zijn, hoe rechtvaardig [of misschien ook wel omgekocht, voor zover dat mogelijk is] de rechter ook mag oordelen: er is maar één straf mogelijk: de doodstraf. En dát geldt voor iedere aangeklaagde. En aangeklaagd zijn we allemaal!
4****