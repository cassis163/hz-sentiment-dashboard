"Wraak in de nacht is de oudste vorm van eerlijkheid." ~ p26.

Wauw, wat een verhaal! Dit is fantasy zoals fantasy bedoeld is. Geschreven in haar puurste vorm, lezend als of het waarheid is. Van elke bladzijde heb ik genoten, en je merkt dat elke zin met grote zorg is geschreven. Alles klopt, tot in de kleinste detail van de geschiedenis. GE-WEL-DIG!

"Zoals een kruik pas een kruik werd als je er water mee schonk, zo zou ze pas een echte gravin zijn als ze de strijd aanbond met Achlais." ~ p125.

Scherven van het Verbond is het eerste deel van de Fulia tweeluik. Een prachtig verhaal waarin we het leven volgen van het meisje Fulia. Hoogzwanger vlucht haar moeder naar Sayleche en leidt daar, vanaf de geboorte van Fulia, een simpel en onopvallend bestaan. De constante dreiging van de Mirrax, de onderdemonen onder leiding van Achlias, zorgen voor angst en spanning in de Landen. Wanneer er een ridder van het Verbond Sayleche bereikt en daar Fulia en haar moeder treft, komt alles in een stroom versnelling. Fulia ontdekt wie haar moeder echt is, en langzaam maar zeker ontrafelen de geheimen zich. Ze moeten het dorp verlaten en de ridder begeleid hen naar Nivantes, een vrouwenklooster, een van de laatste veilige plekken. In het klooster groeit Fulia op tot een jonge, sterke vrouw met slechts één missie: het Verbond herstellen.
Het is geen boek wat je even snel wegleest, zoals de meeste fantasy boeken, en is het in het begin even aftasten in wat voor een wereld je terecht bent gekomen. Toch is er absoluut geen letter te veel geschreven en is elke zin van belang. Joost Uitdehaag schrijft alsof het echt gebeurd is, alsof Fulia echt bestaan heeft. Door zijn schrijven geeft hij je de ogen om het verhaal van Fulia zelf te kunnen zien, te beleven alsof je er bij bent. Je krijgt sympathie voor de stoere jonge vrouw die zij is, en de keuzes die zij moet maken. Om het perspectief iets te vergroten word er af en toe ook vanuit een tweede personage geschreven, een kleine, maar zeker niet onbelangrijke toevoeging aan het verhaal.

"U bent als de avondster die een schip langs de rotsen leidt, vrouwe." ~ p231.

Tijdens het lezen heb ik echt meerdere malen kippenvel momentjes gehad, en naar het einde toe probeerde ik steeds sneller te lezen terwijl ik op mijn wang en nagels aan het bijten was... Ik ben echt zo blij dat het tweede deel ook al klaar ligt!!! Ik MOET verder lezen, weten wat er gaat er gaat gebeuren, met wie en hoe! Onnodig te zeggen, geloof ik, dat dit boek echt een dikke 5 sterren krijgt. Een geweldig fantasy boek dat je niet leest, maar echt met elke vezel beleeft!!!