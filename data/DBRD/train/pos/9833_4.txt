Aanvankelijk lijkt dit boek,zoals de flaptekst zegt, over een wilde vakantie op Palma met vrienden/collega's. Het wilde karakter van deze vakantie komt vooral tot uitdrukking in de beschrijving van de erotische en sexuele uitspattingen van het vriendenclubje. Op het pornografische af! Later wordt in mijn ogen het accent verlegd naar de dodelijk ziek moeder van Giph, die uiteindelijk ook voor euthanasie kiest (dat mag ik verklappen, want in de korte inleiding van Hebban staat dat de euthanasie van Ronald' s moeder de aanleiding voor het schrijven van dit boek was). De lijdensweg van moeder Giphart heeft meer indruk op me gemaakt dan de wilde vakantie op Palma. Zeer verdrietig en dus goed geschreven door Ronald.
Wat mij betreft dus de 4 sterren die ik er aan heb gegeven. Wel moet me van het hart dat ik mijn twijfels heb of dit boek past in het publiek, middelbare scholieren, waarvoor dit boek werd opgenomen in de serie " de jonge Lijsters".