Samenvatting
Lillith van Winckel heeft geen goed huwelijk. Ze wordt door haar man geestelijk en lichamelijk mishandeld. Met haar kinderen heeft ze al jaren geen contact meer. Ze wil ontsnappen uit dit leven en zet haar zelfmoord in scene. Het leven van haar nabestaanden komt overhoop te liggen. Verraad en moord spelen een grote rol.

Leeservaring
Dit boek heeft indruk op mij gemaakt. Het sleept je mee in aangrijpende gebeurtenissen de je aan het denken zetten en die je zo nu en dan even moet laten bezinken. Zo’n soort thriller ben ik niet vaak tegengekomen. Het verhaal steekt ijzersterk in elkaar en heeft verrassende plotwendingen. De thema’s zijn actueel en boeiend. Het houd je dan ook van begin tot eind in zijn greep. Het leest lekker soepel weg. Je wordt nieuwsgierig gemaakt naar het verloop van het verhaal. Een boek dat je moeilijk opzij kan leggen. Je blijft geprikkeld om verder te lezen.
De personages zijn goed uitgewerkt. Allemaal heel verschillend wat karakter en levenservaringen. Dit maakt het tot een afwisselend geheel. Dit boek zou door iedere thrillerliefhebber gelezen moeten worden. Een echte pageturner!