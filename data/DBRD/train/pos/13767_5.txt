Napoleon, een belangrijk stukje geschiedenis waar veel over is geschreven, maar Bart van Loo weet de feitelijke namen en jaartallen te verweven tot een zeer prettig leesbaar verhaal. Een verhaal dat zich veelal laat lezen als roman. Niet alleen de veroveringen en veldslagen komen aan bod, ook de liefdes en onzekerheden van Napoleon hebben een duidelijke plaats in het boek. De hoofdstukken zijn duidelijk, de totale lay-out overzichtelijk. De kaarten en afbeeldigen achterin het boek hebben wat mij betreft zeker een toegevoegde waarde.