Als Victor Bronckhorst op 11-jarige leeftijd zijn ouders verliest, wordt hij door zijn opa en oma in huis genomen. Victor had bij zijn ouders het idee dat hij niet welkom was. Hij is opgelucht dat zijn ouders er niet meer zijn. Victor lijkt precies op zijn opa. Ondanks het leeftijdsverschil en de sadistische karaktertrekken die zijn opa blijkt te hebben, ontstaat er een hechte band tussen Victor en zijn opa. Opa noemt Victor de uitverkorene die een belangrijke taak heeft te vervullen, een mens die alle capaciteiten bezit om de wereld te veranderen. Als Victor 16 jaar is, laat opa hem het belangrijkste boek uit zijn leven zien en geeft het aan Victor. Victor ontplooit zich tot een succesvolle zakenman. Hij is gecharmeerd van mannen die weten wat ze willen en zo nodig over lijken gaan. Victor kan goed
zijn emoties verbergen. De hechte band met zijn opa blijft ook na diens dood bestaan. Victor blijft trouw aan zijn opaâ€™s gedachten. De gesprekken tussen Victor en zijn opa gaan ook na zijn dood
gewoon door, evenals de adviezen die opa hem geeft. Echter alles speelt zich alleen in het hoofd van Victor af. Victor ontwikkelt een idee, waarmee hij de door zijn opa gegeven taak kan volbrengen. Hij verzamelt een select groepje om zich heen die hem met hun specifieke kennis van dienst kunnen en zullen zijn. Keuning, Argolis en Vellinga assisteren hem met zijn project. Ze zijn veroordeeld tot samenwerking, zodat Victor krijgt wat hij verlangt. Victor was eraan gewend om bevelen te geven die opgevolgd werden. Hij wist hoe macht voelde en hoe hij ermee om moest gaan. Victor had al vroeg de kracht van macht geleerd. Victor is een heerser, een goed heerser omringt zich door een paar mensen die hij kan vertrouwen. Hij regeerde het land, de regering was zijn voetvolk. Twee jaar later wordt het land in de greep gehouden door een golf van onverklaarbare sterfgevallen. De chaos is compleet en het land verandert in een puinhoop met overal mensen die op de vlucht slaan. De geschiedenis lijkt zich te herhalen. De recherche zoekt een narcist, een schizofreen, iemand met een hoge intelligentie en veel geld, de bedenker van het product van de 21e eeuw.