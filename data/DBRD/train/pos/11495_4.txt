Medicijnkaarten, Dieren als symbool van helende krachten

Deze doos bevat 52 kaarten met totemdieren, 9 blanco kaarten waarop je zelf een dier dat nog niet tot de reeks behoort kunt kleven en een uitgebreide handleiding.
Alles is mooi vormgegeven en van stevige kwaliteit (nuttig als je de kaarten vaak wilt gebruiken).

Het boek bevat niet enkel de uitleg over de oorsprong van de kaarten (de kennis over de dieren stamt af van allerlei wijze stamoudsten) maar bevat ook veel informatie over de totemdieren. Per dier is er meer dan een pagina informatie over welke kracht er in dit dier schuilt en wat het betekent dat een kaart met dit dier op je pad komt.

In deze moeilijke tijden zijn vele mensen zoekende; aangezien wij niet in de mogelijkheid zijn om een raad van wijzen te raadplegen zullen we het zelf moeten doen. We gaan zelf op zoek naar innerlijke wijsheid en kracht, naar inzicht in wie we zijn en wat we willen worden. Onderweg gaan we hulp en kracht nodig hebben van buitenaf. Daar kunnen deze kaarten bij helpen.

Medicijnkaarten zijn geen waarzeggers, ze voorspellen je toekomst niet. Ze helpen jou enkel om te kijken naar wat er al is en wat er nog kan komen. De dieren op deze kaarten staan symbool voor boodschappen die wij moeten ontvangen maar waar we te blind, doof of te druk voor zijn. Dieren die je helpen dichter bij jezelf te komen, ik hou er van!