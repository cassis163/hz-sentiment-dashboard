De opbouw is werkelijk meesterlijk. Aanvankelijk lijkt het verhaal van de hak op de tak te springen, maar uiteindelijk klopt alles. Jess Walter slaagt er niet alleen in om de verhalen van de meest uiteenlopende personages met elkaar te verbinden, maar ook om een tijdspanne van meer dan een eeuw te overspannen. Liefde staat in alle verhalen centraal, zonder dat het boek romantisch kan genoemd worden. Elk personages is goed uitgewerkt en de afwisseling maakte het lezen alleen nog interessanter omdat ik over hen allemaal meer wou weten. Ik vond het indrukwekkend dat het ritme op geen enkel moment inzakt. De verhalen komen uiteindelijk samen in een fantastisch slothoofdstuk, dat zowel humor als verdriet bevat.

Mijn volledige recensie vind je op mijn blog: https://www.hebban.nl/spot/smakelijk-lezen/nieuws/mooi-mooi-mooi-schitterende-ruines-jess-walter