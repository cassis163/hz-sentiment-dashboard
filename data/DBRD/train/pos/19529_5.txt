Volgens mij is dit mijn eerste boek wat ik gelezen heb van Linda van Rijn en wat vond ik hem leuk. Normaal ben ik meer van de Chicklit en Romans. Maar verandering van spijs doet eten zeggen ze en dat is deze keer goed uitgevallen. Ik heb gegeten ofwel echt verslonden. Met zijn 203 paginaâ€™s is het geen dik boek en omdat hij lekker weg leest is hij ook zo uit.

In het begin voelt het als een roman, maar naarmate Yves en Lara het vakantiehuisje bereiken wordt de spanning wel echt opgebouwd. Het plot vond ik verassend en spannend, en het laatste hoofdstuk voelde weer echt als een stukje Chicklit. Of ik de benaming Literaire Thriller zou geven weet ik niet. Ik vind het boek spannend maar niet om er het woord Thriller aan te plakken.

Al met al vond ik het boek erg fijn en ga ik zeker meer lezen van Linda van Rijn.