Sommige zekerheden die je hebt en eerder vanzelfsprekend leken, zijn na het lezen van Meedogenloos niet meer zo vanzelfsprekend.

Meedogenloos is een boek waarin je begint te lezen en het lastig weg kunt leggen. Deze samenwerking tussen Melissa Skaye en J. Sharpe leverde een verhaal op dat angstaanjagend realistisch is en spannend vanaf de allereerste bladzijde.
De verschillende personages hebben hun eigen verhaallijn. De korte hoofdstukken met perspectiefwisseling zorgen voor een blijvende spanning die bijzonder hoog is. De personages zijn stuk voor stuk zo realistisch beschreven dat ik mezelf persoonlijk betrokken ging voelen bij hen en hetgeen ik las me soms zelfs een beetje misselijk maakte.
In Meedogenloos kom je ook een viespeuk tegen uit BelgiÃ« die gelukkig nog steeds achter slot en grendel zit.

Ik lees veel thrillers waarin bloederige scenes beschreven worden, waarin mensen mishandeld en onderdrukt worden, maar deze thriller is heel bijzonder. Het is een keiharde thriller die ontzag wekt!

Het laatste dat ik hier over deze thriller wil zeggen is dat de titel Meedogenloos het verhaal als een handschoen past.

Ik kijk uit naar een volgende thriller van deze twee kanjers; ik merkte nergens in het verhaal dat het door twee personen is geschreven.
Haal dit boek in huis, lees het en laat me weten of ik gelijk heb!