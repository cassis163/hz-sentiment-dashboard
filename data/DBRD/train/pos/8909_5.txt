Het land met de gouden kust is het eerste boek van een trilogie. Het verhaal speelt zich af in Ierland, Australië en Nieuw Zeeland. Inmiddels is deel twee, 'De schaduw van de Kauri-boom', ook verkrijgbaar.

Kathleen woont in een klein dorp op het Ierse platteland. Er heerste veel armoede en hongersnood. De ouders van Kathleen zijn op zoek naar een geschikte huwelijkskandidaat maar intussen heeft Kathleen haar grote liefde al gevonden. Samen zijn ze plannen aan het maken om naar Amerika te vertrekken en daar een leven op te bouwen. Om de overtocht te maken hebben Kathleen en Michael geld nodig. Michael probeert op een oneerlijke manier aan veel geld te komen waardoor hij wordt opgepakt en naar Australië wordt gestuurd. Ondertussen is Kathleen zwanger van Michael. In het dorp wordt dit als een schande gezien en daarom wordt Kathleen uitgehuwelijkt aan Ian Coltrane. Hij belooft het kind van Kathleen als zijn eigen te laten opgroeien. Al snel maakt ook Ian plannen om Ierland te verlaten en naar Nieuw Zeeland te gaan. Volgens Kathleen is de kans in Nieuw Zeeland groter om haar grote liefde ooit weer te zien.
Michael ontmoet Lizzie tijdens zijn overtocht naar Australië. Lizzie heeft een zwak voor Michael en wil hem graag helpen. Michael gaat in op de avances van Lizzie maar blijft Kathleen in zijn hoofd houden. Toch gaat hij het avontuur aan met Lizzie in Australië en Nieuw Zeeland.

In het verhaal zitten meerder verhaallijnen die onderling allemaal verbanden met elkaar hebben. De lezer weet meer van de situatie dan de personages. Hierdoor wordt de spanning in het verhaal opgebouwd. De personage zijn realistisch doordat ze uitvoerig worden beschreven in hun dagelijks leven. Daarnaast komen de landschappen in het verhaal tot leven door de gedetailleerd omschrijving.

Het verhaal speelt is af rond 1850 en is prachtig geschreven. De personages krijgen te maken met veel hoogte en diepte punten in hun nieuwe land. De gebeurtenissen zijn zo goed beschreven dat de emoties voor de lezer voelbaar zijn. Je leeft mee en wil soms als wegwijzer dienen voor de personage want ze zijn zo dichtbij elkaar. Daarnaast is de pech en het drama van Lizzie hartverscheurend.

Naast de Engelse cultivering van Australië en Nieuw Zeeland wordt ook de cultuur van de Maori's zo goed mogelijk beschreven. Sarah Lark geeft aan dat er veel verschillen zijn/waren tussen de Maori stammen maar dat ze alleen over informatie beschikte die de Maori's generaliseerden. Toch heeft ze heel subtiel verschillen aangebracht in de stammen. Prachtig om te lezen en heel informatief.

Een kennismaking met de boeken van Sarah Lark hebben gezorgd voor een nieuwe favoriete schrijfster. Ook wordt het landschap zo mooi beschreven dat een reis naar Nieuw Zeeland op mijn bucketlist is gezet.