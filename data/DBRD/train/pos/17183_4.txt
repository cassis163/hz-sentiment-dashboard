Ronald Jeffreys wordt geëxecuteerd voor de gruwelijke moord op 3 jongetjes. Ongeveer 3 maanden na zijn dood wordt er terug een dood kind gevonden, vermoord op dezelfde manier als dat Ronald Jeffreys dat deed. Heeft men de verkeerde persoon geëxecuteerd? Er was toch voldoende bewijs en hij had toch een bekentenis afgelegd?

Maggie O'Dell, profiler bij de FBI wordt erbij gehaald. Maggie haar huwelijk zit in het slop. Haar man wil dat ze stopt met het gevaarlijke werk, ze is al meerdere keren gewond geraakt. Daarnaast moet ze samenwerken met een man die haar niet ongevoelig laat.
Sherrif Nick Morrelli is in de voetsporen van zijn vader getreden, ook sherrif en toevallig de man die Ronald Jeffreys gepakt heeft. Er komt dan ook behoorlijk wat druk bij deze man te liggen. Hij is blijkbaar een knappe man die veel affaires achter de rug heeft, maar voor Maggie voelt hij iets anders.

Al snel na het eerste dode jongetje, verdwijnt een tweede. Het wordt een race tegen de klok om hem te zoeken of de dader te ontmaskeren. Ondertussen komt een spook uit het verleden van Maggie O'Dell ook nog even op bezoek.

Spannend boek, de eerste met Maggie O'Dell.