Samen van Julie Cohen

Op een ochtend die begint als elke andere staat Robbie op, kust zijn nog slapende vrouw Emily, en legt een brief voor haar neer. Dan trekt hij de deur achter zich dicht en loopt weg van hun huis, hun leven samen, en hun onverbrekelijke liefde. De reden achter Robbies daad wordt duidelijk als het verhaal langzaam terugspoelt naar 1962, door het leven van twee mensen die in elkaar de liefde van hun leven hebben gevonden, maar wier liefde geworteld is in een groot geheim. Een geheim dat tegen elke prijs beschermd moet worden…

Via de Hebbanbuzz mocht ik het mooie boek Samen lezen van Julie Cohen en wat ben ik hier blij mee zeg.
Zodra het boek op de mat viel was ik al onder de indruk.
De cover is werkelijk prachtig. Het is voornamelijk blauw, wat de zee uitbeeld en daarop twee vogels gedrukt. De boekenlegger was een mooi extraatje.

Julie Cohen is voor mij nog een onbekende auteur dus laat ik me verrassen.

De schrijfstijl :

‘Jij bent mijn begin en mijn einde en alle dagen daartussen’.

De schrijfstijl is meteen pakkend. Het is duidelijk en de hoofdstukken zijn van een mooie lengte. Er wordt meer dan genoeg beschreven dat wegleggen van het boek geen optie meer is.

Het verhaal wordt in vijf delen omschreven . Het eerste deel begint in 2016 en Julie Cohen neemt je mee terug naar 1962. Het eindigt met een proloog van Emily. Het verhaal wordt vanuit de perspectieven Robbie en Emily verteld. Ze zijn gelukkig getrouwd maar in 2016 besluit Robbie er een einde aan te maken. Door terug te gaan in de tijd lees je hoe ze elkaar ontmoeten en welk geheim ze met zich mee dragen.

‘Hun liefde was onvoorwaardelijk. Hun leven was een leugen.’
De personages en de omgeving wordt erg goed omschreven en je leeft echt met Robbie en Emily mee.
Al lezende lees je over hun liefde maar ook hun problemen waardoor ze elkaar ook weer moeten loslaten. Je blijft lezen omdat je wel heel nieuwsgierig wordt naar wat nu precies het geheim is.

Samen is een prachtig boek dat nog lang bij me blijft. Met een lach en een traan heb ik genoeten van elke bladzijde.
Julie Cohen heeft er een fan bij en ik ga zeker meer van haar lezen.

Een echte mustread dat ik beloon met 5 sterren