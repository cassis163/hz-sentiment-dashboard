Echt een boek waar je doorheen vliegt. Zoveel spanning en willen weten wat er nu precies aan de hand is. Het verhaal begint heel simpel met een gokker die een epileptische aanval krijgt in het eerste hoofdstuk, maar toen was ik ook gelijk verkocht. Je wordt meegesleept in een wereld van kansberekening, waarschijnlijkheidsleer, kwamtum-fysica en psychologie. Midden in het boek stokte bij mij het verhaal even omdat ik toen teveel informatie over me heen gestort kreeg. Maar later blijkt dat ik kennelijk onbewust hier toch iets van opgestoken heb, want ik begrijp wat er gebeurt. Het is geen heel gemakkelijk boek om te lezen, maar wel superspannend. Ik wilde telkens weten hoe het verhaal af zou lopen.

Een ander aspect van dit boek is, dat ik door dit verhaal erg aan het denken gezet ben: Bestaat er nu toeval of juist niet? Als iemand een beslissing neemt volgt er een kettingreactie van allerlei gebeurtenissen, maar als hij een andere beslissing zou hebben genomen dan had dit weer op een heel andere wijze een reactie teweeg gebracht. Heeft de mens nu wel of niet een vrije wil? Kan iemand nu wel of niet de toekomst voorspellen of ziet hij of zij een aantal mogelijke toekomsten afhankelijk van beslissingen die genomen worden? Is alles wat we om ons heen zien nu werkelijkheid of juist niet? Deze vragen zijn slechts een klein deel van alle vragen die dit verhaal bij je oproept. Heel knap geschreven. Echt het maximum aantal sterren waard. Ik ben een fan.