Alweer een uitstekend boek van Michael Connelly; hoe krijgt die man het iedere keer toch voor elkaar? De ontknoping is niet echt verrassend, maar wel spannend. Ook dat is een kunstje dat lang niet iedereen kan vertonen. De echt sterke punten zijn wat mij betreft de manier waarop aannemelijk wordt gemaakt dat Pierce per se wil ontdekken wat er met Lilly is gebeurd (aanvankelijk denk je: neem toch gewoon een ander telefoonnummer en doe niet zo moeilijk), en natuurlijk de subtiele verwijzing naar Harry Bosch, zodat wij lezers ons kunnen verheugen. Harry will be back!