Ik won dit boek via Hebban en kreeg het thuis bezorgd met een persoonlijke boodschap van Thomas Olde Heuvelt. Heel leuk, dus ik ben er ook snel in beginnen lezen!
Hex is een verhaal over een Middeleeuwse heks gecombineerd met de hedendaagse technologie. Je merkt onmiddellijk dat dit boek door een twintiger geschreven is, wanneer de termen apps, Facebook, GoPro en Twitter je om de oren vliegen. Dat was eerst even wennen maar ik vond het uiteindelijk best een leuke insteek.
In de eerste hoofdstukken leer je de inwoners van het dorp Beek kennen, en wen je geleidelijk aan de bizarre heks die deel uitmaakt van deze gemeenschap. Hierna bouwt de spanning steeds op en ontvouwt zich een heel spannend verhaal. Nog even in dit boek lezen voor je gaat slapen is misschien niet zoâ€™n goed idee. Thomas Olde Heuvelt is erin geslaagd de spanning en gruwel in dit boek zo te omschrijven dat je de schrik en pijn gewoon kan voelen.
De vergelijking met Stephen King is niet ver te zoeken. Lang geleden dat ik nog een boek las dat me zo deed rillen als Hex! Al was de horror in de finale me soms net iets te veel. Maar Hex is vlot geschreven, mooi opgebouwd, spannend en bevat een sterke plot. Een aanrader voor iedereen die graag eens gruwelt.