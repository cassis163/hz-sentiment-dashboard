Ik hou van de boeken van Gregg Hurwitz maar ik kan je alvast verklappen dat ik ‘De rekruut’ echt het beste boek in de serie is. Evan Smoak werd in de vorige twee boeken al steeds menselijker, maar in dit boek is dat al helemaal het geval. Je merkt duidelijk dat hij van moordmachine en geheim agent naar een persoon met gevoelens gaat. Dat is voor hem een hele les, maar dat maakte het voor mij, naast alle actie, toch echt wel asl een nog toffer boek dan de vorige twee in de Orphan X serie.

Waar je in de vorige boeken echt meer las over Evan’s klussen als de Nowhere Man, is dit boek echt gefocust op zijn leven als Orphan X. Er zitten wat onthullingen in over hem, maar ook over de achtergrond van het Orphan programma met één hele duidelijke onthulling waar ik echt niets over zal verklappen. Natuurlijk zit er ook in dit boek een flinke dosis actie en moord, maar de menselijke toon overheerst toch echt wel.

Aan het einde moest ik zeker weten een traantje wegpinken en toen ik deze recensie ging schrijven, vroeg ik me af of er nog een deel komt. Op de site van Gregg Hurwitz staat niets vermeld en op zich is dat ook wel logisch, want er zit een vrij duidelijk einde in dit boek. Maar dat neemt niet weg dat ik zelf nog helemaal niet klaar was om afscheid te nemen van Evan Smoak. Ik wil meer van hem weten en zou echt nog wel willen weten hoe het hem in de toekomst vergaat. Ik weet niet of ik dat zelf moet gaan invullen of dat Gregg Hurwitz uiteindelijk misschien nog plannen heeft voor een vervolg (op welke manier dan ook….), maar voor nu is dit het einde.

En dat vind ik jammer! Ik heb zo onwijs genoten van deze serie. De eerste twee boeken (Orphan X en de Nergensman) kregen van mij al vier sterren, dus het is geen verrassing dat dit boek vijf sterren krijgt. Als je van Jack Reacher en The Bourne boeken houdt, dan is deze serie echt een aanrader.

‘De rekruut’ van Gregg Hurwitz is als afsluitend deel van de Orphan X serie de beste in het rijtje. Er zit genoeg actie in om het spannend te houden, maar Evan Smoak wordt ook een flink stuk menselijker en dat maakt het helemaal tof om te lezen. Ik ga Evan Smoak missen!