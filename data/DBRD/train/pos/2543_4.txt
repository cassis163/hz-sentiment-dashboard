De sprookjes van Hans Christian Andersen, wie is er niet mee opgegroeid? Lezen voor het slapengaan, bezoekjes aan de bibliotheek, van die enorme boeken met prachtige afbeeldingen, de verfilmingen van Disney... Er zijn weinig mensen die geen connotaties hebben wij sprookjes. Uitgeverij Rainbow heeft de sprookjes van Hans Christian Andersen nogmaals uitgegeven als De mooiste sprookjes van Hans Christian Andersen, in een mooi nieuw jasje.

In de inleiding van dr. Annelies van Hees (die ook de vertaling verzorgde), geeft ze aan hoe de keuze is gevallen op deze lijst sprookjes. Uit een enquÃªte was gebleken dat de meeste mensen dezelfde twintig sprookjes van Andersen als favoriet aanmerken, met vaak een aantal persoonlijke keuzes er bij. In deze verzameling van De mooiste sprookjes van Hans Christian Andersen heeft ze dus ook deze twintig 'algemene' favorieten gezet, plus een paar persoonlijke favorieten.
De titels gaan van hele bekende klassiekers, zoals De kleine zeemeermin, tot wat (voor mij) onbekendere sprookjes, zoals Het meisje dat op het brood ging staan. Het is leuk dat de bekende klassiekers worden afgewisseld met wat onbekendere verhalen, zodat het ouvre van Andersen wat beter belicht wordt.

De schrijfstijl spreekt vooral aan tot voorlezen, de lezer wordt wel eens rechtstreeks aangesproken, en de alwetende verteller geeft opmerkingen over de verhalen. Hierdoor nodigt het verhaal voornamelijk uit tot voorlezen. Doordat De mooiste sprookjes van Hans Christian Andersen een samenstelling is, is het een ideaal boek om iedere avond een verhaal te lezen, aan jezelf of aan een ander.

De klassiekers zijn in een mooi nieuw jasje gegoten, maar door de hardcover, leeslint en de zwart-witte afbeeldingen voelen ze toch heel authentiek aan. De mooiste sprookjes van Hans Christian Andersen is een must voor je boekenkast, om de inhoud en om het jasje dat er omheen zit.