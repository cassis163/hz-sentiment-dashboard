Opnieuw een zeer goed uitgekozen cover. Een arm waarvan de hand half in het water ligt van een meertje.
Met plezier had ik het eerste deel in de Isabel Dieudonn√©-serie gelezen. Toen het tweede deel op de mat viel wou ik dan ook zo snel mogelijk mee in de nieuwe zaak van adviseur Isabel duiken.

De proloog start reeds sterk met een gedachte van de moordenaar. Snel wordt de eerste moord duidelijk waarbij het voltallige team zich de nodige vraagtekens stellen wie het slachtoffer is maar nog meer waarom hij een slachtoffer is geworden.
Isabel werkt vanuit haar buikgevoel en tot hiertoe is ze dan ook altijd juist geweest. Snel komt ze tot de conclusie dat deze moord de eerste in een serie gaat worden.

Wederom een zeer goed uitgedokterde thriller met de nodige spanning en vraagtekens. En waarbij de auteur de verwikkelingen rond Isabel, haar familie en vrienden mooi verweeft heeft in het verhaal. Het is een compleet pakketje dat het leesplezier verhoogd.
Door middel van haar kennis over het omgaan met dood en rouw heeft de auteur van de moordenaar een mens proberen te maken en een heikel punt zoals euthanasie en recht op sterven mee laten spelen in dit verhaal.
Een zeer sterke thriller die ik zeker kan aanraden.