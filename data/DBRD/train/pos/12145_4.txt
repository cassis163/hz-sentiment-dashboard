Met de souffleur lees je een op en top klassieke thriller (denk hierbij aan Seven, Silence of the lambs, ...). We krijgen een kat en muis spel tussen een seriemoordenaar en het team van de recherche. Dit team bestaat uit een 4-tal vaste rechercheurs en een tijdelijke politie agente met ervaring in het opsporen van vermiste kinderen. En zoals je verwacht spelen gebeurtenissen uit het verleden en de onderlinge relaties tussen de teamleden ook hier een belangrijke rol.
Het boek leest vrij vlot en de lezer wordt gedurende het verhaal vaak op het verkeerde been gezet met als toetje een verrassende ontknoping (of toch niet ?).

Bizar dat een dergelijk boek maar zo weinig aandacht kreeg (Dit boek dateert van 2009). Niet gehyped maar zeer zeker de moeite om te lezen.