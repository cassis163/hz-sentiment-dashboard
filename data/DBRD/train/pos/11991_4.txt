Dit boek heeft terecht de Libris Literatuurprijs gewonnen. Wat een indrukwekkend, maar tegelijk hard en rauw boek.
Het gaat over een stuk Nederlandse geschiedenis waar ik niet zo heel goed mee bekend ben. Ja, ik weet dat IndonesiÃ« een Nederlandse kolonie is geweest, maar de gruwelen die zich er afgespeeld hebben, daarvan was ik niet op de hoogte. We zijn al wel wat gewoon als het over oorlogsgruwel gaat, maar dit is precies nog een gradatie erger.
Arto, de Arend wordt in 1925 geboren in Soerabaja uit een Chinese moeder en een vader die hem weigert te erkennen. Zijn opvoeding verloopt dus al niet te best, temeer omdat hij eigenlijk door oudere broers opgevoed wordt, al krijgt hij precies meer slaag dan eten. Het maakt van hem een harde jongeman die in dienst gaat en vecht tegen Japanners, Nederlanders, Belinda's. Hij vecht eigenlijk tegen iedereen, maar zorgt er wel voor dat hij iedere keer aan de goede kant staat. Hij wordt zelfs enkele malen opgepakt en gruwelijk gemarteld, maar ontsnapt iedere keer. Zijn haat tegen de bezetters maakt van hem een moordmachine. Eigenlijk is hij in dienst als tolk, maar hij kan zelf niet bijhouden hoeveel mensen hij gedood heeft. In het begin trok hij een streepje op het houten handvat van zijn wapen, maar hij is ermee gestopt. Door zijn afkomst voelt hij zich bij geen enkele bevolkingsgroep echt thuis.
Op een bepaald moment moet hij vluchten naar Nederland en leert daar een Nederlandse vrouw kennen met wie hij verschillende kinderen krijgt. Omdat hij niet beter weet, voedt hij ze ook met erg harde hand op. Moeder kijkt wel de andere kant uit. Het wordt zo erg dat de kinderbescherming ingrijpt en de kinderen in een internaat plaats.
Het verhaal wordt mede verteld door een van de kinderen die veel langer op internaat hebben gezeten dan eigenlijk de bedoeling was en die zijn vader haat voor wat hij hen allemaal aangedaan heeft.

Hoe een oorlog niet alleen tijdens de oorlog slachtoffers maakt, maar ook de navolgende generatie zwaar hypothekeert.
Op het einde vond ik het boek een beetje inzakken want het was op weg naar 5 sterren, maar dat heb ik toch even bijgesteld.