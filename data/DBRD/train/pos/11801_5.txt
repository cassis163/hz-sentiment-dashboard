Karin de Roos sleept je met Dubio de middeleeuwen in. De roman speelt zich af in de periode voorafgaand aan de onafhankelijkheid van het graafschap Holland en de cultivering van de moerassen. Alles klopt, de gebruiken, de bekende historische personages, en de voor het verhaal door de schrijfster toevoegde personen. De (familie) verbanden tussen de hoofdpersonen zijn goed uitgewerkt.
Dubio is een makkelijk toegankelijke page-turner die de heden en verleden naast elkaar schetst en in elkaar laat vloeien. Het verhaal is door de wendingen in de tijd niet voorspelbaar en daarmee spannend.
Karin de Roos heeft een fantastische debuutroman geschreven. Ik hoop spoedig meer van deze schrijfster te mogen lezen.