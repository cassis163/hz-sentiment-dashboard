Op aanraden van een vriendin ben ik dit boek gaan lezen. "Echt iets voor jou," waren haar woorden. Dat klonk veelbelovend.

Het boek gaat over Cath. En Cath is, zoals de titel zegt, een echt Fangirl. Ze is dol op Simon Snow en schrijft online succesvolle fanfictie. Eerder deed ze dit samen met haar zus, maar nu ze gaan studeren lijkt haar zus veranderd. Ze is niet meer de zus die Cath kent.

Ondertussen begint Cath ook nog eens gevoelens te ontwikkelen voor wat zij ziet als het vriendje van haar kamergenoot.

Dit is een van de weinige boeken geweest die ik heb gelezen, waarbij ik het boek niet uit wilde lezen. Niet omdat het zo slecht was, maar omdat ik nog geen afscheid wilde nemen van de personages.