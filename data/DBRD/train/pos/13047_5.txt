Echt ontzettend leuk, dit literaire stripboek! De strip is losjes gebaseerd op 'Far from the madding Crowd' van Thomas Hardy, maar het verhaal speelt zich af in een hedendaagse setting. Tamara Drewe keert terug naar het huis van haar overleden ouders op het platteland. Zij brengt daar vele hoofden op hol, vooral de schrijvers in een nabij gelegen rustiek onderkomen, waar (aspirant) schrijvers in alle rust aan hun boeken kunnen werken. De situatie loopt volledig uit de klauwen, al kun je daar Tamara niet als enige schuldige voor aanwijzen. Mooi getekend, mooie tekstjes, geestig en soms een tikkie vilein. Ik kon het boek niet neerleggen!
Ik ga nu meteen haar ander literaire stripverhaal bestellen! Dat is Gemma Bovery. Eens kijken hoe ze Madame Bovary in een modern jasje verpakt. Dat wordt ook smullen, dat weet ik nu al!