Isobel heeft een oud zilveren amulet geerfd en gaat via een vakantie in Marokko op zoek naar de geschiedenis ervan.
Parallel aan het verhaal, loopt het verhaal van Mariata, een afstammeling van de eerste koningin van Touareg, een hoogstaand nomadenvolk.
Het verhaal neemt je mee naar de woestijn, de hitte, de liefde voor de woestijn, en de afschuw van het stadse. De schrijfster heeft zich goed verdiept in de nomadenvolken, en kan prachtig omschrijven. Je hebt bijna zin in het boek te springen en met de volken mee te leven. Het verhaal is net zo prachtig neergezet als De Legende van de Kapers, dat toch een van mijn favorieten is. De personages zijn twee ontzettend sterke vrouwen waarmee je goed mee kunt leven. Goed neergezet verhaal rondom thema's als familie en dat waarin je gelooft.