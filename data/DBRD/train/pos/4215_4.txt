Frederik Baas is een pseudoniem van Jan van Mersbergen. Jan van Mersbergen heeft al verschillende romans geschreven. Dagboek uit de rivier is zijn debuut thriller en hij besloot deze onder een pseudoniem uit te brengen.

Barbara gaat samen met haar zoontje Rens en haar vriend Robbert op vakantie naar de Ardennen.
Robbert is uitgever en 1 van zijn auteurs woont in de Ardennen en heeft hun geholpen aan het vakantiehuis waar ze verblijven. Barbara en de schrijver blijken het goed met elkaar te kunnen vinden en Rens is helemaal gek van de schrijver zijn hond. Echter al snel begint Jens zich te vervelen en Barbara zet een speurtocht voor hem uit gebaseerd op een vermissing van een meisje 4 jaar geleden. Maar dan krijgt de speurtocht een onverwachte wending...

In dit boek begin je te lezen en daarna weet je niet meer te stoppen. Het boek moet in 1 keer uit. De schrijfstijl is vlot en simpel en daardoor ga je heel makkelijk door het boek heen. Het verhaal is boeiend en ondanks dat er geen hele grote spanning in het boek zit sluimert er wel steeds iets waardoor je nieuwsgierig blijft.
Het verhaal wordt verteld vanuit het oog van de schrijver, alleen weet de schrijver wel erg veel over situaties waar hij niet bij aanwezig was en niet zou kunnen weten. Ook blijft het steeds een vraag of de schrijver wel te vertrouwen is. Er worden subtiele hints gegeven naar dat er iets gaat gebeuren , maar wat en of de schrijver er mee te maken heeft weet je tot het einde van het boek niet.
Ik vond het einde verrassend en vernieuwend en dit maakte het voor mij toch wel echt een goed boek!