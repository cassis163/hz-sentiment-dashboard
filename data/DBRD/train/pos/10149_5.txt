De Voyeur - Aloka Liefrink

De jonge schrijfster weet je ook hier weer in de ban te brengen van haar getalenteerde hersenspinsels . Dit is weer een verhaal doorregen van
psychologische intermenselijke relaties en conversaties, spannende suspense en verrassende wendingen. De titel leek me eerst weer op een verkeerd spoor te brengen, maar uiteindelijk wordt alles zeer duidelijk: er is een voyeur die Lisa voortdurend bespiedt en doordat je in het verhaal van hem ook wordt meegezogen ben je dat zelf enigszins ook .
De tijdsmeldingen doen je in dit boek dikwijls even terugbladeren om volledig mee te zijn, maar het voelt als een literair meesterlijk orgasme om de verhaallijn als een puzzel finaal in elkaar te krijgen.