Met In perfecte conditie ben ik al verder gekomen en nu gaan we grenzeloos gezond verder. In Grenzeloos gezond laat tophockeyster Ellen Hoog zien dat je altijd en overal ter wereld fit kunt zijn. Door te blijven bewegen en gezond te zijn kan je overal fit zijn. In Grenzeloos gezond staan 50 recepten die gezond en makkelijk zijn maar niet zonder een paar quility pleusures.

De recepten zijn geinspireerd door de trainingsstages en grote toernooien in Engeland Argentinië, Zuid Afrika, Australië en China maar ook vakantie/relaxtrips naar Ibiza en de USA hebben Ellen geinspireerd.

Van alleen maar eten blijf je niet fit. Daarom zes complete work-outs erbij die je zonder sportschool kunt doen. Op reis kan je dus gewoon aan je lichaam blijven werken. De diverse oefeningen zijn van moeilijk naar makkelijk en van een klein beetje inspanning tot veel inspanning. Een hardlooptraining ontbreekt niet en dat is een leuke training om te doen.

Grenzeloos Gezond heeft hetzelfde formaat als In perfecte conditie. Daarnaast heeft het dezelfde look and feel. De opmaak en lay-out is hetzelfde. Zelf vind ik dat fijn zodat de boeken echt bij elkaar passen voor anderen misschien het idee dat ze niet een nieuw boek inkijken. De fotografie is ook weer prachtig met volle pagina's foto's. Foto's om op te eten en jaloers op te zijn.

De recepten die in dit boek staan spreken me meer aan dan uit In perfecte conditie. Bij sommige recepten staat er wanneer ze het eet en waarom. Ik vind de recepten beter omdat ze naar mijn idee gemakkelijker zijn en vooral lekkerder en normaler. Ricotta lemonpancakes, pompoensoep, zoete aardappelchips dat zijn dingen die ik gemakkelijk en vaker ga maken.