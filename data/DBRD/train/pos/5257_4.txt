Het eerste deel van dit eerste boek in de 7-delige serie, las bijna als een thriller. Pa Salt is een adoptie vader van 7(?) dochters, maar is eigenlijk al gestorven voor het boek begint. Maia is de enige dochter die nog in een bijwoning op het ouderlijk landgoed woont, de andere dochters zijn uitgezworven. Voordat het mysterieuse testament kan worden voorgelezen, moeten eerst alle dochters 'thuis' zijn. Als dat eindelijk het geval is, wordt het testament voorgelezen, waarin niet alleen allen goed worden bedeeld, maar er ook een tipje van de sluier wordt opgelicht waar de wortels van de dochters liggen.
Maia is de eerste, qua behandeling in de serie, die naar haar geboorteland BraziliÃ« vertrekt. Daar begint de zoektocht samen met de auteur van het boek waarvan Mai de vertaling naar het Frans heeft gemaakt. Dit is het thrillerachtige deel.
Eenmaal haar familie gevonden, is er een lange flashback (contradictie interminus?) naar de overgrootmoeder van Maia, die vlak voor haar huwelijk een cultuurreis naar Europa maakt. Dit was voor mij vooral een feelgood stuk.
Naar het einde toe wordt Maia, ik zou zeggen uiteraard verliefd op de auteur en komt de ontknoping aan de orde over de biologische moeder. Hier mag ik niet te veel over schrijven, want dan verklap ik teveel. Maar dit deel zal, zonder dat ik de dames te kort wil doen, een tranentrekker voor veel vrouwen zijn.
Al met al een zeer toegankelijk boek dat makkelijk wegleest met interessante historische feitjes verweven in het verhaal.