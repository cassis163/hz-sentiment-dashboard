Net als velen las ik Sjakie en de chocoladefabriek als kind. Nu ja als tiener moet ik eerlijk zeggen. We hadden een onderwerp bij Engels over Engelstalige kinderboeken en ik las Sjakie en de Chocoladefabriek dus eerst in het engels. Het pakte mij zo dat ik al de boeken van Roald Dahl wilde lezen.Het verhaal van de jongen die in een heel arm gezin woont en een gouden wikkel om de chocolade voor zijn verjaardag heeft. Dat betekend dat hij op bezoek mag bij de Chocoladefabriek van Willie Wodka.
De umpa lumpa's (bekend bij elke lezer van Sjakie en de Chocoladefabriek) zijn mijn favoriet.
Ik was dan ook helemaal enthousiast toen ik ze in de film weer zag.
Het verhaal is een fantasie verhaal, maar ik hoop nog steeds als ik dit boek lees of voorlees dat ik het ook mag mee maken. Sjakie gaat met zijn opa naar de fabriek. Een hele lieve opa. Maar de andere gasten hebben allemaal wel wat. Iets wat we eigenlijk vaak in het dagelijks leven tegenkomen. Op school of werk of buurt.
Ik heb het dan ook graag voorgelezen aan mijn kinderen en lees het nu ook voor in de huisbibliotheek.
Het is een van de favorieten van de kinderen hier. Herkenningskreten hoor ik altijd! En het blijft ook nog steeds een boek met humor.