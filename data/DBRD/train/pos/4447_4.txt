Het verhaal van Irena Sendler was voor mij altijd onbekend, tot dat ik de film A Courageus Heart zag. Een film over de tweede wereldoorlog in Polen, over de Joodse Ghetto's en over Irena Sendler. Bij mijn zoektocht naar het boek dat de basis van de film was (en helaas niet meer te verkrijgen is) stuitte ik op het toen nog niet gepubliceerde boek Irena's Kinderen, van Tilar Mazzeo. Een boek dat met stip op mijn wensenlijstje werd geplaatst.

Eindelijk is dit boek van mijn TBR-lijst afgestreept en het was net zo mooi als ik verwacht had. Mazzeo schetst op basis van achtergrondfeiten en gesprekken met overlevenden de gebeurtenissen tijdens de tweede wereldoorlog, in Warsschau. Irena Sendler was maatschappelijk werker en heeft samen met haar netwerk meer dan 2000 Joodse kinderen weten te reden, en daarnaast nog verschillende Joodse volwassenen. Ze smokkelde ze uit de Ghetto's, zorgde voor valse papieren en bracht ze onder bij gezinnen en in weeshuizen.
Daarnaast speelde haar eigen priv√©-situatie. Haar getrouwd zijn, haar liefde voor een Joodse man (met wie ze niet getrouwd was) en haar zieke moeder. Dagelijks - soms wel meerdere keren - zette Irena haar eigen leven op het spel om deze kinderen uit de Ghetto's te smokkelen.
Het boek beschrijft op een prachtige wijze de gedachten en gevoelens en de vele momenten van angst die de Poolse en Joodse mensen tijdens de oorlog hebben gehad.

Tilar Mazzeo vertelt een verhaal van een heldin, die zichzelf nooit als een heldin heeft gezien. Irena deed gewoon wat voor haar goed voelde. Het is spijtig dat zo'n groot en prachtig verhaal jarenlang onverteld is gebleven. Mede door de invloed van het communisme dat na de oorlog de situatie in Polen overheerste. Met dit boek krijgt het verhaal eindelijk de aandacht die het verdient.

Een absolute aanrader voor liefhebbers van histortisch oorlogsverhalen!