Achterflap

Mia Saunders heeft een probleem: een schuld van een miljoen dollar, die binnen een jaar afbetaald moet worden. Gelukkig heeft haar tante een exclusief escortbedrijf en is Mia een knappe jonge vrouw met lef. Als oogstrelende 'arm candy' kan ze zo aan de slag bij Exquisite Escorts.

Elke maand heeft ze een nieuwe cliënt: een beroemde Franse kunstenaar, een zakenman, een verpletterend aantrekkelijke maffiazoon, een topsporter, een senator op leeftijd...Heel verschillende mannen die een ding gemeen hebben: voor Mia's gezelschap betalen ze zonder met een ogen te knipperen een ton. Seks is een optionele extra. Na twaalf avontuurlijke maanden zal er voor Mia meer veranderd zijn dan enkel haar banksaldo ...

Auteur

Audrey Carlan schreef al meerdere succesvolle, hotte series, waaronder de Falling-serie en de Trinity-trilogie. Ze woont in Californië met haar geliefde en hun twee kinderen.

Bron: uitgeverij Boekerij

Mijn mening

Ik mocht dit boek lezen voor bol.com, voor mijn taak als recensent in het genre chicklit. Zodra ik dit boek op de mat zag vallen, maakte mijn hart een klein sprongetje; wederom een pareltje die op mijn verlanglijstje stond. I love my job als recensent dacht ik direct.

Het boek heeft een prachtige, sprekende cover, die bij mij gevoelens van blijdschap opwekte. Het boek nodigt hierdoor direct uit.

In het boek volgen we Mia, een aantrekkelijke twintiger met een groot probleem: Binnen een jaar 1 miljoen dollar betalen aan je dwaze, wraakzuchtige ex. Tja, hoe ga je dat nou eens aanpakken. Gelukkig voor haar heeft haar tante een fancy escortbureau waar Mia direct aan de slag kan.Gedurende een maand huurt een klant haar voor gezelschap of andere interesses. Seks is een optie maar zeker niet verplicht. En laat en geluk nou aan Mia's zijde blijven: Die mannen zijn gruwelijk aantrekkelijk.

"Jezus, maria en jozef". Het was goed mogelijk dat er kwijl over mijn kin droop. Wes en Alec waren om over naar huis te schrijven. En dat deed ik ook. Vaak. Naar Ginelle die elke brief intensief bestudeerde. Maar Anthony Fasano, tja, dat ging het vrouwelijk verstand gewoon te boven.

Het boek beschrijft drie maanden en dus ook drie klanten. Op de eerste klant, Wes, werd ik zelf bijna verliefd. Wat een schatje.Een lekkere beach boy met een vleugje bad boy. Hij werd opgevolgd door Alec, een Franse kunstenaar, die ook maar al te graag in het Frans sprak tegen Mia. Die dit op haar beurt helemaal niet kon verstaan en steeds moest vragen wat het betekende. Dit vond ik wel jammer. Dit zorgde voor een soort onderbreking in het verhaal. Zowel in de maanden januari als februari word je als lezer getrakteerd op voldoende stomende seks scenes.

In maart is dit enigszins anders. De klant is er een van een heel ander formaat. Hij wenst compleet andere dingen van Mia. Een leuke afwisseling, maar stiekem mistte ik de verhitte scenes wel een beetje gedurende deze maand.

Mia is een karakter, you gotta love her. Nuchter en vol lef. Goed gebekt en aantrekkelijk om te zien. De messcherpe opmerkingen maken haar tot een geliefd karakter. De ellende die Mia doormaakt wordt goed beschreven, maar niet overdreven. Het past bij het nuchtere karakter van het personage. Hierdoor klopt eigenlijk alles en valt als een puzzel in elkaar.

Nooit verliefd worden heeft een magnetische werking op mij gehad. Net wanneer je dacht dat niet beter kon, kwam de volgende knapperd de hoek om zetten, verleidde me, en liet me verdwaasd achter. Net als Mia. Dit boek weet zichzelf ver boven boeken als vijftig tinten te plaatsen, wat dit genre in een compleet nieuw licht zet. Uitmuntend gedaan! Maar is het Mia gelukt? Nooit verliefd te worden? Ik kan niet wachten op het volgende kwartaal.


Nooit verliefd worden

ISBN: 9789022578070. Uitgeverij: Boekerij. Vertaald door: Textcase Utrecht. Verschijningsjaar Nederlands: 2016. Aantal pagina's: 366.