Een reeks onverklaarbare moorden zet het Franse universiteitsstadje Marsac op zijn kop. Een dode professor, een verbrande Zweedse kunstenaar en een door honden aangevreten dierenvriend... Wie is het
zieke brein achter deze gruwelijke moorden?
Politiecommandant Servaz wordt op de zaak gezet. Al het bewijsmateriaal duidt in de richting van Julian Hirtmann, de meest gevreesde seriemoordenaar aller tijden. Maar kan de tbs-patiÃ«nt, waarvan niemand na zijn ontsnapping uit de psychiatrische kliniek ooit nog iets vernam, daadwerkelijk schuldig zijn?
Samen met zijn team probeert Servaz de duistere praktijken te ontrafelen. Maar als de zaak plotseling een heel persoonlijke dimensie aanneemt, wordt de politiecommandant tot het uiterste gedreven.

Als je niet van ingewikkelde boeken met veel personages en veel verhaallijnen houdt, dan raad ik het boek af. Maar zelf ben ik er gek op! Ik ga dan ook deze serie achter elkaar lezen.
Personages met een behoorlijke rugzak door hun verleden en het heden komen opnieuw samen. Net als in het vorige deel. Iedereen wordt tegen elkaar uitgespeeld. Daarom maken de personages op persoonlijk vlak heel veel mee. In mijn hoofd komen ze daardoor echt tot leven. Ik heb ervan genoten!