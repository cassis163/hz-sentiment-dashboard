"Jacob Holbrook is uit de gevangenis ontsnapt. De moeraskoning. Mijn vader. En ik ben degene die hem in de gevangenis heeft doen belanden." ~ p21.

Ik heb echt genoten van dit verhaal! Voor wie denkt dat hij een spannende thriller gaat lezen, zal dit boek waarschijnlijk teleurstellen. Maar wie een goed, sterk verhaal kan waarderen met een spannende ondertoon, zal met dit boek absoluut zijn hart kunnen ophalen!

"Dit zal niet de eerste keer worden dat ik op mijn vader jaag, maar ik ga er alles aan doen om ervoor te zorgen dat het de laatste keer wordt." ~ p68.

Dochter van het moeras verteld het verhaal vanuit Helena, een jonge vrouw wiens moeder als tiener is ontvoerd en in het moerasgebied van Michigan jaren lang is vast gehouden. Helena is geboren en getogen in het moeras en houdt van het leven daar. Ze weet niet beter. Tot het moment waarop ze ontdekte wie haar vader werkelijk was. Nu, 20 jaar later, ontsnapt haar vader uit de gevangenis. Helena weet dat de politie hem niet zal vinden, alleen zij weet hoe haar vader de geheimen van het moeras zal gebruiken.
Ik moest even wennen aan de schrijfstijl, maar het verhaal had me al snel te pakken. Karen Dionne weet op een prettige manier heden en verleden af te wissen, en weet op die manier de lezer mee te trekken in het leven van de ik-personage. Helena is een sterke vrouw, gevormd door haar verleden, die nog steeds moeite heeft met haar plek in de maatschappij. Je voelt het verlangen wanneer zij verteld over haar tijd in het moeras, en tijdens het lezen zit je bijna naast haar op de richel de muggen weg te slaan. De relatie tussen Helena en vader, het voetstuk waar de man op staat, omdat het meisje nu eenmaal niet beter weet, en de kracht van haar moeder. Ik heb absoluut respect voor de manier waarop de auteur de emoties heeft weten te vangen en deze heeft weten te combineren met "nu"-verhaal. En de manier waarop het sprookje verweven is met het verhaal was een absolute bonus!

"Ik zou een moord plegen voor die man. Ik zou voor hem sterven. En ik wist dat hij hetzelfde voor mij zou doen." ~ p90.

Een thriller hoeft niet altijd een boek te zijn waarbij je op het puntje van je stoel zit. Juist de verhalen die zo strak in elkaar zitten, zijn de verhalen die mij weten te veroveren. En dit is absoluut zo'n boek. Elk detail, elke emotie, alles klopt. Echt een plezier om te lezen!