Het handzame kookboek Simpel koken is een idee van Janny de Moor. Misschien ken je haar al van haar rubriek in Trouw, waar ze sinds 2014 haar vaste kookrubriek Simpel heeft. Haar receptenboek sluit hier goed op aan. In Simpel koken kun je recepten vinden voor elk seizoen. Volgens Janny de Moor hebben we het in West-Europa druk genoeg. Te druk om ook nog elke dag langdurig in de keuken te moeten staan. Haar boek brengt daarbij uitkomst. Volgens haar moet de maaltijd een rustpunt zijn van de dag en de bereiding van deze maaltijden moet gemakkelijk en vlot te bereiden zijn.

De recepten is het boek zijn gericht op twee personen. Voor haar maaltijden haalde ze inspiratie uit vele culturen. Janny de Moor gaf daar dan weer haar eigen twist aan. Bij ieder recept zal je een paginagrote foto vinden van het gewenste resultaat. Foto’s die stuk voor stuk van de pagina af lijken te knallen. Waanzinnig mooie foto’s met een smaakvol kleurgebruik.

Naast ieder recept zijn er handige suggesties geplaatst om van het hoofdgerecht een 3-gangenmenu, inclusief bijpassend drankje, te kunnen maken. Ook heeft de auteur tijd gemaakt om een achtergrondverhaal bij de recepten te plaatsen als extra toelichting. Welke recepten kun je verwachten? Ten eerste een ruime hoeveelheid aan vegetarische recepten, waaronder een Amerikaanse groenteschotel en lekkere Cubaanse rijst. Opgevolgd door een hoofdstuk over vis en schelpdieren. Denk daarbij onder andere aan koolvis met tuinkers en springvis uit Wales. Daarna een aangenaam hoofdstuk voor de liefhebbers van kip en ander gevogelte. Hier onder meer een lekkere Dronkenkip en een Romeinse zomerschotel. Achterin het boek nog twee hoofdstukken vol vleesrecepten met lams-, rundvlees en varkensvlees.

Het boek Simpel koken wordt praktisch afgesloten met een overzichtelijk ingedeeld register waarbij de voorgerechten, hoofdgerechten en nagerechten afzonderlijk van elkaar op alfabetische volgorde opgezocht kunnen worden. Een goed verzorgd kookboek dat indruk maakt. Eenvoudige recepten, maar wel met als resultaat; maaltijden waar je niet omheen kunt. Gezonde maaltijden die net even anders zijn dan de gerechten die je vermoedelijk normaal op tafel zou zetten. Bijzonder en creatief!