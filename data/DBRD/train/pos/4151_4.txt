Yvette van Boven deelt met de lezer van Home Sweet Home een stukje van haar Ierse verleden. Haar eerste gerechten waren onder andere colcannon en Ierse ginger snaps. Toen ze in Ierland opgroeide wist ze niet beter of de natuur was een belangrijk onderdeel van het dagelijkse leven. Home Sweet Home is dan ook een kookboek geworden met een persoonlijk tintje, vol Ierse verhalen rondom comfortfood. Een boek waarin oude traditionele recepten kennismaken met de nieuwe Ierse keuken. Een ode aan de verse Ierse streekproducten!

In het boek Home Sweet Home start Yvette van Boven met een overzicht van de traditionele Ierse keuken. Gevolgd met een uitgebreide uitleg over de meest voorkomende ingrediënten die je in het boek zult tegenkomen. In het hele boek zijn paginagrote sfeerfoto’s geplaatst van Ierland. Daarnaast zal je bij alle recepten mooie professionele foto’s van de gerechten vinden. Mooie inspirerende plaatjes, gemaakt door fotograaf Oof Verschuren.

Wat voor recepten kun je verwachten? Het mooi vormgegeven boek is ingedeeld in praktische hoofdstukken, alle recepten zijn afgestemd op vier personen. Om maar direct goed in huis te vallen, begint Yvette van Boven met aangename bakrecepten. Hier zal je onder andere een ovenheerlijke Ierse appeltaart aantreffen, maar ook een Guinnessbrood en een originele Gur cake. Aansluitend hierop smaakvolle recepten voor een fijn avondje borrelen. In alle hoofstukken zijn er als leuke onderbreking interessante artikelen geschreven zoals bijvoorbeeld een informatief artikel over zeewier. Na de twee eerdergenoemde hoofstukken vind je de gebruikelijke hoofdstukken vol recepten voor voorgerechten, hoofgerechten, bijgerechten en nagerechten.
De recepten hebben allen veel gemeen, ze zijn niet al te ingewikkeld om zelf thuis te maken en bevatten over het algemeen ingrediënten die je in ieder winkelcentra wel kunt vinden. Geen moeilijke toestanden dus, maar lekker aan de slag met aangename recepten, voorzien van een Ierse twist. Maak je eigen rabarbersiroop, een gezonde groentetaart als bijgerecht, een brandnetelsoep en bijvoorbeeld een traditionele Sheperd’s pie.

In Home Sweet Home staan zoveel recepten, met dit Ierse kookboek kan iedere thuiskok zich een lange tijd vermaken.