Ik heb wel iets met Hugo Borst. Vele jaren geleden las ik zijn columns in AD al en natuurlijk zag ik hem later op tv en hoorde ik hem ook op de radio, als presentator van Langs de lijn. Maar ik kende hem ook al als schrijver: zijn boek over vaders en hun zonen is een pareltje. En ook 'Ma' is prachtig.

'Ma' is een ontroerend verslag van een zoon die voor zijn aftakelende moeder zorgt. De verhaaltjes zijn de ene keer heftig en de andere keer komisch, maar vrijwel altijd ontroerend. Dit is liefde in optima forma. En Borst is een meester in het beschrijven van 'de kleine dingen die het doen'.

Verder moet je niet te veel over dit boek zeggen. Je moet het gewoon lezen.