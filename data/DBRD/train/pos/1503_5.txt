Tania Carver is het pseudoniem van het schrijversechtpaar Martyn en Lisa Waites. Dit is al hun derde deel van de serie, maar de tweede die vertaald is en uitgebracht is in Nederland. Dit derde deel is als stand alone goed te lezen. Op de cover van hun boeken prijkt de tekst; voor de liefhebbers van Tess Gerritsen en Mo Hayder. Vind het wel een Mo in betere tijden en een Tess ten tijde dat ze de Leerling en de Chirurg schreef.

De eerste twee hoofdstukken beginnen al goed. Wanneer Cam en zijn baas Gav een sloopklus krijgen gaan ze op verkenning uit in een vervallen huis. Beide mannen staan al doodsangsten uit bij het betreden van het huis en schuifelen dan ook voetje voor voetje naar binnen. Wanneer ze in de kelder aankomen Ontdekt Cam een kooi van mensenbotten als hij iets ziet bewegen steekt hij zijn hand naar binnen. Hij wordt dan ook al snel aangevallen door het verwilderde kind dat zich in de kooi bevind. Geschrokken slaan de twee mannen op de vlucht. Tijd voor inspecteur Phil Brennan om in actie te komen.

Het verhaal heeft je dan ook direct te pakken. Het is spannend en beklemmend tegelijk.
Tania Carver weet de juiste toon aan te slaan en de juiste sfeer op te roepen om de lezer te boeien. Je kijkt dan ook al snel uit naar de rest van het boek. De personages zijn goed neergezet, zowel de slachtoffers, Inspecteur Phil Brennan en de overige personages worden goed beschreven. Je voelt de angst en geen emotie is de personages vreemd. De schrijfstijl is prettig, geen moeilijke woorden, maar een boek dat makkelijk weg leest. De plot zit goed in elkaar, gruwel stukjes, het dagelijkse leven, de dader en het onderzoek wisselen elkaar in rap tempo af. De vele cliffhangers aan het einde van de hoofdstukjes maken dat je alleen maar verder wilt lezen. De ontknoping komt stukje bij beetje naarmate je verder in het verhaal vordert om dan uiteindelijk met een zinderende finale te eindigen.

Spanning: 5 sterren
Plot: 5 sterren
Leesplezier: 5 sterren
Schrijfstijl: 5 sterren
Originaliteit: 5 sterren
Psychologie: 5 sterren