Judith heeft in dit boek 2 verhaallijnen beschreven in 2 tijdsvakken. Olga is de hoofdpersoon in het verhaal dat zich afspeelt in 1972 en Cassandra is de hoofdpersoon 40 jaar later.

Cassandra komt uit een relatie en koopt een huis in Rockanje. Ze wilt daar opnieuw beginnen en haar droom als voedingsdeskundige te realiseren. S’nachts hoort Cassandra gegil en gaat op onderzoek uit waar de gil vandaan kan komen. Ze krijgt hulp van een vriendin die journaliste is. Samen duiken ze erin en stuiten ze op een drama wat destijds heeft afgespeeld ... Iemand wil dat de waarheid boven tafel komt maar ze worden tegengewerkt met verschillende gevolgen.

Beide verhalen zijn opgebouwd uit korte hoofdstukken, hierdoor ben je voordat je er erg in hebt een aantal hoofdstukken verder aanbeland in het boek. Wat ik soms niet prettig vond is dat de hoofdstukken van het heden en verleden om en om zijn. Ik geef er de voorkeur aan dat de hoofdstukken in het heden of verleden iets langer zullen duren dan één hoofdstuk. Judith heeft met deze 2 totaal verschillende tijdzones een samenspel gecreëerd die staat als een huis. Als je het verhaal dat zich afspeelt in 1972 leest, dan waan je je ook daadwerkelijk in die tijd. Beide verhaallijnen hebben een eigen spanning en plot en die werken gezamenlijk naar een ontknoping die je niet verwacht.