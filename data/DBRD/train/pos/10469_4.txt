Recensie Indigo van Latoya Moirae

Met dank aan In de Boekenkast mocht ik het mooie boek Indigo lezen. Voor mij is de auteur Latoya Moirae onbekend dus begon ik zonder verwachtingen aan het boek.
Deze begint met een huiveringwekkende proloog. Wat een heftig stukje is dat zeg en meteen was mijn nieuwsgierigheid gewekt. Wat is er nu precies met dit meisje gebeurt?

Het verhaal gaat over de 18-jarige Caro die al jaren dik bevriend is met de broers Noah en Nick. Ook beide ouders zijn vrienden van elkaar en al jaren gaan ze gezamenlijk op vakantie naar Portugal. Deze vakantie loopt alleen iets anders dan gewend. Wanneer Caro Nick na een lange periode weer ontmoet beginnen haar hormonen op te spelen. Als ze dan ook nog eens in Portugal Pia ontmoet twijfelt ze helemaal over haar gevoelens.
Tegelijkertijd krijgt Caro’s vader wel heel veel ongelukjes en gaat zich vreemd gedragen.

Het verhaal begint na de heftige proloog wel wat langzaam. Je leert in deze hoofdstukken de personages en de verhoudingen goed kennen, Vooral Caro wordt goed neergezet. Je voelt haar twijfels en de verwarring omtrent haar gevoelens..Dit gevoel heeft is voor iedereen wel een eens meegemaakt en daardoor voel je ook met haar mee.
Wanneer het boek meer vaart krijgt, wordt het ook meteen spannender. Er gebeuren wel heel veel rare dingen . Het lijkt erop dat iemand wraak wil nemen en hierdoor is de spanningsboog gespannen. Verschillende gebeurtenissen wisselen elkaar af, de ene heftiger dan de ander. Dit zorgt er voor dat je geboeid blijft lezen. Ook komen er geheimen aan het licht en na het einde toe wordt alles duidelijk. Waar ik eerst dacht dat het een romantisch boek zou zijn blijkt het al snel een spannende thriller. Er wordt goed naar het plot toegewerkt. Wel wat voorspellend maar toch had het voor mij ook nog een verrassing in petto. In verband met spoilers kan ik hier verder niets over zeggen.

Wel heb ik mijn twijfels bij Indigo of het nu wel een YA boek is. Dit omdat er best wel veel heftige seksscènes in voorkomen. Ik zou het eerder plaatsen onder New Adult of gewoon onder de thrillers want spannend is het zeker.
Een verhaal vol liefde, spanning en wraak waar ik echt van genoten heb. De schrijfstijl leest lekker weg en het heeft korte hoofdstukken. Ook vond ik het leuk omdat er over verschillende thema’s werd geschreven zoals vriendschap, seksualiteit, automutilatie , spiritualiteit wat het verhaal extra spanning meegeeft

Een boek wat zeker ook voor de volwassenen goed te lezen is.
Van mij 4 sterren