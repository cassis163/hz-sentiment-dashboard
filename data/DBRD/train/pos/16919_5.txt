Bij dit boek had ik een onderbuikgevoel, ik wilde het heel graag lezen maar ik vind de schrijver nogal een typje wat mij dus weerhield om het te gaan lezen. Deze leesclub was dus zeer welkom en ik was zeer blij dat ik was ingeloot. Want mijn onderbuikgevoel had dus weer eens gelijk. Ik heb 800 pagina's lang verwonderd, bewonderd en genoten van het boek. Beeldspraak, mooi taalgebruik en soms hele moeilijke woorden maar het versterkte het verhaal wat Ilja ons verteld heeft.
In vogelvlucht het boek want ik vind het echt een aanrader.

Als de relatie tussen Ilja en Clio stuk loopt neemt Ilja een hotelkamer in Hotel Grand europa om daar een boek te schrijven over zijn relatie met Clio en hun gezamelijke passie Caravaggio. Er zijn 3 schilderijen van Caravaggio maar 1 is verdwenen en daar zijn ze naar op zoek. Ik het hotel zijn een aantal vaste gasten met wie Ilja goed kan praten en nieuwsgierig als Ilja is vraagt hij alles en ook dit lees je terug in het boek en dan hebben we nog de verhaallijn van het toerisme in Venetie( en later heel Europa) Deze drie verhaallijnen brengt Ilja op geheel eigen wijze tot een geheel en ik vond het prachtig om te lezen en ik vind het ook heel terecht dat hij een nominatie heeft voor de Libris Literatuurprijs.