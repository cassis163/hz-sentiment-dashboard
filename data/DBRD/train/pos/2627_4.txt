Het boek van wijsheid van Arun Gandhi gaat over de wijze lessen die hij van zijn grootvader, Mahatma gandhi, leerde. Als tiener bracht hij twee jaar in de Ashram in India bij zijn opa door.

Wijsheid
Het boek is opgedeeld in elf lessen, die de belangrijkste wijsheden van Mahatma Gandhi bevatten. Allen hebben ze tot doel je te helpen een beter mens te worden en daarmee een positieve verandering voor de wereld te kunnen zijn.
“Wees zelf de verandering die je in de wereld wilt zien.”

Toepassen
Naast de wijze lessen van Gandhi krijg je ook een mooi inzicht in wie Mahatma Gandhi was als mens en als opa, naast Gandhi de vrijheidstrijder die de wereld wilde veranderen. Arun laat zien hoe je de wijsheden kunt toepassen in je leven en wat hij er zelf mee gedaan heeft. Op een vloeiende manier brengt hij de belevenissen uit zijn grootvaders jeugd, zijn eigen jeugd en recente gebeurtenissen op wereldniveau mooi samen. Arun laat ook zien dat zijn opa geen heilige was, maar zo zijn tekortkomingen had en vele fouten in zijn leven gemaakt had. Fouten waar hij van geleerd had. Fouten waar hij anderen voor wil behoeden.
“We zijn allemaal producten van onze tijd, van de politiek en de verwachtingen die op dat moment de toon aangaven.”

Vooroordelen
Het boek maak je weer even bewust van hoe makkelijk wij oordelen over anderen, hoe makkelijk we boos worden en hoe bang we eigenlijk zijn voor onderdrukking, waarop we anderen proberen te kleineren en de baas te zijn. We doen zo ons best om er bij te horen, bij welke groep (religieus, politiek, sport, werk etc.) dan ook, dat we daarmee anderen buiten sluiten. Maar zoals Arun ook stelt, uiteindelijk vallen we allemaal wel buiten de groep van een ander. Waarom willen we eigenlijk zo graag anders zijn dan anderen en toch ergens bij horen? Een menselijk foutje wellicht, dat hoe dan ook mensen kwets, buitensluit, veroordeeld en zelfs tot verdeeldheid zorgt. Misschien is het inderdaad een utopie, de wereldvrede en de gelijkheid die Gandhi voor ogen had, maar ik geloof wel heilig dat een betere wereld bij jezelf begint. Dus laten we daar maar mee beginnen. Ook geloof ik, net als Gandhi, dat iedereen gelijkwaardig is en dat we niemand buiten mogen sluiten. Maar zo makkelijk gaat dat helaas niet, want zelfs Arun ontdekte met een groep weldenkende mensen dat hun overtuiging dat zij geen vooroordelen hadden, onterecht was.

Bewustwording
Door je bewust te worden van je eigen blinde vlek, dat waarvan jij denkt dat je het niet doet – bijvoorbeeld oordelen – kun je het tegen gaan. Door elke dag te proberen een beter mens te zijn dan de dag ervoor. Dit kun door het leven en de mensen om je heen positief te benaderen, met liefde, begrip en respect. Als je eenmaal voorderingen maakt, leert Gandhi ons, ontstaat er een sneeuwbaleffect.

Conclusie
Het is een prachtig boek waar veel uit te leren valt. Vroeger dacht ik wel eens, wat maakt het nou voor verschil wat ik doe? Dat is zo miniem en onbeduidend op wereldniveau. Maar Gandhi laat zien dat elk mens en elk klein dingetje al een verschil kan maken. Misschien niet meteen voor wereldvrede, maar in ieder geval wel op kleinere schaal voor de mensen om je heen. En die kunnen op hun beurt weer een verschil maken voor de mensen om hen heen.