Deze roman gaat over liefde en verlies, vriendschap en ontrouw, geheimen en een moord. Gedurende een week volg je het leven van drie vrouwen waarvan het leven totaal ondersteboven wordt gegooid wanneer er, bij ieder van hen, een geheim aan het licht komt. Hierdoor raken hun levens ook nog eens op een merkwaardige manier met elkaar verbonden.
Naast de vele ontwikkelingen, beschreven vanuit verschillende perspectieven, staan vooral de emoties en gedachten van de hoofdpersonen centraal. Zo komen ze veel te weten over miscommunicatie, zelfkennis, berouw en eerlijkheid. Dit boek heeft een duidelijke vraag; hoe goed ken je de ander en hoe goed ken je jezelf?
Zelf in de epiloog word alles wat bovenwater is gekomen opnieuw volledig in twijfel getrokken. Het is ook een verhaal wat in alle tijden en bij een ieder zou kunnen gebeuren. Thema's als; de verschillen tussen man en vrouw, het loslaten van kinderen, roddels en relatie perikelen komen allemaal voorbij
De personages zijn ruimschoots uitgeschreven en er zit een goede verhaallijn in.
Toch zijn de vele personages aan het begin van het verhaal wat overbodig en ruimte voor zelfinterpertatie is er niet want de schrijfster heeft alles volledig ingevuld. Ook het wachten op de onthullingen uit de brief laten wat lang op zich wachten. Het brengt het verhaal echter geen schade toe want het is een zeer vermakelijke roman die in één ruk uitleest en je ondanks zijn luchtigheid toch aan het denken zet.