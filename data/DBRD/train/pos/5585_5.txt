"Je bent een soort vlinder. Mooi, breekbaar en net zo moeilijk te vangen." ~ p19.

Al lange tijd ben ik fan van Jen zonder ooit een boek van haar gelezen te hebben. Best vreemd eigenlijk... Maar na het lezen van Schaduwen van de Tijd, kan ik zeggen dat ze meer dan waard maakt! De liefde die zij uitstraalt voor boeken en schrijven voel je absoluut terug tijdens het lezen, en dat geeft het net dat beetje meer. In dit verhaal maken we kennis met Hannah, Ben en Josh. 3 vrienden die elkaar hun hele leven al kennen, maar ook al lange tijd niet gezien hebben. De terugkeer naar het vakantiehuisje van de moeder van Hannah en Josh in Arizona biedt een mooie basis voor het verhaal.

"Het ene moment heb ik een doodnormaal leven en het volgende moment ben ik in een of ander bizar folkloreverhaal terecht gekomen." ~ p137.

Wat ik heel erg grappig vond is dat ik bij Josh de hele tijd een soort Jake uit Twilight voor me had, terwijl hier helemaal geen specifieke reden voor is behalve dat hij uit Navajo-reservaat komt en lang haar heeft. In het dankwoord achterin refereert Jen voor haar inspiratie naar New Moon, en specifiek naar Jake. Alsof ik het voelde tijdens het lezen!?! Voor alle Twilight haters (ja ze bestaan): nu niet gelijk dit boek laten liggen, want het lijkt er totaal niet op! Verre van... Schaduw van de Tijd is een mooie Spirituele YA, waarin heden en verleden elkaar perfect aanvullen. Wat ik zelf erg mooi vond is de manier waarop Jen haar kennis van het Navajo-reservaat en de amerikaanse geschiedenis heeft weten te verweven in dit verhaal, zonder dat het een saaie geschiedenis les werd.

"Ik zal me alleen herinneren dat ik mijn hart verloren ben." ~ p263.

Onnodig te zeggen dat ik genoten heb van dit boek, van begin tot eind. Jen heeft een hele fijne manier van schrijven, waarbij je het gevoel krijg dat er je een verhaal verteld word die zo maar eens waar zou kunnen zijn. De personages voelen als mensen die je echt kent, je hoeft alleen maar je ogen dicht te doen om je tussen Hannah, Ben en Josh te begeven... Een absolute aanrader, helemaal voor mensen die open voor meer tussen hemel en aarde ♡♡♡