YES! Wat een ontzettend lekker feelgood boek is dit! Vanaf de eerst bladzijde zat ik in het verhaal en leef ik onwijs mee met Laurie. Maar dan, op een besneeuwde decemberdag, ziet ze vanuit de bus een jongen bij de halte van wie ze vo√©lt dat hij de ware is. Hun ogen ontmoeten elkaar, er is een magisch moment... en dan rijdt de bus door.
En vanaf dat moment zit ik er in!

In het boek volgen we vooral Laurie, maar ook zijn er hoofdstukken geschreven vanuit Jack (de busjongen). Het is fijn dat je van beide perspectieven leest hoe zij verlangen naar elkaar en dat zichzelf eindeloos moeilijk maken. Je leeft je enorm goed in in beide personages en bent zowat in staat om ze zelf een handje te gaan helpen!
Gedurende het gehele verhaal hoop je op een positieve afloop voor hen beide. Je leest over de fijne momenten, maar ook over de mindere periode in het leven van Jack en Laurie. Dit maakt dat het verhaal niet te zoetsappig wordt en ook realistisch blijft.

Door enkele onverwachte momenten in het boek, word je wakker geschud en loopt het verhaal net anders dan je van te voren had verwacht. Naast de liefde voor elkaar, lees je ook over vriendschap. De humor tussen Sarah en Laurie maakt me regelmatig ook aan het lachen en is het voor mij heel herkenbaar.

De schrijfstijl van Josie Silver is vlot en beeldend. Je ziet de situaties en de omgeving voor je. Het verhaal is pakkend en wanneer je eenmaal begint, leg je het boek niet meer weg.
Ik hou van een heerlijk zwijmel boek, maar dat wel realistisch blijft. Houd jij hier ook van? Dan is "Een dag in december" ook zeker een aanrader voor jou!