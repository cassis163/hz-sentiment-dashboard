Ventoux is een bijzonder boek. Titel en auteur doen vermoeden dat het een wielrenboek is. Dat is het niet, alhoewel het wel beter leest als men op de hoogte is van de wielerhistorie om de gebeurtenissen in het boek in de juiste tijd te plaatsen. Terwijl andere schrijvers de gebeurtenissen in de tijd vaak aangeven door de hoodstukken een datum te geven. Dit doet Wagendorp niet. Hij weet op ingenieuze wijze de handelingen in een periode van 30 jaar vloeiend met elkaar te verknopen. Daarbij refereert hij veelvuldig aan gebeurtenissen in de wielerhistorie. Het ongeluk dat leidde tot de dood van Peter heeft overeenkomsten met de val van de Italiaan Fabio Casartelli in de Tour de France van 1995, waarbij hij tijdens een val met zijn hoofd tegen een betonnen paaltje kwam en overleed. Deze relatie kon de auteur echter niet leggen omdat het ongeluk met Casartelli in 1995 geschiedde en Peter dit in 1982 overkwam.
Wagendorp schrijft hele fraaie zinnen, die kwalitatief ver uitsteken boven de teksten van Michiel van Egmond en Isa Hoes. Potentiele lezers die niet van wielrennen houden, moeten zich zeker niet van het lezen van Ventoux af; het is zonder meer een knap geschreven roman.