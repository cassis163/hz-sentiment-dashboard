In het nawoord schrijft Paul van Loon, de schrijver van MeerMonster, dat hij een aantal jaar geleden een verzoek kreeg van een van zijn lezers om Dolfje Weerwolfje eens een avontuur te laten beleven in Schotland. Dat idee is wat blijven sudderen bij Paul van Loon. In 2013 uiteindelijk bezoeken ze samen Schotland en voor mij ligt het avontuur: MeerMonster genaamd. Maar hoe leuk is dat, dat je als lezer, als fan, invloed kan hebben op de auteur! Schroom je dus niet en benader je favoriete schrijver of personage, wie weet?!

Met leesniveau AVI 4 is het weer een prachtig vormgegeven boek, mooie 3d­kaft, veel illustraties, een aangenaam lettertye en voldoende leesafstand. Dit keer is het wel een pil van 205 pagina’s. Dat weerhoud de schoolmeid wel even, maar eenmaal begonnen zitten we al snel middenin het avontuur. Om haar wat tegemoet te komen lees ikzelf ook wat bladzijden voor. Het knappe van Dolfje Weerwolfje vind ik dat het wel spannend is wat hij meemaakt maar niet eng. Er wordt niet over hem gedroomd, maar samen met hem beleeft.

Wat zit daar in de emmer zalm die Pa meebracht? Volgens opa weerwolf is het een Selkie, een wezentje uit Schotland. Het moet zo snel mogelijk terug, anders kan het niet overleven. Dolfje gaat samen met Timmie, Pa en Leo naar Schotland om zijn nieuwe vriendje terug te brengen. Een gevaarlijke reis, want Schotland is een land vol geheimen: wondelijke doedelzakspelers en diepe meren met monsters… En denkt Dolfje dat maar of worden ze echt gevolgd door een geheimzinnige gedaante?

Groeten uit Schotland van Dolfje Weerwolfje, WROW!