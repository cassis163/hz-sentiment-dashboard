Leeservaring Kasper wordt een kip van Sam Copeland
.
Wat een heerlijk, fijn, vrolijk, gek, origineel en grappig boek.
.
Samenvatting. Kasper wordt een kip is deel 1 in de hilarische serie voor jongens én meisjes. Piekeraar Kasper is de nieuwe favoriete antiheld waarmee iedere lezer vriendschap sluit.
Piekeraar Kasper
In de nieuwe hilarische serie voor jongens en meisjes maken we kennis met piekeraar Kasper. Hij heeft iets ontdekt waar hij zich écht zorgen over begint te maken: hij verandert op de gekste momenten ineens in een dier! Hij weet nooit welk dier – van het ene op het andere moment is hij een vlo, een duif of een neushoorn. Samen met zijn beste vrienden start Kasper een onderzoek, want hij moét weten wat er met hem aan de hand is, en wat hij eraan kan doen. Straks overkomt het hem als hij in de spotlights van de schoolmusical staat…
.
Bijna elke dag las ik een stukje uit het boek. Het originele plan was om mijn zoontje voor te lezen, maar daar bleek dit boek nog wel echt te moeilijk voor. Geen probleem: ik heb het lekker zelf gelezen.
.
Ondanks dat het boek ‘eigenlijk’ voor kinderen is vanaf een jaar of acht, heb ik serieus genoten van dit verhaal. Het is een origineel verhaal en echt goed uitgewerkt en uitgedacht. Het is niet ‘alleen maar’ dat Kasper in een willekeurig dier verandert. Zijn vrienden willen Kasper helpen om uit te zoeken waaróm hij verandert, wanneer dit gebeurt en hoe hij dit kan voorkomen. Samen verzinnen ze plannen en voeren dat ook uit. Dit zorgt uiteraard voor hilarische fragmenten.
.
Naast dat het verhaal grappig is, staat het ook vol met leuke teksten als: ‘Ik wou dat die donkere wolk eens wegging. Hij hangt de hele tijd boven ons. Al dagen.’ ‘Klopt’, beaamde Samir. ‘Het lijkt een soort... metafoor of zo.’ Ik vind het wel komisch dat een metafoor in dit verband zowel als metafoor wordt gebruikt als letterlijk.
.
Kortom: Superleuk boek!

Instagram: vrouwzoektboek