Mijn eerste indruk: de cover van het boek heeft een andere stijl dan die van het eerste deel. Het boek komt nu meer over als een Young Adult in plaats van een Fantasyboek. Gelukkig ziet de cover er wel spannend uit en het goed en kwaad is duidelijk aanwezig. Het boek heeft een hoeveelheid van 205 bladzijden. Persoonlijk vind ik deze hoeveelheid aan de lage kant. Ik had het boek graag dikker gezien. De prijs van het boek vind ik hierdoor een beetje aan de hoge kant. Is dit een boek wat ik zelf zou kopen in de winkel? Ja zeker, het eerste deel was erg leuk en spannend om te lezen en ik wil echt het vervolg lezen.

Het verhaal zelf: sluit mooi aan op het eerste deel. Ook dit boek is van begin tot eind spannend. Toen ik begon met lezen zat ik gelijk goed in het verhaal en kon ik het boek bijna niet wegleggen. De schrijver heeft zijn vlotte en duidelijke manier van schrijven goed voortgezet in dit boek. Het verhaal zit vol met magie, ontrouw en verraad. Sommige karakters komen uit het eerste deel en er zijn er een paar nieuwe bij. Gelukkig heeft de schrijver in dit boek zijn personages beter uitgewerkt en hierdoor kon ik mij beter inleven in het verhaal en het gaf op deze manier meer duidelijkheid.

Dit boek is een aanrader voor onze Fantasy lezers.

Ik ben zeer benieuwd naar meer schrijfwerk van deze schrijver.



STERREN



Ik geef dit boek 4 sterren



BOOKLOVERSAPHIRA