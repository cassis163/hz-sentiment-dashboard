De vrouw na mij – Sarah Pekkanen en Greer Hendriks

Als je zin hebt om een boek te lezen wat spannend is, de diepte ingaat én onverwachts wendingen bevat, dan is dit boek geschikt voor je!
Met heel veel plezier las ik dit boek. Het eerste deel van het boek is een kennismaking met de hoofdpersonen. Met veel omschrijvingen over personen en gebeurtenissen wordt je meegenomen in hun levens. De belangrijkste verhaallijn draait om een koppel, Nellie en Richard. Een ideaal koppel, waarbij wel wat eigenaardigheden opvallen, die je aan het denken zetten. Dit wordt zo beschreven dat je benieuwd wordt hoe het ze verder zal vergaan.
Maar dan start deel 2… en wordt je als lezer in verwarring gebracht. Niemand lijkt meer wie je dacht dat ie was. Voor mij betekende het zelfs teruglezen, om te kunnen begrijpen hoe al gelezen stukken nu goed op hun plek zouden vallen.
Als je echter zin hebt in wat gepuzzel en het niet erg vindt om daar moeite voor te hoeven doen, dan is dit boek een aanrader! Zeker als je in deel 2 beland bent dan is het boek lastig meer weg te leggen en wil je de afloop weten.
Tot het eind aan toe blijft dit boek je verrassen!