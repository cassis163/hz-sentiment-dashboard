Gevarenzone is het eerste boek van Jennefer Mellink dat ik mocht lezen. De flaptekst beloofde veel goeds, en ik was dan ook heel enthousiast dat ik dit boek van YA Clavis Books mocht lezen!

Ik had verwacht dat het van begin af aan een super spannend boek zou zijn, dit liet echter even op zich wachten. De echte spanning begint pas halverwege het verhaal, maar het geeft je wel de tijd om de karakters goed te leren kennen. Je krijgt een goed beeld van Pip, wie zij is, hoe ze zicht voelt en waarom het zo belangrijk is dat ze het huis uit gaat. Hoe haar relatie met haar ouders is, en het verdriet dat zij draagt. Je leert haar beste vriendin Sanne kennen, en hoe belangrijk hun vriendschap is voor Pip. Halverweg het verhaal begint alle ellende... en je vraagt je echt af welke kant het op gaat. Is dit een paranormale YA Thriller of is er iets anders aan de hand? De auteur weet goed de spanning op te voeren, zonder te veel weg te geven. Wat ik zelf heel jammer vind is dat ze "het lekkerst" voor het laatst heeft bewaard, en dat verhaal daar ook direct stopt. Ik had graag nog 1 of 2 hoofstukken doorgelezen. Enerzijds omdat ik gewoon heerlijk in het verhaal zat, anderszijds omdat het het voor mij nu te veel open laat en verhaal nog wel een staartje had kunnen krijgen. Wellicht worden we nog verrast met een vervolg!? Wel heb ik genoten van de cursieve tussendoor hoofdstukken die je in het begin vraagtekens bezorgen, om vervolgens heel mooi samen te komen met het verhaal.

Al met al een heerlijke YA thriller die ik qua leesplezier samen op de plank kan zetten met de boeken van Chinouk Thijssen (Blindelings en Hij is van mij).