Waar je in het eerste deel van de ‘Love Bites’ series kennis maakt met de Alfa wolf Tobias en zijn ‘mate’ Alex, maak je in dit tweede boek kennis met Sebastian de neef van Tobias.

Sebastian ontmoet tijdens een feest op het landgoed Erica. Vanuit instinct herkent hij haar meteen als zijn ‘mate’ maar zodra hij haar dit verteld, komt hij erachter dat Erica hier absoluut niets van wil weten en dat zij al helemaal niets met hem te maken wil hebben.

Echter is het van levensbelang voor mannelijke wolven om hun natuurlijke geliefde te claimen en wanneer zij dit niet doen, wacht hun een zware toekomst.

Komt Sebastian erachter waarom Erica niets met hem te maken wil hebben en krijgt hij de kans om haar voor zich te winnen voordat het volle maan is?

Dit tweede boek geeft je nog beter dan het eerste boek een kijk in het leven van de wolvenclan.
Omdat het om een persoon gaat die ook in het eerste boek voorkomt, voelt het bijna als een spin-off, en wellicht is dit ook wel zo bedoeld.

Je moet echter het eerste boek gelezen hebben wil je aan het tweede boek beginnen omdat het eerste boek een hoop basis uitlegt. Als je het tweede boek zou lezen zonder het eerste boek te hebben gelezen, is het mogelijk dat je niet alles begrijpt.

Ik vond dit tweede boek absoluut een aanvulling op het eerste boek en ik was blij dat het om een bekend persoon uit het eerdere boek ging. Ik vind het mooi om de verschillende verhaallijnen te lezen welke uiteindelijk weer bij elkaar komen!
Ik ben dan ook absoluut benieuwd naar het volgende boek.

Er zit een goede opbouw in het verhaal en ook de spanning wordt goed opgebouwd. Het einde is niet voorspelbaar en het plot heeft absoluut een verassende twist!

De schrijfstijl is net als het eerste boek lekker vlot en het Engels niet te moeilijk.

Ik vond zowel het verhaal als de personages goed omschreven en hun persoonlijkheden komen duidelijk over. De schrijfster heeft absoluut tijd en energie gestoken in de uitwerking van de personages.

Ik vond het verhaal an sich iets minder als het eerste boek. Maar nog steeds absoluut de moeite waard om te lezen!