06 apr 2013
Op het voorblad van Wildernisjaren schrijft Linda Nijlunsing mij:

“Volg je hart, no matter what!” Linda Nij

In Wildernisjaren gaat Linda terug in de tijd, toen ze als jonge vrouw in Alaska ‘big Jim’ heeft ontmoet. “Into the wild gaat ze met hem samenleven, ze probeert er het bestaan in de wildernis van Alaska te begrijpen, ze moet ontberingen doorstaan, leven er geïsoleerd maar weet toch ook de eenzaamheid te waarderen, ze moet er hard werken maar geniet tegelijk van de overweldigende omgeving, ze voelt er zich één met de natuur, ze wordt gevoed door de liefde.

Later ontstaat er door de eigenzinnigheid van Jim een kentering in hun relatie en moet Linda een keuze maken, ze zal Alaska verlaten maar misschien zal haar hart altijd blijven hunkeren naar het onmetelijke land.

Een goed en vlot geschreven verhaal waarbij de toegevoegde waarde de beschrijvingen in het nog tamelijk onbekend Alaska zijn.