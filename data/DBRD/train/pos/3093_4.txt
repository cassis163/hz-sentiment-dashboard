In het derde deel van de Noordzeemoorden wordt er tijdens werkzaamheden in de tuin van de familie Narcing een schedel gevonden. Wanneer de vindplaats onderzocht wordt stuit men op nog veel meer schedels in een bizarre cirkel geplaatst. Het onderzoek zorgt voor een hoop spanning tussen de rechercheurs Maud en Niels. Niels is overtuigd dat de schuldige niemand anders kan zijn dan voormalig eigenaar van de villa Demsterwold, terwijl Maud vind dat er enkel naar de feiten en het bewijs gekeken moet worden. Verder is Kyra nog steeds op zoek naar haar verdwenen zuster en doet er alles aan om bij het onderzoek betrokken te worden.

Het boek spannend en soms zelfs gruwelijk, maar niet uit sensatie maar omdat het past. Het is vlot geschreven en leest makkelijk zonder dat het afgeraffeld wordt. De personages zijn mooi uitgediept. De vier verhaallijnen lopen mooi door elkaar heen en leiden naar een verrassend einde.

Isa Maron bewijst met Ritueel dat ze zich kan meten met de grote Nederlandse thrillerschrijvers.
Ritueel is het derde boek van de vierluik de Noordzeemoorden en is goed op zichzelf te lezen. Ik denk echter dat je je zelf tekort doet als je de eerste twee delen niet eerst leest.