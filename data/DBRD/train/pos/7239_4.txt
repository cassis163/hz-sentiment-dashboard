Mijn mening

Ik heb dit boek uit mijn mega-nog-te-lezen-stapel gevist. Jeffery Deaver is toch wel een van mijn favoriete thrillerschrijvers. En ook dit is weer een fijn boek om te lezen, spannend tot aan het einde. Regelmatig wordt je op het verkeerde been gezet, precies zoals het hoort bij een thriller.

In dit boek staat een forensisch taalkundige centraal: Parker Kincaid. Na jaren voor de FBI te hebben gewerkt is hij nu particulier onderzoeker en huisvader. De FBI benadert hem om te helpen in het onderzoek naar de Digger en verdere aanslagen te voorkomen. Na behoorlijk wat twijfel besluit hij te helpen.

Het boek speelt zich in ongeveer 24 uur af, met name op Oudjaarsdag 1999.

Ik vond het een op-het-puntje-van-je-stoel-boek. Nagelbijtend spannend. En net als je denkt, hè gelukkig, weet Deaver er nog weer een tandje bij te zetten. Geweldig al die onverwachte wendingen!

Lincoln Rhyme, een vast personage van Deaver heeft ook nog een bijrolletje. Leuk detail.

Door het hele verhaal heen komt een raadsel terug. Gelukkig wordt aan het einde ook de oplossing uit de doeken gedaan. Maar het raadsel wordt ook gebruikt om de onderzoekers alert te houden, het besef te gevn dat je soms ook anders moet denken. Buiten de gebaande paden.

Wat ik bijzonder vind is dat het boek geschreven is voor de aanslagen van 11 september. En hoe geloofwaardig de paniek en wanhoop door Deaver wordt beschreven. Maar vooral het verhaal lezen met de wetenschap wat er in de toekomst nog zou gebeuren…

Aanrader!