Stockholm, Ewert Grens, rechercheur volgt een spoor om een lijk dat iemand in het mortuarium achtergelaten heeft, te achterhalen. Het spoor eindigt bij een zeecontainer. Inhoud: 73 lijken van vluchtelingen. Weinig tot geen aanwijzingen over de identiteit van de mensen, maar wel ergens ingenaaid een telefoon. Laten daar nu toch de vingerafdrukken van Piet Hoffman zitten.
Hoffman en Grens hebben een verleden met elkaar, alhoewel ze elkaar liever niet zien. Momenteel is Hoffman beveiliger van voedseltransporten in Niger. Daar speelt zich een erg vuil spel af waardoor een vluchtelingenstroom op gang gekomen is en vooral in gang gehouden wordt. Daar waar mensen hun hele hebben en houden verliezen zijn er altijd mensen die ervan profiteren, die het ernaar maken om te profiteren en uit te buiten.
Grens vliegt naar Hoffman en vraag, lees dwingt hem om te infiltreren in de mensensmokkelaarsbende. Zoals gewoonlijk met gevaar voor eigen leven en dat van zijn naasten.

Spannend boek met harde realiteit. Lees vooral ook nawoord van de schrijver op het einde van het boek. Daarin legt hij uit hoe zijn relatie met de inmiddels overleden Börge Hellström tot stand is gekomen en wat er zoal nodig is om dit soort boeken met een mix van feiten en fictie te schrijven.
Het nawoord bevat ook de aankondiging van een volgend boek met Hoffman en de titel wordt al weggegeven.