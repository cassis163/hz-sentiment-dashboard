Het is alweer een tijdje geleden dat ik een boek uitgelezen heb. Helaas zat er weer een leesdipje te wringen en ik geraakte er moeizaam uit. Tot ik per ongeluk deze serie tegenkwam.
Al een tijdje op mijn 'nog te lezen'-lijstje, maar nergens te vinden. Langzaamaan geef je de hoop dan op. Tot de eerste zes boeken verschijnen en je maar dertig euro moet neertellen. Nee kon ik dus niet zeggen! Als een gek stormde ik naar de kassa en maar goed ook.

Het eerste boek heb ik verslonden. Want jeetje, het is echt geweldig voor dit genre. Het bevat enkele clich√©s, maar ik merk dat je die moeilijk kan omzeilen in dit genre. Wat ik in het begin wat tegendraads vond, was het idee dat de personages stiefbroer en -zus waren. Daar had ik het in het begin een beetje moeilijk mee.
Het mooie hieraan was dat ze niet gelijk verliefd werden. Vaak is dat wel het geval en daar kan ik me als lezer dan sterk aan ergeren. Deze keer ging het eerst puur over lust en elkaar in de buurt willen hebben. Niets waarbij het hele kleffe date-gedoe aan bod kwam.
Wat ik ook zo mooi vond, was dat andere personages allemaal wat wisten, en jij als lezer absoluut niets. Het grote geheim over Nan moest ik dus te weten komen en dat maakte ook dat ik bleef lezen. Het sleurde mij helemaal mee in het verhaal.
Voor ik het wist, had ik de laatste pagina gelezen. Het boek leest vlot weg en bevat eigenlijk zeer veel voor ongeveer 250 pagina's. De plot sprak mij gewoon gelijk aan en dat heeft ook veel goedgemaakt.