Indigo, Latoya Moirae

In Indigo leren we 18-jarige Caro kennen die met haar ouders op vakantie gaat naar Portugal. Haar twee beste vrienden Nick en Noah zijn daar ook met hun ouders, zoals ze wel vaker deden. Dit jaar is er echter wat veranderd. Ze zijn allemaal gegroeid en meer volwassen geworden. Het heeft effect op de hormonen en de bijkomende karakterveranderingen.
Caro's vader is altijd onhandig geweest. Op vakantie lijken de vervelende ongelukjes steeds vaker voor te komen. Wat is hier toch de oorzaak van?
Dan komt de prachtige verschijning van Pia om de hoek kijken en raakt ze bevriend met de jongeren. Vooral Caro krijgt steeds meer interesse in haar en komt er langzaam achter waar haar werkelijke gevoelens liggen.
Naarmate de vakantie vordert gebeuren er steeds vreemdere dingen. Wie doet dat en vooral waarom?

Indigo is een prettig en vlot verlopend verhaal over een jong volwassen meisje dat op een keerpunt in haar leven staat. Ze leert zichzelf  beter kennen begrijpt haar gevoelens steeds meer. De verhouding tussen haar en de jongens verandert en niets is meer hetzelfde na de vakantie.
Haar familie blijkt zwarte bladzijde in hun geschiedenis te hebben die zich via een omweg naar voren weet te brengen in Portugal.
Als lezer word je goed op het verkeerde been gezet en ga je twijfelen aan de achterliggende gedachten en beweegredenen van de karakters.
De eerste helft van het boek gaat vooral over Caro en haar ontwikkeling, de tweede helft word een stuk duisterder.
Het boek is onder de categorie 'young adult' ingedeeld. Echter wel voor de wat meer volwassen variant, daar er wat pittige scènes zijn beschreven. Daarnaast neigt het in de tweede helft meer naar een thriller.

Latoya weet intrigerende thema's als depressie, automutilatie, biseksualiteit en misbruik bespreekbaar te maken met dit verhaal.
In een ander boek 'De slang in het paradijs', maakt ze andere 'onbespreekbare' thema's zichtbaar. Het is een kenmerk van de boeken die zij schrijft geschikt voor (jong)volwassenen.

Het boek is 4 sterren waard.



Titel: Indigo
Auteur: Latoya Moirae
Taal: Nederlands
Pagina’s: 300
Leeftijd: 15+
ISBN: 9789491875625
Uitgeverij: LetterRijn
Boek prijs: € 17,50
Eboek prijs: € 5,99