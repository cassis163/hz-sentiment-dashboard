Hele mooie cover, zegt veel over de inhoud van het boek. De titel is trouwens ook goed gekozen. Bij het zien van de titel en de cover begin je al spontaan te fantaseren over het verhaal. Spreekt kinderen zeker aan.
De schrijfstijl van Tanja is heel vlot leesbaar. Echt schrijftaal aangepast aan de doelgroep. De indeling van het boek in dagen met telkens een tussenblad met de desbetreffende dag maakt het overzichtelijk. De hoofdstukken hebben allemaal een titel en daar hou ik wel van. Dat schept meer duidelijkheid aan de lezer.
Het hoofdpersonage Siem is een stoere maar toch gevoelige jongen. Dit soort personage trekt zowel de meisjes als jongens aan om het boek te lezen. De emoties die hij ervaart; spijt, verdriet, onmacht, woede, angst zijn herkenbaar beschreven.
Het plot is zeer goed gevonden. Tijdreizen daar dromen en fantaseren toch alle kinderen over. Het wordt zo realistisch geschreven dat het bijna echt is. Je weet als lezer waar het verhaal naartoe leidt maar toch zijn de ontwikkelingen verrassend. Ook de lessen die erin zitten naar kinderen toe vind ik belangrijk. Verantwoordelijkheid opnemen en instaan voor je daden, het gevaar van sociale media. Echt geschikte onderwerpen voor de leeftijdsgroep. Een boek waar je over kan filosoferen met kinderen.