Het eerste deel van de Cazelet-kronieken: "De lichte jaren" gaat over William en Kitty Cazelet, de Generaal en de Baronie genoemd. Zij hebben 4 kinderen, 3 zoons en 1 dochter. De zoons zijn getrouwd en hebben allemaal kinderen. Vader en 2 broers leiden een eigen bedrijf genaamd "De Werf".

De familie komt iedere zomer samen in het vakantiehuis in Sussex.
Een familie met ieder hun eigen verhaal, maar ook een goede verstandhouding van alle broers en zus onderling, maar ook hun kinderen, waarvan verschillende neven en nichten met elkaar bevriend zijn.

De naderende tweede wereldoorlog brengt ze nog dichter bij elkaar. Ieder zet zich in op zijn eigen manier. Ook de bezorgdheid om de medemens speelt mee en er worden ook naaste familieleden naar het vakantiehuis in Sussex gebracht om ze een veiliger onderkomen te geven. De saamhorigheid die hierdoor ontstaat is best bijzonder.
Waren er in het begin nog de nodige conflicten tussen familieleden, de naderde oorlog brengt ze allemaal op andere gedachten en worden hierdoor weggevaagd.
Een mooi boek, wat ons een goede kijk geeft op het leven van een gegoede Engelse familie in die tijd en de sfeer en gewoonten. Zoals deze worden beschreven, geeft je hiervan een goede impressie.
Het boek is zeker de moeite waard om te lezen. Ik kijk uit naar het volgende deel.