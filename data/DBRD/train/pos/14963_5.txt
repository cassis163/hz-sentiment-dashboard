Ik kreeg het boek Zuur vlees van Maurice Kummer cadeau van een vriend. Aangezien ikzelf uit Limburg kom sprak de titel me meteen aan. Ik kwam thuis van een zeer warme kermis. Niet alleen was het beschrevene zo herkenbaar, het was ook zo spannend dat ik niet kon wachten tot ik het gehele verhaal uit had.
Hoe Maurice Kummer zijn verhaal zo construeert dat er er diepgang en spanning door ontstaat is frappant.
En dus ga je op zoek naar meer werk van dezelfde auteur. Moro-reflex is niet zo herkenbaar in het Limburgse landschap geplaatst en dat vind ik wel jammer, maar dat zorgt er wel voor dat je meer door het verhaal zelf gegrepen wordt.
De ene minkukel die door de andere wordt opgetrokken, dat fascineert. Ook al weer door de juiste bewoordingen en de inventieve manier van vertellen en bovendien een soort road-movie, waarbij het tweetal wordt achternagezeten door scrupuleuze bendeleden met een moordmissie.
Prachtig gewoon, of beter, uitstekend in de letterlijke betekenis van het woord. Deze boeken steken uit boven de rest en daar kunnen critici, zoals ik de reacties lees van Crimezone, niet tegen.