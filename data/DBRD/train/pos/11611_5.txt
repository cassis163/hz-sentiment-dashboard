Wat een prachtig boek! Ik heb vrijwel alles van Mankell gelezen; De Chinees was een van de laatste die nog op mijn lijstje stonden. Wat een goed boek om het nieuwe jaar mee te beginnen. Een 'normale' thriller en een historische thriller in één. Mankell geeft je tegelijk inzicht in het interne conflict waarmee wereldmacht China zich geconfronteerd ziet en dat is uitermate boeiend. Met Mankell reisde je vooral in Afrika - en ook dit keer kom je daar weer even - maar nu is toch vooral China. Erg boeiend!
Enig minpuntje is het wat onafgemaakte eind. Je blijft met wat losse endjes zitten en ook al is het niet echt erg moeilijk om er zelf een soort eigen 'epiloog' aan te breien, ik heb liever dat de schrijver het verhaal netjes af maakt. Maar los daarvan toch 5 sterren!