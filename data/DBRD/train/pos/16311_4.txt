Ik heb eindelijk het derde boek (eigenlijk het 1ste) gelezen. Magnus is een waanzinnig goed geschreven verhaal over oplichting, identiteitsfraude en bekoorlijke vijanden. IV is een spannende plot driven thriller met een lichte Dan Brown achtige ondertoon. Bastaardsuiker is een geweldig mooi geschreven roman.

Het draait allemaal om Mattias met twee t's en zonder h. Mattias is een jonge schrijver die vastzit, met schrijven maar ook in zijn gevoelswereld. De grootste oorzaak is zijn megalomane grootvader die een zeer grote vinger heeft in het leven van zijn vrouw, dochter en kleinkind. Opa probeert eigenlijk het leven van iedereen wel te controleren en blijkt een waanzinnig karakter te zijn waar je uren over zou kunnen praten.
Mattias gaat op zoek naar de laatste restanten van zijn vroegere leven en neemt ons mee in het leven van hem maar ook in het leven van zijn moeder en vader, die elkaar helaas maar enkele maanden hebben mogen kennen.