Gezien de enorm goede recensies toch ook maar aan de twilight serie begonnen, hoewel ik helemaal niks met vampiers heb. En ik vond het een héérlijk boek! Verrassend, origineel, romantisch zijn woorden die bij me opkwamen toen ik het boek las. Je leest het in één ruk uit, een ware pageturner. De personages worden zowel qua uiterlijk (mjammie) als qua karakter goed beschreven, dat zorgt ervoor dat je echt wordt meegesleept in het verhaal, je leeft enorm mee. Spanning en romantiek in één. Heb wel even zitten twijfelen tussen 4 of 5 duimpjes, maar gezien de originaliteit en het meeslepende verhaal toch een verdiende maximaal score!