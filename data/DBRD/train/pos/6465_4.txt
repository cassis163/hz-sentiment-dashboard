Arun Gandhi, de kleinzoon van Mahatma Gandhi deelt in ‘Het boek van wijsheid’ wat hij van zijn opa geleerd heeft. Dit zijn voornamelijk wijsheden die je vaak makkelijk kunt uitvoeren (zoals de emotie woede: daar kan je aan toegeven of over nadenken) in je eigen leven. Arun vertelt persoonlijke verhalen gecombineerd met de manier waarop hij die lessen heeft geleerd.

Ik ken Mahatma natuurlijk wel van naam, maar wist niet heel veel over zijn leven en de dingen die hij uitdroeg. Toch merkte ik dat ik kan merken dat het in de vorige eeuw afspeelde. De wijsheden die Arun deelt, zijn in sommige gevallen niet altijd makkelijk uit te voeren in deze tijdgeest. Maar er zitten zeker stukken in (zoals stilte, je telefoon opzij leggen en gewoon je gedachten laten lopen of iets goeds doen voor een ander) die je makkelijk kunt toepassen.

Mahatma Gandhi was zeker een bijzonder persoon en ik vind echt dat het goed is dat zijn wijsheden gedeeld blijven worden. Iedereen kan er dan ook mee doen wat hij/zij wilt. Want een betere wereld begint echt bij jezelf.

Arun Gandhi deelt op persoonlijke wijze de wijsheden die hij van zijn grootvader, Mahatma Gandhi, geleerd heeft. Een boek waar iedereen wel wat uit kan halen.