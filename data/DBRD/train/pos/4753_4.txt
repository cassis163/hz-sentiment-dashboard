Ik heb dit boek als enigszins verontrustend ervaren.
De belevingswereld van de 11-jarige hoofdpersoon wordt zo pakkend en invoelbaar beschreven dat ik soms met kippenvel op mijn lijf aan het lezen was. Zo onthutsend om te lezen over de wijze waarop 'meneer' te werk gaat om het vertrouwen te winnen van Ted: de complimentjes, het gemanipuleer, de opdringerigheid etc., het zorgde er op een gegeven moment voor dat ik het boek even aan de kant moest leggen.
En dan die lieve, bijzondere Ted, met zijn onzekerheden en zijn vragen; al wat hij wil is een goede vriend zijn voor 'meneer'...
Het boek heeft mij als ouder van een klein ventje aangegrepen maar ik heb toch ook kunnen genieten van een dit heel bijzondere werk van deze geweldig auteur.