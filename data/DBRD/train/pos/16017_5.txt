Zonder woorden, alleen in beeld, wordt het verhaal verteld van een vader, een dochter en een hond die schipbreuk lijden op de woeste zee. Ze weten zichzelf te redden en bereiken op een vlot een mooi groen, maar kaal eiland. Wat ze in eerste instantie niet doorhebben is dat het eiland helemaal geen eiland is! Dagen en nachten gaan voorbij en er gebeurd van alles in die wondere onderwaterwereld waar de eilandbewoners helemaal geen weet van hebben.

Ik vind het zo knap hoe je met alleen beeld zoveel kunt vertellen. Iedere pagina vertelt een heel verhaal. En er is zoveel moois te zien! Je wordt helemaal meegesleurd die prachtige kleurrijke wereld in. Een wereld waar je het liefst niet meer wilt vertrekken. En weet je wat ik nog het mooiste vind: ik raakte zelfs ontroerd door dit beeldverhaal!

Ik zou het liefst iedere afbeelding inlijsten en ophangen. Wat een prachtig prentenboek, wat een geweldig kunstwerk.