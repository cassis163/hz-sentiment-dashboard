‘Dansen in het donker’ vertelt het verhaal over Inge, getrouwd en moeder van twee tienerzonen. Nadat zij haar ontrouw aan haar man heeft opgebiecht, verandert haar leven radicaal en moet zij alleen verder zien te gaan. Op steun van haar zoon Finn hoeft Inge niet te rekenen. Hij houdt zich afzijdig van het gezinsleven en is met heel andere dingen bezig. Zoon Olaf daarentegen wil zijn moeder beschermen en maakt daarbij een verkeerde keuze.

Het einde komt een beetje onverwacht en is naar mijn idee wat te snel afgeraffeld. Desondanks heeft ‘Dansen in het donker’ mijn verwachtingen van dit boek waargemaakt en vind ik het jammer dat ik het nu al uit heb.