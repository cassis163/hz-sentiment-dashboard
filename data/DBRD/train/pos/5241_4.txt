Het dertiende deel in de Women's murder club van Patterson is weer een heerlijk vervolg. Lindsay Boxer en haar vriendinnen krijgen weer een heleboel voor hun kiezen. Het begint met mysterieuze 'buik-bommen' die op een willekeurig moment afgaan en meerdere slachtoffers eisen. Wie heeft deze buikbommen gemaakt en waarom? Yuki gaat eindelijk trouwen met haar grote liefde Jackson Brady nadat hij eindelijk is gescheiden. Ze zijn in de wolken! De mooiste dag van hun leven. Ze gaan op huwelijksreis met een cruise en hebben het enorm naar hun zin, totdat hun schip wordt gekaapt door ondekende piraten en als er geen losgeld betaald wordt, sterft er elk uur een passagier...
Cindy heeft het ook zwaar te stellen, na het einde van haar verloving met de partner van Lindsay, Richard Conklin voelt ze zich eenzaam en in de steek gelaten. Ze komt Mackie Morales op het spoor, die in het vorige boek Rich heeft verleid en ondertussen heel wat mensen heeft vermoord. Als een echte misdaadverslaggeefster gaat zij op zoek naar Mackie die wordt gezocht door de FBI. Maar is dit wel zo'n goe idee?
Het boek gaat verder waar we in deel 12 gestopt zijn. De personages zijn al bekend en we kijken weer mee in hun dagelijks leven. De spanning wordt mooi opgebouwd en blijft voortduren tot het einde van het boek, waar alles weer tot een fraai einde wordt gedraait. De vaart zit er weer goed in en het boek is een achtbaan van drie spannende plotlijnen die mooi samenkomen. Al moet ik wel zeggen dat het wel bijzonder is dat 3 van de 4 vriendinnen tegelijkertijd in zulke grote problemen terecht komen. Ondanks dat hebben Patterson en Paetro weer een spannend en zenuwslopend boek weten te schrijven en ik wacht daarom ook al vol spanning op deel 14!