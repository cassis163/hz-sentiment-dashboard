Na het eerste boek over the Camel club was al snel te lezen op de website van David Baldacci dat er een vervolg zou komen.
De boeken die erop volgenden waren goed zonder dat het lezen van de voorlopers noodzakelijk was. Zo werd niet teruggegrepen naar oude verhaallijnen en werden onopgeloste moorden niet opnieuw aangehaald. In Divine Justice (De Engelse titel spreekt meer tot de verbeelding) is dit wel het geval. Zonder dat je de vorige boeken in de Camel club reeks hebt gelezen zul je Divine Justice minder goed vinden.
Uiteraard worden de verhalen uit het "vergeten" verleden van Oliver Stone wel weer aangestipt, maar de diepgang hiervan is niet dusdanig dat het oproept wat het op zou moeten roepen. Hetzelfde geldt voor de opbouw van de personages, aan de leden van club wordt zelfs weinig aandacht besteedt, die kennen we toch al zal David Baldacci wellicht gedacht hebben.
Toch heeft hij wel weer een heel lekker boek geschreven, je legt 'm erg lastig aan de kant. Naar mijn mening is dat één van de criteria waar je hem voor in huis gaat halen.
Heb je de voorgaande Camel club boeken gelezen en zoek je wat te lezen in de donkere dagen voor kerst, dan raad ik je Divine Justice zeker aan. De ontknoping is zoals altijd onverwacht. Ondanks dat er personages sterven waar je als lezer veel sympathie voor voelt, blijft het een goed boek.