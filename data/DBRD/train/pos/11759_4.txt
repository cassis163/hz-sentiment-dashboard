Al vanaf de eerste zinnen is het duidelijk dat Rokebrand er een zeer directe schrijfstijl op na houdt
Er is geen ruimte voor ellenlange omschrijvingen of lyrische gedachtegangen.
Het is zeer rechttoe, rechtaan, maar daarom niet minder goed. Deze schrijfstijl tilt het boek naar een hoger niveau. Dit verhaal vraagt om deze stijl.
Rokebrand blijft oog voor detail hebben in zijn debuutthriller. In deze spannende thriller mengt hij fictie met vele feiten. Vaak gruwelijk, soms angstaanjagend, maar steeds pijnlijk realistisch.
Het boek is geschreven met een grote kennis van zaken, dit maakt wel dat het af en toe moeilijk wordt om te volgen, gezien de grote hoeveelheid aan namen en groeperingen. Pen en papier (en google) kunnen hierbij helpen.
In de eerst helft van het verhaal is Mike, het hoofdpersonage, nog redelijke stuntelig en soms zelfs een beetje ongeloofwaardig. Maar na zijn training, verandert hij in een zeer actief en dynamisch personage, wat het verhaal alleen maar ten goede komt.
In het boek zijn verschillende themaâ€™s mooi in elkaar verweven. Rassenhaat, wraak, dood en verdriet, maar gelukkig is er ook een vleugje romantiek.
Verder gebruikt Rokebrand zijn achtergrond van reisboekenschrijver zeetr mooi doorheen het boek heen. Met enkele goed gekozen zinnen weet hij het landschap te beschrijven, of deelt hij een beetje achtergrondinformatie mee. Hij doet dit op zo een knappe wijze, dat het nooit de vaart uit het verhaal haalt, maar dat je je toch onmiddellijk aanwezig waant in de regio of de omgeving waar het verhaal zich afspeelt.
Wat er duidelijk primeert in het verhaal is de actie en het geweld, deze krijgen alle aandacht. Daarbij komen dan de feiten en de omgeving, en op de laatste plaats de uitwerking van de personages.
Dit lijkt mij een bewuste keuze van de auteur, hij wil geen tijd verliezen in het uitdiepen van de personages, hij wil de lezer confronteren met de gruwelijkheden, de wreedheden en de feiten. Hij slaagt hier zeer goed in.

Het is een mannenboek, dat staat buiten kijf. Maar ook van dit mannenboek, heb ik als vrouw kunnen genieten.
Ik geef het boek graag een zeer verdiende 3,5 ster.