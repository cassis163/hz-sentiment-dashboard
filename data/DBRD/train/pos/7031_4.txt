Iedereen komt er ooit mee in aanraking, het verliezen van een dierbare, een familielid een vriend of vriendin. Je hoort verhalen om je heen, je maakt het op den duur zelf ook mee. Deze gebeurtenissen zijn nooit makkelijk, nooit snel voorbij en nooit vergeten. En in deze gedichtenbundel heeft iemand wie het van dichtbij heeft meegemaakt er een stem aangegeven. Aan alle gevoelens en alle moeilijke dagen.

Op een heldere en redelijk simpele manier verwoordt Hetty ten Have de momenten waarop je in rouw bent en de woorden niet kunt vinden. Voor jezelf niet en voor anderen niet. Want het rouwproces is bijna nooit iets waar je alleen door gaat. Dit boekje kan daar ook bij helpen.

Naar de verhalen die je soms om je heen hoort, die ik om me heen heb gehoord, kan ik wel stellen dat de inhoud van deze bundel zeer realistisch, aangrijpend, emotioneel maar ook opwekkend is. Het zorgt ervoor dat je je begrepen voelt, niet alleen en het kan je zelfs een steuntje in de rug geven.

Mooie, sterke, simpele of interessante teksten wisselen elkaar af en worden af en toe ondersteund door en simpele maar veelzeggende illustratie. Redelijk kinderlijk, maar even goed diepgaande tekeningen die goed aansluiten bij de inhoud van sommige gedichten.

Veel mensen zullen hier de nodige steun uit kunnen halen. Een beetje zoals 'Vingerafdruk van Verdriet' veel wordt verkocht ter ondersteuning bij rouwverwerking zou dit boekje daar ook bij kunnen aansluiten.