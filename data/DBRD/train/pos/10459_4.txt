Penn Cage is officier, openbaar aanklager, maar heeft dat wereldje eigenlijk vaarwel gezegd en is schrijver. Zijn vrouw Sarah is nog maar pas overleden en hij staat in voor de opvoeding van zijn dochter Annie. Omdat hij zelf nog te veel worstelt met het overlijden van zijn vrouw, gaat hij terug naar zijn ouders, naar zijn geboorteplaats Natchez in Mississippi.

Daar komt hij terecht in een intrige die in eerste instantie zijn eigen familie aangaat, maar die veel verder reikt dan hij ooit gedacht heeft. Zijn stad is ook helemaal niet de stad die hij verwachtte. Onderhuids is er heel veel aan de hand, rassendiscriminatie, blank tegen zwart, afrekeningen. En er staan veel rekeningen open.

Dertig jaar geleden is een jonge zwarte man vermoord door een autobom. Iedereen blijkt te weten wie de dader of daders waren, maar niemand durfde zijn mond open te doen uit vrees voor represailles. Nu begint Penn Cage in dat potje te roeren en het stikt, behoorlijk.

Zijn leven en dat van zijn familie en naasten is in gevaar.

Daarnaast speelt er nog een verhaallijn over een oude liefde die niet toevallig de dochter van de aartsvijand is. Maar is niet nodig om een spannende thriller te schrijven.