(Recensie komt oorspronkelijk hier vandaan: https://nlboekenrecensies.wordpress.com/onder-mijn-huid-marlies-slegers/)

Onder mijn huid – Marlies Slegers

Je weet dat je eigenlijk geen keus hebt, Coco. Je wilt toch niet dat ik de foto echt verspreid? Dat ik je leven tot een hel maak? Zeg het maar… Coco is al heel lang verliefd op Nick. Ze is dan ook over the moon als hij laat merken dat hij haar ook leuk vindt. Met Nick kan ze over van alles praten, ook over de moeizame relatie met haar vader. Dan vraagt hij of ze een naaktfoto van zichzelf stuurt. Coco aarzelt, maar doet het toch wanneer hij belooft alles meteen te deleten. Het gaat een tijdje goed, tot Coco erachter komt dat Nick screenshots van haar aan zijn vrienden heeft laten zien. Ze is woedend en maakt het uit. Niet lang daarna krijgt ze via een anonieme afzender een naaktfoto van zichzelf toegestuurd. Als ze niet binnen 24 uur een nieuwe stuurt, gaat haar foto viraal… Wie bedreigt haar? Is het Nick? Of iemand anders?



Coco heeft als een tijdje een crush op Nick, helaas heeft deze Nick wat met Merel, waardoor het vrijwel onmogelijk is voor Coco om Nick aan de haak te slaan. Als Nick dan laat merken dat hij wel wat voelt voor Coco, is Coco helemaal gelukkig. Nick kan echter het nog niet uitmaken met Merel omdat zij een zware tijd tegemoet gaat.

Coco en Nick appen veel en besluiten via de webcam ook contact met elkaar op te nemen. Hoewel er soms wel eens wat foto’s werden door gestuurd via whatsapp, twijfelt Coco toch wel een beetje als Nick vraagt om een stripact van Coco. Uiteindelijk besluit ze dit toch te doen, op de voorwaarde dat Nick de foto’s en het filmpje gelijk verwijderd.

De volgende dag bij gym doen de vriendin van Nick raar tegenover Coco, Coco snapt het niet, tot ze de blik in de ogen van een vriend ziet, en hoort wat hij zegt. Ze is ontzettend boos dat Nick de foto’s heeft laten zien aan zijn vrienden en wil hem niet horen of zien.

Niet lang na deze gebeurtenis krijgt Coco een berichtje met haar foto, haar naaktfoto. Als ze binnen 24 uur geen naaktfoto terug stuurt, stuurt Anoniem deze foto rond. Coco weet niet meer wat ze moet doen, is het Nick? Is hij boos op haar omdat ze het heeft uitgemaakt, of is het iemand anders?

Dit boek was erg realistisch, het was zo’n verhaal waarvan je je niet zou verbazen als iemand op school dit zou overkomen. Ook omdat dit soms in het nieuws is, een meisje die gechanteerd wordt met een naaktfoto, waarna ze zelfmoord pleegt. Ik zou persoonlijk wel een verhaal willen lezen waarin een jongen het slachtoffer is, je leest het vaak vanuit het perspectief van een meisje, maar andersom zal het toch ook wel gebeuren?

Ik moest ook meeleven met de hoofdpersoon, in vertrouwen laat ze haar lichaam zien aan iemand, ze maken ergens een afspraak over en omdat hij zich niet aan de afspraak heeft gehouden, maakt iemand misbruik van haar.

De opbouw van het verhaal was ook erg goed, het was zo opgebouwd dat het een hele realistische twist kreeg, de beschrijvingen speelden daar een grote rol bij.

Dit boek was ook niet voorspelbaar in mijn mening, ik had hier een totaal iemand anders in mijn gedachte, wie Anoniem was. Dat het achteraf iemand anders was, liet mijn mond open vallen.

De spanning aan het einde is niet te snijden, maar ik wil er niet al te veel over te verklappen, je moet het boek gewoon zelf lezen!

Ik geef dit boek 4,5/5 sterren.