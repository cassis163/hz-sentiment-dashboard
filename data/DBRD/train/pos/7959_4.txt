In zijn nieuwe boek speelt Kluun van begin tot eind een interessant spel met de lezer. Het boek opent met een voorwoord waarin de rol van een auteur en diens recht om autobiografische gegevens te gebruiken in vraag worden gesteld. Meteen wordt de lezer op het verkeerde been gezet; gaat het hier over de schrijver Kluun of over de verteller Kluun? Doorheen het boek verweeft de auteur op zoâ€™n manier elementen uit zijn eigen leven met fictieve elementen dat er een nieuwe werkelijkheid ontstaat. Zo is de verteller Kluun net als de auteur een schrijver van eerder populaire werken, heeft hij net een scheiding achter de rug en doet hij er een tijdje over om na zijn bestseller een nieuw boek te schrijven. Daarnaast heeft de verteller duidelijk andere kinderen en vrienden dan de auteur, waardoor de lezer ten volle beseft dat het niet om een biografie gaat. Dat spel wordt op een indrukwekkend goede manier volgehouden en maakt deze roman interessanter dan de plotlijn doet vermoeden.

Mijn volledige recensie lees je hier: https://www.hebban.nl/spot/smakelijk-lezen/nieuws/krachtig-vlot-ironisch-dj-kluun