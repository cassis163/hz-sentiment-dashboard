Wreed weerzien is een kort verhaal wat Rose jaren geleden in Amerika al een uitgegeven heeft in een verzamelboekje. Dit jaar verschijnt er een nieuwe thriller van haar hand waarin de personages uit Wreed weerzien een rol spelen, daardoor heeft ze besloten om de lezer een inkijkje te geven in "wat er vooraf ging" en zo kwam Wreed weerzien weer in de omloop!
Wreed weerzien gaat over Emma, een succesvol psychologe op het gebied van rouwverwerking, heeft zelf een zwaar verlies te dragen. Hierdoor ontloopt ze haar huis al een jaar. Haar beste vriendin "kidnapt" haar en zorgt ervoor dat ze thuis alle spullen gaat uitzoeken. Hierbij komt ze in haar jaarboek van de middelbare school een liefdesbrief tegen van een hele goeie vriend, een brief die ze nog nooit heeft gezien. Ze besluit om Christopher op te zoeken..
Ondertussen heeft Christopher ook een zwaar verlies te verwerken, 1 van zijn studenten is vermoord. En niemand weet wat er precies is gebeurd of waarom het gebeurt, maar het blijft niet bij deze ene moord...
Een Rose van formaat (ondanks de kleine omvang!) met veel spanning, romantiek en een vleugje erotiek, zeker lezen!