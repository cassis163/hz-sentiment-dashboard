Doodskleed,

Met een heel dubbel gevoel ben ik dit boek gaan lezen, omdat dit het laatste deel is in de serie rondom Jessica Haider, maar toch keek ik er enorm naar uit omdat ik vrijwel zeker wist dat dit weer een steengoede thriller zou worden.
Corine Hartman heeft met Jessica Haider ( Jessy ) een werelds karakter neergezet, een ontzettend mooie vrouw, met een hele donkere maar toch rechtvaardige kant.
Dit boek begint waar het vorige boek is geëindigd , Jessy is op bezoek bij haar ex man die voor de jonge Sem zorgt, de dochter van Jessy’s, helaas overleden partner bij Saligia.
Tijdens een gezamenlijk uitje van hen drietjes gebeurd er een ongeluk wat de wereld van het meisje weer op haar kop zet.
Jessy wil een nieuwe opdracht uit gaan voeren voor Saligia, de opdracht waarvoor deze organisatie haar uitgekozen heeft. Ze moet hiervoor opnieuw haar familie achterlaten, en dit zorgt ook weer voor spanningen bij haar dierbaren.
Deze opdracht brengt haar naar het grensgebied tussen Mexico en de VS waar een dodelijk virus is uitgebroken wat vooral kinderen treft.
Saligia denkt dat dit een moedwillig verspreid virus is, en willen dat Jessy de viroloog die dit volgens hen op zijn geweten heeft uitschakelt.
Als Jessica arriveert in Mexico blijkt de vork heel anders in de steel te steken wat een kettingreactie aan gebeurtenissen veroorzaakt en waardoor Jessica erachter komt dat niemand te vertrouwen is.
Voor Jessica betekend dit heel veel en verliest ze de greep op haar leven nog meer dan ze al deed.
Er lijkt geen weg terug nu haar leven als een kaartenhuis instort, toch is er nog een lichtpuntje aan het eind van de donkere tunnel, of toch niet……..?
Dit verhaal is weer goed geschreven en vind het ook een van de beste uit deze serie.
Corine schrijft pakkend, en laat je in de huid van de hoofdpersonen kruipen zodat je je een voelt met het verhaal. De verhaallijnen komen samen in dit laatste deel tot een hele pittige ontknoping die de lezer tot de laatste bladzijde, en zelfs erna op het puntje van hun stoel laten zitten.
Als je eenmaal begint met lezen dan kun je niet meer stoppen!
De manier waarop Corine Hartman haar boeken schrijft is diepgaand, niet alleen deze serie rondom Jessica Haider maar al haar boeken schrijft ze op dezelfde manier, pakkend en diepgaand.
Het grijpt je vanaf de eerste bladzijde tot dat je het boek uit hebt, en laat je tussendoor niet met rust.
Ik ben heel benieuwd naar nieuw werk van deze schrijfster, ik kan niet wachten!