Dit is een heerlijk boek dat je op vakantie binnen 2 dagen uit hebt. Of het spannend genoeg is voor een ECHTE literaire thriller durf ik te betwijfelen, maar ik vind het persoonlijk nooit zo erg wanneer een boeken ergens tussen spannend verhaal en roman zweeft. Mocht u op zoek zijn daar weerzinwekkende spanning, dan laat maar zitten. Heeft u zin in een boeiend, goed verhaal met een dosis, liefde, verraad, chantage, drama en hier en daar een vleugje spanning? Dan zit u goed.
Wat ik soms een beetje mis in de boeken van Verhoef is humor. Maar ook dat is persoonlijk; niet iedere schrijver kiest daarvoor.

Ik vond de afwisseling qua vertelperspectief van de hoofdpersonage in verschillende hoofdstukken tussen de derde persoon en de eerste persoon erg leuk en slim bedacht. Doordat een gedeelte (het NU) in de ik-vorm tegenwoordige tijd is geschreven, wordt de spanning wat meer opgevoerd. Een goede zet. Had de schrijfster dit niet gedaan dan denk ik dat dit boek (nog een stuk) minder spannend was geweest.

Al met al een fijn boek dat ik absoluut aan bijvoorbeeld een vriendin die lekker een weekend weg gaat zou aanraden. Bent u op zoek naar meer spanning of een echt literair hoogstandje, kies dan een ander boek.
Na het uitlezen van het boek was ik het verhaal ook vrij snel weer 'kwijt'.Het bleef zeker niet nog dagen in mijn hoofd spoken. Wel ben ik erg benieuwd naar de verfilming en ga ik deze zeker zien wanneer hij later dit jaar uitkomt.