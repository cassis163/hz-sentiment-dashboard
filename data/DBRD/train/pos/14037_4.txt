Dit boek met op de omslag die zwarte spin, die je waarschijnlijk niet graag tegenkomt, is niet zo eng als hij er uitziet. Wat zijn wel gevaarlijke dieren? Dat schattige beertje, dat lieveheersbeestjebeestje of toch de ringslang?
•
Wie weet wat een mokele-mbebe is? Hoe ziet een oorkwal eruit? De koekjessnijder? Of weet je wat een gilamonster is?
Zoek het op, lees erover, bekijk foto's en geniet van de passende en ook grappige tekeningen. De bijpassende informatie is in overzichtelijke, niet te lange tekstblokken ingedeeld.
•
Ondanks alle informatie, illustraties, foto's en in rood gegeven weetjes is de bladspiegel toch rustig en niet overvol. Enigszins jammer vind ik dat de omslag geen afgeronde randen heeft, maar zal bij deze tijd passen. Ieder hoofdstuk heeft een originele naam waaronder verrassende namen van - vaak bijzondere - dieren worden genoemd. Achterin staat een handig register waarin alle dieren worden genoemd.
•
De bibliotheek geeft als leeftijd aan v.a. 9 jaar. Als ik dit boek doorlees zie ik heus wel zinsconstructies en woordkeuzes die voor groep 3 en 4 lezers lastig kunnen zijn, maar de goede lezer en vooral vaak zeer geïnteresseerde kriebelende-kruiper-alles-willen-weter zal hier jarenlang plezier aan beleven. Foto's en tekeningen vertellen hen ook al veel.
•
Aanrader.