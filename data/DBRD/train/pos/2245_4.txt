Een aangrijpend boek over een meisje dat probeert te ontsnappen aan het gezin waarin zij leeft. Een gezin waarin het net niet erg genoeg is om de boel te laten escaleren, maar wel erg genoeg om levenslange sporen achter te laten. De tragiek zit vaak in het kleine en doet je beseffen dat er in werkelijkheid meer kinderen op deze manier (zonder warmte) moeten opgroeien. En dat ze er niks aan kunnen veranderen.
Het taalgebruik is mooi dankzij zijn eenvoud. Het verhaal is afstandelijk beschreven wat mooi past bij Amber, het meisje dat zo hard probeert om haar ouders en broertje emotioneel op afstand te houden.