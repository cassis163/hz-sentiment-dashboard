Met Heerlijke Chaos heeft Simone van den Berg een kookboek gemaakt met meer dan 100 recepten voor elk moment. Mij sprak vooral het hoofdstuk Snel aan. Daar heeft ze een aantal recepten opgenomen, die je binnen vijftien minuten op tafel zet. Zeker als je laat thuis van een drukke werkdag en je toch gezond wil eten, vind je daar genoeg lekker recepten. Ik heb er verschillende recepten van uitgeprobeerd, en inderdaad binnen vijftien minuten zaten we aan tafel met een lekkere, gezonde maaltijd. Dat geeft naderhad toch meer voldoening dan een snelle hap uit de magnetron of de frituurpan.

Behalve de snelle happen, zijn er er nog veel meer recepten voor als je iets meer tijd hebt en zelfs een hoofdstuk voor als je iets minder te besteden hebt. De recepten zijn duidelijk beschreven en van de paginagrote foto's van de gerechten loopt het water je in de mond. Ik heb het boek geleend van de bibliotheek. Dat doe ik vaak, omdat ik wil weten of het boek iets voor mij is en er voldoende recepten in staan die ik vaker wil maken. Dit boek staat inmiddels hoog op de nominatie om als eigen exemplaar in mijn kast terecht te komen.

Wil je weten wat mijn kookervaringen zijn met met het boek? Neem dan een kijkje op onze spot Heel Hebban Kookt en Bakt, de culinaire spot van Hebban.