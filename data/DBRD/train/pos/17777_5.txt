Een ruim half jaar na het debuut “Ontspoord” komt Rick Gemma met hun nieuwe roman: Bloedband.
Rick Gemma is het pseufdoniem van Katrien Dierick, Hans van Gemert en Dana Martens.
Dit trio leerde elkaar kennen via blogsite Yoors, waar ik ook lid van ben, en de drie auteurs met veel plezier volg. De auteurs schrijven om de beurt ieder één a4, wat uiteindelijk resulteert in een roman.

Enthousiast over ontspoord bestelde ik onmiddellijk dit tweede deel, deze keer bij Hans van Gemert, het is een dingetje van mij dat ik mijn boeken graag gesigneerd wil hebben, en Dana’s handtekening staat in deel 1, een volgend deel overweeg ik bij Katrien te bestellen.
Bloedband is een 239 pagina’s dikke roman. Door de sepia kleurstelling wordt het snel duidelijk dat het verhaal je mee zal nemen naar het verleden. Ook dit boek is gedrukt in een vrij groot, en gemakkelijk leesbaar lettertype.

De 40 jarige Martin Klein is als jonge jongen geadopteerd door Sonja, met wie hij een moeder-zoon-band heeft opgebouwd. Dan ontvangt hij een briefje van zijn biologische moeder, waarin ze hem vraagt naar haar toe te komen, omdat ze hem de waarheid wil vertellen.
Aangekomen bij zijn ouderlijk huis vindt Martin een bebloed mes, maar niet zijn biologische moeder.
Vanaf dat moment start een spannend, en emotioneel verhaal.

Tegelijkertijd lees je over Martin’s vrouw, Paulien, die nooit een fijne band heeft gehad met haar schoonmoeder, en die op zijn verzoek niet mee is gegaan naar de ontmoeting.

Vanaf de eerste pagina sleept het schrijverstrio je mee naar het neerslachtige dorp waar Martin opgroeide. Je ziet bijna de gordijntjes bewegen, je voelt de uitgestorvenheid van het geheel.
Met regelmaat liep tijdens het lezen het kippenvel over mijn lichaam, dit door de aangrijpende manier waarop gebeurtenissen beschreven zijn.

Ik leefde mee met Martin, voelde bijna zijn pijn en verdriet. Aan bepaalde personages had ik direct een grondige hekel, anderen sloot ik in mijn hart.
Bloedband maakt duidelijk waar het in het leven om draait, wat er kan gebeuren in een mensenleven, en dat valt niet altijd mee.

Waar ik in het vorige boek van Rick Gemma delen herkende als geschreven door de individuele auteurs, was dit in deze roman nauwelijks merkbaar, het voelt alsof de auteurs bijna zijn samengesmolten tot één persoon. Mijn complimenten aan de auteurs hiervoor!

Ik las bloedband uit in twee dagen, eenmaal begonnen is het lastig het boek weg te leggen.
Ik heb begrepen dat er gewerkt wordt aan een derde boek, het zal je niet verbazen dat ik ook dit zal bestellen zodra dit mogelijk is.
https://y.is/PX4TV