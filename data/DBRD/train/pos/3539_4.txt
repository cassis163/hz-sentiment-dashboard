Het boek begint al meteen spannend en het leest daarna lekker door. Het verhaal is onderverdeeld in niet te lange hoofdstukken, elk hoofdstuk vanuit het gezichtspunt van een ander karakter uit dit boek. Dat maakt het afwisselend en het houdt de spanning er in.
Een spannende Young Adult, een goed actie/avonturenverhaal. Je zult zeker genieten van de fantasie van deze auteur. Het is ook een heel klein beetje Fantasy, maar dat is niet hinderlijk. Ook de romantiek komt aan de orde, maar niet op een zweverige manier.
En dat alles speelt zich af op een eiland in de Grote Oceaan in de regio MicronesiÃ«. Een droomlokatie!

Er zit ook een waarschuwing in dit boek: laat eventuele opbrengsten in geld niet te de dienst uitmaken bij onderzoeken naar wat mogelijk kan zijn, wanneer we met levens te maken hebben.

Wat komt er voorbij in het verhaal? Verdriet, teleurstelling, spanning, romantiek, wetenschap, ongeloof in de bestaande relaties. Sophie wordt tot volwassenheid gedwongen door wat ze in dit verhaal meemaakt. Ik had soms medelijden met haar, maar het is een sterke meid!

Zou er een vervolg op dit verhaal komen?

Wees voorbereid, allebei. Ze houden jullie constant in de gaten.

Dit waren een van de laatste woorden in het boek. Klinkt toch als kans op een vervolg? Wat denk jij?
Ik heb dit boek graag gelezen en waardeer het met 3,5/5 sterren. Afgerond ****