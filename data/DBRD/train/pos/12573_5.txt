Wat doe je als je er altijd perfect uit wilt zien, maar dat niet altijd lukt? En in je omgeving iedereen van je verleden af weet, maar je dat wilt ontsnappen?
Precies dan verhuis je naar een ander land om helemaal overnieuw te beginnen.

De Amerikaanse Barbara heeft geen makkelijk leven achter de rug en geloofd al lang niet meer in sprookjes. Wanneer ze de keuze maakt om opnieuw te beginnen verhuist ze naar Nederland, om haar eigen zaak te beginnen, te zorgen dat ze haar maatje 36 houdt en vooral te genieten van het leven en te ontvluchten van de mannen.

Maar zal het allemaal van de grond komen of komen de mensen in Nederland ook achter haar geheim?

Citaat Pretty Girl:
Vanaf dag één probeer ik je weg te jagen. Maar het tegenovergestelde is het resultaat. Het is vreselijk. Echt. Want je bent de meest koppige vrouw en de meest arrogante vrouw en je denkt dat je te goed bent voor mij en toch voel ik wat ik voel en daar word ik gek van! We groeien dichter naar elkaar toe en ik kan de gedachte niet verdragen ook maar een dag, een uur of een minuut niet bij je in de buurt te zijn. Besef je dat niet?

Het genre erotische romans is er één die heel nieuw was voor me. Via Facebook kwam ik in contact met de boeken van Cecilia Campos. Ik was bezig in Trucker Girl #1, toen mij werd gevraagd het boek te proeflezen.
Aangezien ik dit een goed geschreven boek vind, dacht ik waarom alleen proeflezen en niet direct ook een review.
Pretty Girl heeft me aangenaam verrast.
Ik raad mensen wel aan in publieke ruimtes op te passen, ik heb regelmatig rare blikken gehad in de bus of tijdens de pauze op mijn werk omdat ik weer hardop aan het lachen was of een beetje zenuwachtig heen en weer zat te schuiven op een stoel. Dit laatste niet zozeer omdat ik nerveus word van het boek, maar omdat de erotische scenes dusdanig geschreven zijn, dat drooghouden op wat voor manier nauwelijks lukt.
Ik ben op een gegeven moment dan ook gestopt met het lezen op het werk. De reden mag denk ik duidelijk zijn.
De boeken van Cecilia Campos zijn de eerste boeken die ik lees in dit genre en ik schaam me er niet voor dat zij me bekeerd heeft wat het erotische genre betreft. De boeken lezen heerlijk weg, zijn spannend, sensueel, intiem en erotisch. Dus zoek je nog een boek wat spannend is op alle fronten, zijn de boeken van Cecilia zeker een aanrader.

Ik wens u allen veel leesplezier.