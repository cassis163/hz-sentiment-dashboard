Voor het verhaal van Barberine inspireerde Josephine Schreibers zich op de dagboeken van graaf dHane, danstraktaten, het Fonds Vliegende Bladen en andere archiefstukken uit de Gentse Universiteitsbibliotheek. Literatuur en geschiedenis dus, nauw verweven in een misdaadverhaal.
Barberine is door de historische context geen makkelijk boek. Het 18e eeuws taalgebruik is niet altijd even evident voor jonge lezers maar gelukkig staat er een lexicon met moeilijke woorden online op Barberines site.

Het boek is geïllustreerd door 26 full color kleurentekeningen van Serge Baeken, die net zijn eerste graphic novel, The NO stories , heeft uitgebracht. De illustraties voor Barberine werden gemaakt met de hulp van de familie en vrienden van Josephine: zij stonden model voor de schetsen. Je vindt een aantal hillarische fotos van dit creatieproces op de website. Het resultaat zijn mooie, levendige tekeningen in een -voor het onderwerp- uitsekende kleurkeuze.

De schrijfster van dit boek is in het dagelijkse leven educatief medewerkster bij de Genste opera en die achtergrond komt duidelijk tot uiting. Barberine is meer dan een boekje: het is leerzaam en historisch correct. Het hele project wordt bovendien ondersteund door een pracht van een website, waar je achtergrondinformatie over zowel het boek als het Gent van de 18e eeuw kunt vinden.