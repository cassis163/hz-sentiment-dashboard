In Nederland ontwricht heeft de moslimorganisatie State of Allah in Syrië het plan gevat om in Europa eigen wijken op te richten waar alleen hun wetten gelden, te beginnen met een wijk in Rotterdam. Tot nu toe is de State of Allah hierin nog niet erg effectief gebleken. Jeroen – half Nederlands, half Marokkaans – heeft een huiveringwekkend plan en weet dit te goed te verkopen aan de leider van State of Allah. Onder de deskundige begeleiding van Jeroen start de moslimorganisatie een reeks aanslagen om op die manier angst te zaaien onder de Nederlandse bevolking. Zal de Nederlandse regering zwichten?

Het manuscript van het boek Nederland ontwricht was 13 november 2015 gereed, exact de dag van de aanslagen in Parijs. Hoewel het hier om een fictieve thriller gaat komt de werkelijkheid angstvallig dichtbij, en verontrustend idee! Vooral het eerste hoofdstuk kan dan ook wat rouw op je dak komen: Een aanslag in een café. Huiveringwekkend goed beschreven en zeker door de recente gebeurtenissen pittige kost dat direct bij de lezer binnen zal komen. Jérôme Schmidt weet ook daarna de aandacht van de lezer vast te houden, het verhaal intrigeert, zet je aan het denken. Nederland ontwricht is een zeer gedetailleerd verslag van extremistische ideeën verpakt in een verhaal over een briljante Nederlandse jongen die zijn talenten weet te verspillen aan een groep terroristen. Confronterend, spannend en boeiend verslag.