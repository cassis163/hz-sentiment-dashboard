Dit is een boek met verhalen waar je echt even in moet komen. Ik kon mijn aandacht er in het begin maar moeilijk bijhouden en moest regelmatig een pagina opnieuw lezen. Gaandeweg kreeg de sfeer van de verhalen vat op mij en begon ik steeds meer fonkelende lichtpuntjes te zien. De stijl van schrijven is bijna sprookjesachtig ... of liever duizend-en-1-nacht-achtig. Voor mij viel het hoogtepunt op het voorlaatste verhaal: "de lerares Engels". Zo mooi geschreven dat je als lezer bijna zelf verliefd wordt en bijna zelf de pijn voelt van de onmogelijke liefde.
Uiteindelijk dus een voortreffelijke verhalenbundel. Gaandeweg het lezen kroop de waardering van twee naar vier sterren.