Als je van boeken met een origineel concept houdt, dan is ‘Gesplitst’ een must read.

Het dystopische verhaal speelt zich af in een wereld, waarin de abortus verboden is geworden maar de overheid wel een passende oplossing heeft gezocht.
Iedereen moet zijn kind tijdens de zwangerschap en de jeugdige jaren houden, totdat ze de magische grens van 13 bereiken. Wanneer het kind tussen de 13 en 18 jaar is, mag een ouder die afstaan aan de overheid.

Wat er dan met de kinderen gebeurt… Tja, daar kun jij je helemaal geen voorstelling van maken.
Dit boek zal ook wel de meest lugubere Young Adult zijn, die ik ooit heb gelezen. Er gebeuren dingen die ik me helemaal niet kon voorstellen. Vooral niet voor een YA-boek.
Het hele idee, het concept, het is zó origineel dat Neal Shusterman echt duizend veren in zijn kont krijgt van mij!

Daarbij gebruikt hij een zeer prettige schrijfstijl, waardoor het boek vlot leest. De opbouw van het boek helpt daar uiteraard ook bij.
Er zijn drie perspectieven, waarvan 1 de echte hoofdpersoon is: Connor, Risa en Lec. Iedere puber kent elkaar nog niet, maar worden door omstandigheden naar elkaar toe gedreven en hen staat allemaal hetzelfde lot te wachten: ze worden door hun ouders aan de overheid afgestaan. Zij zullen dus worden gesplitst en gebruikt als donor… Of ze nou willen of niet.
De hoofdstukken verschillen van lengte, soms bevat een hoofdstuk één pagina. Ze worden afgewisseld met de drie belangrijkste personages, waardoor je meer diepgang krijgt. Je leert de wereld namelijk niet kennen vanuit 1 persoon, maar vanuit drie personen. Ook leer je de personages en hun relaties beter kennen.
Een leuke afwisseling in de opbouw is dat Shusterman af en toe een hoofdstuk schrijft vanuit een heel ander perspectief, bijvoorbeeld een agent of een docente. Het geeft je net die frisse blik op de hele situatie en het onderwerp: het splitsen van kinderen.

Door het gebruik van de verschillende perspectieven bouwt Shusterman ook een goede spanningsboog op. Het hele boek werk je naar ‘het’ moment toe: worden ze gesplitst ja of nee?
Goede spanning die je vasthoudt tot de laatste bladzijde!