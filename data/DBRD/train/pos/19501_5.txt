Deborah Feldman groeit op in de Satmar-gemeenschap in Williamsburg. Een beklemmende chassidische sekte, een samenleving afgesloten van de buitenwereld. Waar wetten en regels gelden, waarvoor het woord bekrompen nog niet de helft van het karakter weergeeft. middeleeuws bijna, vrouwen worden onderdrukt. Deborah heeft nog het 'geluk' dat ze tot haar zeventiende naar school gaat en Engels leert. De jongens bij de Satmar-gemeenschap gaan vanaf hun vierde naar de Thora-school en leren zelfs geen Engels, alleen Jiddisch.
Overigens is daarmee het geluk van Deborah ook wel op. Ze wordt uitgehuwelijkt aan een haar onbekende man die aanvankelijk nog zachtmoedig lijkt, maar al snel om zich heen begint te slaan. Vooral als blijkt dat een normaal seksleven voor haar en hem niet weggelegd is. De schuld wordt door de gehele familie bij haar neergelegd.
Als Deborah besluit de gemeenschap te ontvluchten, is ze iedereen kwijt. Niemand wil meer contact, de wereld bestaat in het vervolg voor haar uit haar zoontje, haarzelf en onbekenden.

Voor wie dit boek gelezen heeft en meer wil weten over de Satmar, op Netflix staat de documentaire 'One of us'. Deze geeft een schokkend beeld bij wat Deborah vertelt.
Vriendelijker, maar toch ook wel beklemmend is de serie Shtisel. Een IsraÃ«lische serie die zich ook in een Chassidische gemeenschap afspeelt. En geromantiseerde versie van de werkelijkheid, maar toch de moeite waard.(Eveneens te vinden op Netflix)