Het voorgaande boek van Lotte Hendrickx vond ik zo goed, dat ik haar nieuwe boek direct kocht. En wat een verrassing; dit boek is nog beter dan haar debuut. De roman gaat over een schatrijke weduwnaar, die in Wassenaar een gezapig leventje leidt met zijn bedienden. Zijn enige zoon woont en werkt in New York en de vader heeft weinig contact met de jongen. Pieter L. besluit het familiegraf te Middelharnis te vergroten en moet het daarom uitdiepen teneinde een extra kelder te maken. Maar er blijkt al een extra kelder aanwezig te zijn. Daarin zijn er drie loden kisten bewaard gebleven. Een van de kisten is bijzonder zwaar. Ook komen er geheime documenten uit de zestiende eeuw tevoorschijn. Als Pieter L. zijn zoon gaat inlichten ontmoet hij in de eerste klas van het vliegtuig een vrouw waarmee hij direct een bijzondere band krijgt; Rachel Le Maire komt ook uit een roemrijk VOC geslacht en er ontstaat een innige relatie tussen de twee, die na een romantische zomer uitmondt in een verloving. Het feest gaat echter niet door....

Ik heb het boek in een adem uitgelezen; het heeft prachtig taalgebruik, het is spannend, grappig met een schaterlach om de Haagse relativerende humor, leerzaam en het zet je aan het denken, over carri√®rejagers, over graaiers, ambtenaren, Kamerleden en regeringsleiders, zakenlieden, nieuwe rijken en de adelstand. Iedereen denkt naast of buiten de wet te mogen leven, zo lijkt zijn boodschap, een ietwat hypocriet.

Rachel woont in Londen en als Pieter haar voorzichtig eens polst of de prins op het witte paard al is langsgekomen merkt Rachel op: 'Er kwam onlangs wel een prins naar Londen, maar die had te lang onder de sneeuw gelegen'. Of een Haagse penosefiguur met bijzondere humor die opmerkt, als Pieter hoopt dat Bacchus hem bij het nieuwe badseizoen van Scheveningen bij moge staan: "Bacchus, die staat mijn altijd bij, en die componeert ook mooie musiek, niet?"

Het is een prachtig boek en ik hoop dat Lotte deel 2 snel uitbrengt, want ik kan niet wachten om te lezen hoe het afloopt.