Mijn eerste boek van Pfeijffer is Peachez. Ik denk dat ik beter eerder La superba of de dagboeken uit Genua had kunnen lezen.


Nu is mijn eerste kennismaking op zijn minst ambigue. Ik vind het altijd jammer als ik boek dat ik gelezen heb minder mooi vind dan ik had gedacht.

Een classicus, een latinist, die zich vooral bezig houdt met de vroege kerkvader Tertullianus, wordt aan het eind van zijn universitaire loopbaan gecatfisht. Alles zet hij op het spel om bij de liefde van zijn leven te zijn. En uiteindelijk vindt hij het allemaal de moeite waard: aan het eind van zijn leven vond hij de liefde. Hoop, geloof en liefde, maar van de drie is de liefde de grootste. Wie de liefde niet heeft gekend heeft niet geleefd. - Vrij naar Paulus in het eerste boek der KorinthiÃ«rs, als ik het goed heb -.


Het eerste deel van Peachez las ik als een parodie / pastiche. Een stoffige universiteitsprof wordt uit zijn stof der eeuwen getrokken. Een overtrokken expositie van zijn kennis der late Romeinse schrijvers en ook wel de klassieken als Vergilius en Ovidius doet sommigen van ons wikipedia afstruinen op zoek naar duistere schrijvers en passages. Ik heb op de middelbare school een aardige basis meegekregen.
Hij laat zich strikken door een virtueel meisje.
Overtuigend vind ik het niet; Pfeijffer heeft mij niet kunnen overhalen dit deel geloofwaardig te vinden. Ik lees het veeleer als een poging van Pfeijffer, zelf classicus, af te rekenen met dit milieu.

Geniaal daarentegen vind ik zijn retoriek omtrent God en liefde, waarbij ik niet anders kan lezen dan God = Liefde. God kunnen wij niet aanschouwen, maar wij geloven desondanks; het virtuele meisje kan de prof niet aanschouwen, toch wordt hij aangedaan door de Liefde, die van haar komt.
Iets wat we niet kunnen zien kan desondanks op ons een grote aantrekkingskracht hebben en wel zodanig dat we ons hele leven veranderen.
Dit heeft Pfeijffer bijzonder knap gedaan. Ook overtuigend is het besef van de prof dat hij ondanks het hem aangedane leed gelukkig is omdat hij de liefde gevonden heeft.