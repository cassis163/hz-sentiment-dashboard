Als ik een bepaald soort boek zou moeten kiezen wat ik de rest van mijn leven zou moeten lezen, dan zou het een boek worden zoals ‘De geheimzinnige tuin’ van Sarah Jio. Dit boek bevat namelijk alles wat ik superleuk vind: geschiedenis, intrige, geheimen, romances en zelfs een beetje thrillerachtige elementen. Ik wil dan ook meer van dit soort boeken lezen!

Zoals je afgelopen dinsdag al hebt gelezen, heb ik Sarah Jio mogen interviewen. Dit was echt superleuk en ik wil ook zeker haar andere boeken gaan lezen.

Ik ben gek op Groot Brittannie en word dan ook heel erg blij als boeken zich (gedeeltelijk) daar afspelen. Sarah Jio heeft de sfeer vanaf het begin goed neergezet, en je ziet het landgoed al gelijk helemaal voor je. Het verhaal speelt zich in twee verschillende tijden af, wat het nog boeiender maakt. Je wilt niet alleen weten wat er met Addison gebeurd is, maar ook wat er in de jaren veertig in het landhuis is gebeurd.

Omdat je wilt weten wat er gebeurd is, blijf je doorlezen. Maar Sarah Jio heeft niet alleen een spannend verhaal neergezet, ze heeft voor mij de ideale combinatie van een roman en een soort detective neergezet, waar ik van begin tot einde van heb genoten. Ik kan niet wachten om meer van haar te lezen!

‘De geheimzinnige tuin’ van Sarah Jio is voor mij de ideale roman: die met een vleugje intrige en detective-elementen. Spannend, ontroerend en de geschiedenis van het landhuis zorgden ervoor dat ik onwijs heb genoten van dit boek!