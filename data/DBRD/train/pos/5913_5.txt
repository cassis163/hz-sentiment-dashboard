Arjan Postma - Buiten gebeurt het

Het mooiste van de seizoenen bekeken en beleefd door de ogen van Nederlands bekendste boswachter. Dat is wat de cover de lezer belooft en zeker ook waarmaakt.

Met groot enthousiasme weet Arjan Postma de lezer mee te nemen door de seizoenen en vertelt zijn verhalen en belevenissen over planten, dieren en natuurverschijnselen, alsof je aan de hand wordt meegenomen en op de eerste rij zit. Arjan maakt de lezer ook aandachtig voor de voortdurende veranderingen in de natuur. Het leuke van het boek is, dat we nooit ver hoeven te reizen om al dat moois te zien en te beleven, want in onze achtertuin begint het avontuur al.

Het is een aanstekelijk en leerzaam boek voor jong Ã©n oud. boek. Erg leuk om te lezen, voor te lezen, of samen te lezen met kinderen en er veel van op te steken. Prachtig om in te kijken, maar zeker ook heel inspirerend om op pad te gaan met alle wetenswaardigheden in het achterhoofd. Of je nu in de stad loopt, in het bos of andere natuurgebieden, overal zijn er de mooiste dingen te zien en te beleven.

Jasper de Ruiter heeft de prachtige, oogstrelende illustraties verzorgd en Frank de Ruiter de fotografie.

Kortom, een schitterend boek om bij de hand te houden en er vaak op na te slaan.
Een waardering van de volle 5 sterren.