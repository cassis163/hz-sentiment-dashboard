Eindelijk is het vervolg er. Een novella waar we zeer naar uitgekeken hebben als fans van Feyre en Rhysand. De verwachtingen naar dit boek liepen dan ook hoog op.
Het doel van deze novelle is het vormen van een brug tussen de trilogie en een vierde boek met nieuwe hoofdpersonages. De novella hof van ijs en sterren was er dan ook eentje die rustig verliep. Er kwam duidelijk naar voren dat de personages bezig waren met de wederopbouw van hun stad, maar ook het hof. Je merkte dat er ademruimte was.
Ik vond het tof om te lezen dat ze nu juist een beetje konden ontdekken wat ze wilden gaan doen, uiteraard met de nodige baggage die ze bij zich hadden van de oorlog die ze meegemaakt hebben. Verder gebeurd er vrij weinig in het verhaal, wat juist weer een tegenvaller was.
Wat ik erg leuk vond, was om tussen de verschillende personages af te wisselen. Zo lees je vanuit Mor, Feyre, Rhys, Cassian en Azriel. Ik hoopte alleen dat er wat meer en wat dieper op de zussen van Feyre ingegaan zou worden en hun metgezel(len). Dit bleef helaas uit.
Des al niet te min heb ik wel genoten om weer terug te zijn in de wereld van Feyre en Rhys.