Ik weet niet meer precies hoe ik gehoord heb van dit boek. Mogelijk via Goodreads of toch via Hebban? Ik ben blij dat ik dit boek tegenkwam in ieder geval. En het is het eerste deel van een serie. Hoera!
Ik snap niet waarom dit zo'n onbekend boek is. Het is een boek over een interessante vrouw, Roxane, van 34. Ze is privedetective en heeft het moeilijk met het verlies van haar vader, die negen maanden eerder is omgekomen tijdens zijn werk. Ik vind het al een mooi laagje aan het karakter toevoegen dat ze ook na negen maanden nog moeite heeft met zijn dood. In boeken lijkt het soms of iedereen weer vrolijk verder huppelt na een overlijden. Roxanes vader werktte bij de politie en Roxane heeft drankmisbruik met de paplepel ingegoten gekregen. Ze is af en toe een beetje een 'trainwreck' zoals ze door iemand in het boek genoemd wordt en maakt soms keuzes waarvoor ik haar het liefst door elkaar zou willen rammelen.
Het blijft een interessant verhaal en Roxane is nergens zeikerig. Het is geen boek waarvan je het liefst alleen de eerste pagina en de ontknoping zou willen lezen omdat de personages of het verhaal zo onuitstaanbaar zijn.
Ik lees het verhaal van pagina 1 tot en met pagina 321 omdat ik het leuk vind om te lezen. Het leest ook lekker vlot en luchtig. De eerste zinnen, de eerste zin eigenlijk al, zijn meteen al goed:

"Matt said you find things. For a living," the woman said on the phone. I was lying on the carpet underneath my desk. I'd only answered the call to make the shrill ringing stop."

En zo lekker leest eigenlijk het hele boek. Ik zet bijna kruisjes op mijn aftelkalender tot de publicatie van deel 2.