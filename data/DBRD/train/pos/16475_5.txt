'Een ontgoocheling' is een boek van Willem Elsschot, een Vlaams literair schrijver.
Het verhaal gaat over een sigarenfabrikant De Keizer die vooral sigaren verkoopt aan vrienden en familie. Die kopen zijn sigaren niet omdat ze ze lekker vinden maar vooral uit beleefdheid voor De Keizer.. Twee dingen zijn voor De Keizer heel belangrijk : de kaartclub De Lustige Whistspelers waar hij voorzitter van is en de.toekomst van Kareltje, zijn zoontje. Door het grote hoofd van Kareltje dacht De Keizer 'er steekt wat in'. Dus Kareltje zou volgens De Keizer vast en zeker advocaat worden. Maar helaas kon hij zelfs de Latijnse richting niet aan. Dit is een van de ontgoochelingen van De Keizer. Daarbij heeft hij ook nog te kampen met Dubois die geleidelijk aan het voorzitterschap van zijn kaartclub wilt over nemen.

De titel 'een ontgoocheling' dekt volledig de lading. De Keizer zijn leven zit vol ontgoochelingen.

De kaft van het boek vind ik echt heel mooi. Het is een kaart met een heer d!erop. De heer verwijst naar De Keizer die aan de ene kant heel trots staat, die veel aanzien heeft. Aan de andere kant zie je een traan op zijn wang, hij is triest, het wijst op de periode dat hij van zijn troon valt.

'Een ontgoocheling' is een klein boekje met eenvoudige, kleine zinnen doorspekt met humor en sarcasme. Het is een boekje dat je aanzet om het meermaals te herlezen om zo telkens opnieuw dingen te ontdekken. Het is een van de favoriete verhalen van Elsschot himself en ik kan niet anders dan dit beamen! Een echt meesterwerk!