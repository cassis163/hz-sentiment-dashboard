Na een aanslag in Amsterdam verliest Ralf zijn vriend. Eric was er toevallig niet omdat hij moest werken, daardoor voelt hij zich buitengesloten en verwatert de relatie met zijn tweelingzus Evelien.
Evelien op haar beurt krijgt een nieuwe collega, Lieke. Lieke kent Evelien nog van op school, maar Evelien deelt die herinneringen (nog) niet.
Als die personen zijn op een zodanige manier aan elkaar gelinkt dat je wil blijven verder lezen hoe het precies in elkaar zit.
Ik moest er eerst wat inkomen, dacht dat er meer zou beschreven worden over de aanslag zelf. Dat was het moment dat ik dacht: 'Waar gaat dit verhaal eigenlijk naartoe' Maar ik wou blijven doorlezen. Psychologisch zit het zeker goed in elkaar zonder echt spannend-spannend te zijn.
Door het heen en weer gehop in de tijd moest ik wel mijn gedachten er kunnen bijhouden, maar dat stoorde zeker niet.
Het was een zalig verhaal om te lezen, origineel gevonden met de nodige onderhuidse spanning. De korte hoofdstukken, telkens van uit een anders perspectief maken het vlot leesbaar en maken dat je wil blijven doorlezen. Topper!