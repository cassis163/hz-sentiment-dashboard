De hoofdpersoon in Wegversperring is Richard, een Nederlander. Samen met zijn vrouw Paula en dochter Shirley van negen is hij op vakantie in Noord-Amerika. Vanaf de allereerste bladzijde is de spanning voelbaar. Ook tussen de dochter en haar vader.
Ze komen midden in de woestijn in een file terecht en de reden daarvoor is niet duidelijk. Het wordt nog mysterieuzer wanneer de autoradio uitvalt. Na een ontploffing in de verte doen de accu's van de auto's in de file het ook niet meer. Er is geen tegemoetkomend verkeer. Waarom niet?

De auteur beschrijft een sfeer van opgesloten zitten in een open ruimte. Heel knap gedaan.
Omdat het water dat ze bij zich hebben niet voor een langere tijd toereikend is en men ook niet weet wanneer en Ã³f er hulp op zal komen dagen besluiten Richard en een paar anderen het er op te wagen en te voet de beschaving op te zoeken.

Het verhaal wordt verteld vanuit Richards gezichtspunt en via hem leren we de anderen wat beter kennen. Maar het onderlinge wantrouwen groeit alleen maar meer; wie is wel en wie is niet te vertrouwen?
In deze situatie waarin ze van elkaar afhankelijk zijn is de groeiende spanning goed voelbaar voor de lezer. De verschillende karakters zijn noodgedwongen bij elkaar en zijn van elkaar afhankelijk om zichzelf en elkaar te beschermen tegen kwade invloeden van buitenaf. En tegen elkaar?
Ze verwachten duidelijkheid maar krijgen wat anders voor hun kiezen.
Bovendien speelt het verleden van Richard op en de woede en haat die met dit trauma gepaard gaan maken het er niet gemakkelijker op. Een gevecht dat hij aan moet gaan met zichzelf.

De spanningsboog is door het hele verhaal aanwezig, licht gespannen maar overduidelijk!
Een verrassende draai in het plot en het einde is zeker verrassend!
Dit is een heerlijke Sci-Fi thriller die je gelezen moet hebben.