De finale is eindelijk hier....ik wil zo graag weten hoe dit verhaal aan zijn einde komt......!!

Na 6 jaar op Zweinstein weten we al dat niks meer hetzelfde zal zijn, nu professor Perkamentus zijn strijd heeft verloren tegen de Dooddoeners. Of is ook nu weer niets zoals het lijkt.
Harry neemt afscheid van zijn oom Herman, tante Petunia en neef Dirk. Toch keert Harry dit jaar niet terug naar Zweinstein. Hij heeft een opdracht gekregen van Perkamentus. Hij lijkt wel onmogelijk deze opdracht, maar hij moet het toch proberen. Alleen door deze opdracht te voltooien kan hij Voldemort verslaan.
Maar waar moet hij beginnen.

Citaat Harry Potter en de Relieken van de dood: blz 257:
Albus Perkamentus, kort na de dood van zijn moeder, met zijn vriend Gellert Grindelwald.
Harry staarde een tijdje met open mond naar dat laatste woord. Grindelwald. Zijn vriend Grindelwald. Hij keek vanuit zijn ooghoeken naar Hermelien, die de naam verbijsterd bestudeerde> Langzaam richtte ze haar blik op Harry.
Grindelwald?
Harry negeerde de rest van de foto's en zocht in de pagina's eromheen of die fatale naam soms terugkwam. Hij vond hem als snel en las gretig, maar kon het niet goed volgen; hij moest een stuk teruggaan als hij het wilde begrijpen en ten slotte kwam hij uit bij het begin van een hoofdstuk, getiteld: Het doel heiligt de middelen.
Hij en Hermelien begonnen samen te lezen.

Wat een waardige afsluiting van een geweldige serie.
Ik kon het boek niet wegleggen en mijn hart heeft op plaatsen gezeten waarvan ik niet eens wist dat dat kon. Jemig wat spannend.
Ik had letterlijk het zweet in mijn handen en zat altijd op het puntje van mijn stoel. Het verhaal is spannend en emoties waarvan ik niet wist dat ze bestonden borrelden op.
De vraag of het allemaal wel goed komt is regelmatig opgekomen.
Een aanrader, zeker als je de rest van de serie ook al hebt gelezen. Het bestaat gewoon niet dat je niet zou willen weten hoe het verhaal eindigt.