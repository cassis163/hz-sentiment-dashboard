Uitgeverij Podium bundelde voor haar reeks verhalenbundels de korte verhalen die Capote publiceerde in de periode 1943 - 1982. De verhalen zijn geschreven in een kristalhelder proza. Capote is een scherpzinnige, niet altijd milde, observator van karakters en situaties. Veel treurigheid, gefnuikte dromen en niet te overbruggen verschillen tussen mensen veroorzaakt door ras, afkomst en geld. Uiterst verslavend.