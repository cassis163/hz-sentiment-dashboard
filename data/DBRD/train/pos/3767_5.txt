Na het ontvluchten van een familieschandaal keert rijkeluiskind Marcus Hardy voor zijn moeder en zus terug naar Sea Breeze. Hij deelt een appartement met Cage en raakt al gauw gewend aan het imago van zijn vriend. Cage is een echte playboy, hij nodigt vrouwen uit voor een onenightstand of blijft bij hen slapen.
Pas als Marcus de goede vriendin en tevens tegenpool van Cage ontmoet, de roodharige Willow, kan hij haar niet meer uit zijn gedachten zetten. Zijn wereld stopt dan ook al snel met draaien als Cage de woorden gezegd heeft: Zij gaat met mij trouwen.

Zodra Willow door Marcus binnengelaten wordt in het appartement van Cage voelt ze de aantrekkingskracht tussen hen. De bescherming die ze altijd van Cage kreeg is er nu niet, de muren om haar hart brokkelen langzaamaan af. Kan ze Marcus goed genoeg vertrouwen om haar hart te geven? Of blijft ze bij de vertrouwde Cage?


Het 2e boek van de Sea Breeze serie gaat, in tegenstelling tot andere boekenseries, verder waar het vorige boek geëindigd is, maar dan met de laatst overgebleven hoofdpersoon in dit geval Marcus. Het is daarom ook enigszins noodzakelijk om de voorgaande boek(en) te lezen.
Markus is erachter gekomen dat de liefde die hij voelde voor Sadie niet genoeg was. Zijn concurrentie, de rockster Jax Stone, had hem verslagen en Marcus moest afscheid nemen van ‘zijn meisje’.

In tegenstelling tot het 1e boek is er in dit verhaal meer afwisseling tussen de gedachtegang van de twee hoofdpersonen. De onbegrijpelijkheid die Marcus voelt voor zowel zijn ouders als voor Willow is goed terug te vinden in het verhaal. Zijn karakter slim, meelevend en voorzichtig komen mooi terug in het boek, maar staan wel in contrast met zijn soms tikkeltje agressieve houding. Zijn vader maakt het er dan ook niet echt bepaald makkelijk erop.

Willow, een arm maar lief meisje die op de schouders van Cage leunt voelt zich gelijk tot Marcus aangetrokken. Maar een rijke jongen als Marcus kan niks voelen voor een arm en gebroken meisje als zij. Daar komt ook nog eens bij dat hij waarschijnlijk wel gewoon contact heeft met al zijn familieleden en dat kan Willow, die af en toe voor haar nichtje zorgt niet zeggen.
Je kan merken dat ondanks dat Willow veel optrekt met Cage best wel veel zelfstandigheid wilt. Ze gaat naar school en heeft een bijbaantje. Ook is ze heel zorgzaam, maar houdt ze zich wel vast aan de mensen die ze nog om zich heen heeft.
De relatie tussen Willow en Cage is in het begin maar een beetje raar en ook een beetje aftasten. Maar al snel kom je erachter, mede door Marcus, wat die relatie nu echt inhoudt.

In het begin van het boek lopen Marcus en Willow langs elkaar heen, Cage komt ook vaak om de hoek kijken. Pas halverwege/aan het eind van het verhaal zit er een goede climax in wat zeker een verrassende wending in het verhaal geeft.
Alleen voor haar is, net zoals Adem, een dosis feelgood, een beetje erotisch, spannend en door de vrienden van Marcus, een vleugje humor.
Daarnaast komen ook de hoofdpersonen uit Adem, Sadie en Jax, ook af en toe een kijkje nemen bij Marcus. Dit zorgt ervoor dat je (gelukkig) nog geen afscheid neemt van de dame en heer en dat ze netjes op de achtergrond blijven.

Alleen voor haar is een mooie titel voor het boek. Als je het verhaal gelezen hebt dan snap je titel en geeft het je een fijn en verliefd gevoel.