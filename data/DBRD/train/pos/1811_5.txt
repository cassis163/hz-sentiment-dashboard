In dit boek van Marelle Boersma staat de babywens van musicalster Femke van Dam centraal. Femke en haar man Björn kunnen geen kinderen krijgen terwijl het Femkes grootste wens is om samen kinderen te hebben. Omdat het ze niet lukt om zelf kinderen te krijgen en adoptie ook geen optie voor ze is, besluiten ze te kiezen voor een draagmoeder. Dit kan alleen maar op illegale wijze. Als haar man plotseling overlijd, is Femke er nog sterker op gebrand haar kind bij zich te hebben, maar ze weet niet wie ze daarvoor moet benaderen. Dus begint ze een zoektocht naar haar ongeboren kind en de draagmoeder. Ook om haar carrière moet ze zich druk maken, ze begint eindelijk door te breken als musicalster en door haar privéproblemen loopt ze de kans dat ze haar werk kwijtraakt. Gelukkig heeft ze haar buurman en een erg goede vriendin die haar waar nodig helpen en steunen. Of kan ze deze vrienden toch maar beter niet vertrouwen??

Ik vond het boek wat langzaam op gang komen, maar na een aantal hoofdstukken gelezen te hebben kostte het me steeds meer moeite om het boek opzij te leggen. Marelle weet je in te pakken en je mee te nemen naar de wereld van haar hoofdpersonen. Het liefste zou je zelf ingrijpen om ze waar nodig te helpen. Dat een schrijver dat soort gevoelens bij de lezers kan oproepen vind ik erg bijzonder.