Robert Goddard levert met De Catalaanse brief een geloofwaardige thriller af die boeit vanaf de eerste bladzijde. Je denkt al gauw te weten waar het allemaal om draait maar toch zit er veel meer achter.
Charlotte Ladram (Charlie) wordt door de dood van haar tante plotseling weggerukt uit haar beschermde leventje. Bij haar zoektocht naar de ware redenen voor de moord op haar tante komt ze steeds meer te weten over duistere geheimen uit het verleden van haar dierbaren. Naarmate ze meer te weten komt, lijkt het verleden een heel andere dimensie te krijgen met vergaande gevolgen voor het heden.
Goddard zijn schrijfstijl is fantastisch. Hij lijkt achteloos met een verhaal te beginnen maar opeens krijgt het boek een totaal andere wending en slaat de suspense toe.