De ergst nachtmerrie van ouders wordt realiteit ... maar wat is er precies gebeurd ?
Op een ochtend wordt Jelka heel laat wakker, haar man en zoontje zijn verdwenen, zonder bericht ... en dan komt de politie langs en stort haar wereld in. We volgen het verhaal vanuit het standpunt van beide ouders, vriendinnen, (schoon)ouders, en langzaam wordt het duidelijk dat er binnen het ideale gezinnetje toch een aantal mindere fraaie aspecten spelen. En dag na dag wordt duidelijk dat het hier misschien niet om een dom – maar jammer genoeg regelmatig voorkomend – drama gaat, maar misschien gaat het wel de richting uit van een Griekse tragedie.
Vanaf het begin van het boek had ik het gevoel dat het niet om een ‘gewoon ongeluk’ zou gaan, en alhoewel je naarmate het verhaal zich ontplooit, begint te speculeren over de ware toedracht, moet ik toegeven dat deze me – alhoewel niet verrassend- toch zeer aanvaardbaar overkwam, de ontknoping zelf gaat dan weer richting Griekse tragedie, maar dat klink eigenlijk negatiever dan ik het bedoel. Sowieso heeft het gebeuren een impact op veel meer mensen dan alleen maar de ouders van Cody. En eigenlijk komt de schrijfster er naar mijn gevoel zelfs meer dan behoorlijk mee weg. Lijkt het boek misschien op een boek dat ik eerder las ? Tja, de verhaallijnen liggen min of meer in dezelfde richting, maar eigenlijk stoort ook dat absoluut niet.
Slotconclusie : Cody is toch min of meer onder mijn huid gaan zitten, het boek las misschien iets minder vlot dan ik had gehoopt, maar het heeft me toch bijzonder aandachtig gehouden. Nadat ik het boek had uitgelezen, ben ik toch even iets anders gaan doen; kwestie van het hoofd een beetje leeg te maken ... Voor mij krijgt dit debuut alleszins een dikke 4 ½ ster, of als dat kan zelfs 4 ¾ ster.