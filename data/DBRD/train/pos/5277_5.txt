Ongeloof, ontzetting en verbijstering. Dat zijn wel de eerste woorden, die in mij opkomen na het lezen van dit aangrijpende boek. Hoeveel kun je meemaken, hoeveel moet je doorstaan? De wurgende kracht van haar moeder belet Nina om alarm te slaan. Haar vader, die minstens even fout is in mijn ogen, laat het allemaal gebeuren. Familie wordt op de achtergrond gehouden en niemand lijkt in de gaten te hebben wat er mis gaat in dit gezin.
Ik heb het boek niet meer weg kunnen leggen. Heb diepe bewondering voor Nina, die ook nog eens schrijft dat ze haar moeder niet wil aan/afvallen met dit boek. Je vraagt je keer op keer af hoe een ouder (of eigenlijk: ouders) zo scheef kunnen gaan in de opvoeding van een kind.
Het is een boek waarvan je diep in je hoop smeekt dat het fictie is. Verplicht leesvoer voor ziekenhuizen en dokteren!