De Mechelse auteur hoeft bijna niet meer voorgesteld te worden. Haar boeken vinden vlot hun weg naar de fans en boek na boek groeit haar fanclub uit. Ook met ‘Puta’, het 9de boek in de Rani Diaz reeks, krijgt Sterre er gegarandeerd een hoop fans bij!

Het begint al meteen heftig, wanneer we in de voetstappen van Manon treden. Op het moment dat we kennis maken met haar krijgt ze net een paniekaanval. Ze had afgesproken met haar vriendin Flore, die echter niet komt opdagen. Als het lijk van Flore wordt gevonden is Manon meteen de hoofdverdachte.
Later worden nog twee lijken gevonden, waardoor het team van Rani als een stormwind over beide cases heen gaan.
Als blijkt dat beide cases aan elkaar gelinkt zijn en bovendien een teamlid in levensgevaar komt, moeten Rani, Bert en het team een race tegen de klok houden om zowel de zaak op te lossen als het leven van hun collega te redden.

Vanaf de allereerste zin weet je al dat dit weer een nagelbijter zal worden! Sterre weet hoe ze de lezers op het puntje van de stoel moet drijven en een storm van emoties loskrijgt.
Dankzij haar medische achtergrond kan Sterre het verhaal sterk uitbreiden maar blijft het voor de lezer duidelijk.
Sterre schenkt genoeg aandacht aan het achterliggende verhaal van de moordenaar, zodat je aan één kant zelfs nog medelijden zou durven voelen. Ook het gezinsleven van Rani en de andere leden krijgen de nodige aandacht, waardoor je af en toe even de nodige ademruimte krijgt.


Wie is Puta? Weet Puta zelf wel wie ze is? Een psychologisch spelletje met een plottwist waar zowel je hoofd, hart en ziel even van moeten bekomen!

Sterre krijgt het gedaan om boek na boek te overtreffen, de fans kunnen nu al uitkijken naar een volgende case voor Rani!