Het verhaal van de Ijstweeling speelt zich af op een ruw Schots eiland. Sarah en Agnus hebben een identieke tweeling waarvan er één sterft. Ze begraven hun kind maar al snel komt de twijfel : "wie hebben ze begraven? Lydia of Kirstie?"
Vanaf de eerste pagina, als er nog niets is verklaard, voelde ik al de onderliggende spanning tussen man en vrouw. Wat is er gebeurd? wat gaat er gebeuren? Het boek wegleggen om te gaan slapen, lukte niet meer...
Soms las ik door tot 3 uur 's nachts. Het boek is zo verhelderend geschreven dat je het constant beleeft als een film die je ziet. Er zitten werkelijk schrikmomenten in. Om dat te kunnen weergeven, moet je wel een heel goede pen hebben!
Ik las het samen met mijn dochter en we hadden veel stof om over te praten.
Het is een boek dat ik niet snel zal vergeten.
Omdat het echt zo beeldend is beschreven, omdat het me zo in de ban hield, omdat je het je kan voorstellen als in een film, omdat het ruwe Schotse eiland zo goed is beschreven dat je je er zelf bij waant, verdient dit boek voor mij dikke 4 sterren!