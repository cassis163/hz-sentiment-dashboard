Dit boek is een andere Karin Slaughter dan ik gewend ben, maar zeker de moeite waard om te lezen.
De zusjes Charlotte en Samantha staan op het punt om samen met hun moeder te gaan eten als er twee mannen hun huis binnen dringen. Deze mannen zijn op zoek naar hun vader, de plaatselijke advocaat die menig crimineel heeft bijgestaan. Hij is echter niet thuis.
De woning overval loopt totaal uit de hand: de meisjes moeten toezien dat hun moeder wordt vermoord, Sam wordt in haar hoofd geschoten en begraven en Charlie zet het uiteindelijk op een rennen.
28 jaar later.
Charlie is getuigen van een schietpartij op school en hierdoor komt het verleden weer naar boven.
Haar vader Rusty neemt de verdediging op zich, maar dit gaat niet zonder slag of stoot. Charlie vraagt haar zus Samantha, die een nieuw leven heeft opgebouwd in New York, te komen.
Maar hierdoor worden de zusjes verplicht om weer met elkaar in contact te komen en ook naar het verleden terug te kijken.
De verhalen uit het verleden zijn echter niet altijd zoals ze lijken en Slaughter neemt je mee naar de gruwelen van toen.
Langzaam kom je erachter wat er toentertijd precies gebeurt is en wil je alleen maar aan de hand meegenomen worden, dieper het verhaal in...