Ivy is een leuke jonge vrouw met een enorme kennis van wijn. Als je op een avond geblinddoekt wijn proeft en benoemd wordt ze ‘gescout’ door een prestigieus hotel-restaurant om daar als sommelier aan het werk te gaan.

Haar ‘baas’ is Alexander, die gebukt gaat onder het juk van zijn bazige moeder. Hij valt als een blok voor Ivy, en dat is wederzijds, maar beide hebben geheimen en redenen om niet vol voor elkaar te gaan.

Wat er is gebeurt met Ivy wordt in korte flashbacks uit de doeken gedaan. En langzaam komt de lezer erachter waarom ze haar opleiding niet heeft afgemaakt. Als er dan ook nog een persoon uit haar verleden ineens weer voor haar neus staat is het tijd om af te rekenen met het verleden.

Kate Paris heeft de levens van Ivy en Alexander mooi met elkaar verweven. Er hangt een constante spanning om hen heen. Het is constant aantrekken en afstoten, en gedurende het boek blijkt waarom. De rode lijn van de wijn en het beroep als Sommelier is een originele insteek en kleed het verhaal, zodat het niet alleen een romantisch verhaal (met tinteling) is, maar een solide basis heeft die een kijkje geeft in de haute cuisine en de wereld van wijn.

Een boek dat boeit vanaf het begin en wat met een zeer tevreden gevoel kan worden dichtgeslagen na het uitlezen.