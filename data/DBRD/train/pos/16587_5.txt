Een onbekende schrijfster, een omslag die je niet aanspreekt. Dit boek zou ik dus zelf niet kopen, maar gelukkig ben ik recensent voor The book girl en ontving ik dit exemplaar via haar.
Weinig verwachtingen, je begint te lezen en bent verkocht. Niet superspannend, maar je moet blijven lezen. Twee buren, bij allebei is er iets niet pluis. Van de ene weet je het al vrij snel, van de andere kom je er tijdens het lezen van het boek achter.

Een jong gezin met een zes maanden oude baby, de moeder depressief na de geboorte, de vader een hardwerkende man met een eigen zaak tegen het faillissement aan. De buren een stel zonder kinderen, een beetje apart. De schoonouders, rijke mensen die niemand goed genoeg vinden voor hun dochter. Een manipulerende stiefvader met zijn eigen geheimen.

Dan wordt de baby ontvoerd, wie oh wie is de dader?
De moeder in een depressieve bui, de vader om geld los te krijgen, of is het een complot......
Tijdens het lezen ga je van sommige personages houden, andere verafschuw je.
De verdenkingen, de bewijzen gaan iemands richting uit, maar is het inderdaad de ware dader?
Je voelt de wanhoop van de ouders, de stress situaties, het uitelkaar groeien van twee geliefde door de omstandigheden. Uiteindelijk wordt de dader opgepakt, de reden GELD.

" Maakt geld wel echt gelukkig".