De Krijtman van CJ Tudor is een vlot geschreven thriller welke je continu af laat vragen wat het volgende is wat er gaat gebeuren. Geniaal geschreven over twee tijdspaden die elkaar op de juiste momenten kruisen en samenkomen kan je bijna niet geloven dat dit het debuut is van de schrijfster.

Het verhaal draait om Eddie en zijn vrienden die in het verleden op een nare manier met de Krijtman te maken hebben gehad. En nu, in het heden, lijkt de geschiedenis zich te gaan herhalen..

Omdat er zoveel reuring al rondom het boek was ging ik er met hoge verwachtingen in. Bijna helemaal zijn deze waar gemaakt, het boek is niet zo luguber als je van te voren zou denken maar houdt de spanning op een andere manier vast. En waar je elk hoofdstuk meer te weten kwam, een stukje spanning af kon laten vloeien, kwam dit er ook elk hoofdstuk weer dik bovenop extra bij.

Als je van spanning houdt, of van boeken die zo lekker lezen dat je het verhaal zelf voor je ogen ziet gebeuren is de Krijtman echt een must-read.