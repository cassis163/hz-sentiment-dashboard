In het begin moest ik weer even wennen aan alle termen en voor mezelf weer op een rijtje krijgen wie wie was en wat ze konden. Toen het bij me terugkwam kon ik me weer heerlijk weg laten zakken in het magische en super spannende avontuur!
De kinderen ontwikkelen zich weer wat meer in dit tweede deel en komen langzaam meer te weten over hun krachten en wat ze ermee kunnen. Als ze samenwerken staan ze sterker en kunnen ze een hoop aan…

Eenmaal begonnen en goed in het verhaal is er weer geen stoppen aan, je moet gewoon weten hoe dit spannende avontuur af gaat lopen! Het is niet alleen spannend, maar ook echt heel erg leuk om in die magische wereld te vertoeven. Ik begrijp helemaal dat Fee in de bovenwereld wil blijven en ben heel benieuwd wat ze daar allemaal nog gaat meemaken en leren.

Het verhaal werkt toe naar een spannende climax, en die vond ik helaas wel een beetje een anti-climax… Het ging ineens érg snel en was heel vlot voorbij, en dat na zo’n opbouw van bijna een heel boek/verhaal… Gelukkig maakte het stuk erna het wel weer een beetje goed en zorgde dat er wel weer voor dat ik sterk verlang naar méér!
Kom maar op met deel 3; ik dompel me met alle liefde weer onder in die gave wereld!