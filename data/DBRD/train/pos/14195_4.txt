De meest zinderende thriller die je dit jaar zult lezen staat er op het kaft van het boek MAESTRA!

Via de media werd er heel veel over dit boek geschreven en aandacht aan gegeven.
Nu mocht ik het zelf lezen en heb dit boek gekregen van The House of Books!

De auteur
L.S. Hilton is opgegroeid in Engeland. Ze studeerde Engels en kunstgeschiedenis. Maestra, het eerste deel in een trilogie is het thrillerdebuut en zal ook in tientallen landen vertaald worden en ook de filmrechten werden al verkocht aan Colobia Pictures.

Optimistich als ik ben begon ik dit verhaal te lezen.

Judith Rasleigh is een jonge vrouw van 27 die als assistent werkt in een Londens veilinghuis British Pictures.
Op een dag komt ze in contact met een vroegere klasgenoot Leanne, die zichzelf Mercedes noemt en die haalt haar over om ook te gaan 'werken' in de Gstaad Club.
Ze gaat daar 'werken' onder de naam Lauren en ontmoet daar de oudere zeer welvaren, rijke James. Op een dag wordt ze op staande voet ontslagen door haar baas Rupert en eigenlijk weet ze niet wat ze verkeerd heeft gedaan. Ze was op dat moment een schilderij aan het onderzoeken of het wel echt was.
Dus als James voorstel of ze meegaat naar Nice, gaat Lauren daar samen met hem en Mercedes naar toe.

En daar begint haar wraak, avontuur of waarheid. Of hoe je het ook noemen wilt.
Niets laat ze zich daarbij in de weg staan. Wraak is niet interresant dus zoals ze het zelf zegt omdat het kon.
De kennis die ze heeft voor de kunst en haar hang naar hetzelfde leven als de rijken brengen haar dit leven. Maar dit gaat wel over lijken en er is geen weg terug.
Ze moet dit overleven en duikt daardoor nog dieper in de problemen en moet vluchten.
Maar haar missie is geslaagd en ze krijgt haar eigen galerie Gentileschi.
Jaren later is de chique rijke zakenvrouw die ze wilde zijn en ontmoet ze haar oude baas Rupert die geen idee heeft wie er voor hem staat.

Wordt vervolgd!

Het verhaal was vooral in het begin niet wat ik ervan verwachtte, maar lieverlee kwam de spanning er met volle vaart in! Een verhaal met een sterke, intelligente vrouwelijke hoofdpersonage!
Mijn mening is dat het niet echt erotisch was, maar bam gewoon hard, gezien de vulgaire taal die ze gebruikt voor de sex scenes.
De schrijfstijl is duidelijk en je wordt uiteindelijk wel in het verhaal meegezogen. Het verhaal wordt steeds boeiender en ik wacht op het vervolg van deze trilogie!

Het boek geeft ook spanning en is daarom voor mij meer een thriller, dan dat het erotisch is.
Met dit boek heeft de auteur L.S. Hilton een spannend verhaal neergezet met een vrouw met ballen waar je niet omheen kan!