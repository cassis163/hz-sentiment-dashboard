“ De onwaarschijnlijkheid van de onwaarschijnlijke gebeurtenissen is onwaarschijnlijker dan de onwaarschijnlijkheid zelf. “

Mocht elke docent, elke leerkracht geschiedenis, van de basisschool tot en met de middelbare school, geschiedenis op deze manier doceren, dan zouden de universiteitsfaculteiten geschiedenis en politiek overal ter wereld barstensvol zitten!
Jonas Jonasson, wat een onmetelijke fantasie heeft die man! Hij neemt zijn personages en lezers mee doorheen de woelige 20e eeuw: 100 jaar geschiedenis met daar doorheen geweven, als een stevig bindmiddel, de onwaarschijnlijke belevenissen van een 100-jarige man tijdens zijn reis door het leven en de wereld, ...
Oh ja, ... het verhaal.
Allan, een honderdjarige, besluit om het rusthuis te verlaten en klimt uit het raam. Daar begint de lange reis, ...
Door gebruik te maken van precies getimede flash-backs treden we in de voetsporen van deze unieke man in zijn omzwervingen en ontmoetingen, ...
De grote kracht van dit verhaal is zonder meer de manier ( hoe onwaarschijnlijk de gebeurtenissen ook zijn ) waarop de auteur elk puzzelstukje feilloos in elkaar laat passen. Als lezer word je meegezogen in de politieke en maatschappelijke toestand gedurende de 20e eeuw, waarin Allan de meest onwaarschijnlijke ontmoetingen heeft, ...
Het verhaal is uniek, ludiek, humoristisch, sarcastisch, tragisch, realistische en onrealistisch tegelijk, ..
Kortom, ... het heeft alles om een bestseller te zijn.
Neem daarbij de vlotte en gemakkelijke schrijfstijl, zonder ingewikkelde constructies en overbodigheden en je hebt alle ingrediënten om een onvervalste page-turner in je handen te hebben!