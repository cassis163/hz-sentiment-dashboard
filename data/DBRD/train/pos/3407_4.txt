spannend verhaal dat regelmatig over de top gaat, maar tot het einde weet te boeien.,Clive Cussler nadert met rasse schreden de respectabele leeftijd van tachtig jaar. Aan de kwantiteit, maar vooral de kwaliteit van zijn romans is dit echter niet te merken. Ook de nieuwste werken van deze Amerikaanse schrijver zijn nog altijd super populair. Cussler is vooral bekend van zijn avonturenromans, waarbij met name de verhalen over Dirk Pit een onbeperkte houdbaarheidsdatum lijken te hebben. Inmiddels hebben ook zijn overige series â€˜De Numa Filesâ€™ en â€˜Dossier Oregonâ€™ een trouwe schare fans. Die laatste serie is deze maand uitgebreid met Dodenschip, een spannende roman die hij samen met Jack du Brul geschreven heeft.
Nog bekomend van een supergeheime missie in Iran, wordt de bemanning van het hightechschip 'Oregon' geconfronteerd met alweer een nieuwe uitdaging. Het cruiseschip â€˜Golden Dawnâ€™ lijkt verlaten en dobbert stuurloos rond in de nabijheid van de Oregon. Kapitein Juan Cabrillo aarzelt geen moment en geeft het bevel het spookschip te benaderen. Bij aankomst blijkt dat de bemanning en de passagiers het schip niet hebben verlaten, maar dat ze dood zijn. Voordat Cabrillo en zijn bemanning de doodsoorzaak kunnen bepalen wordt het cruiseschip geteisterd door explosies. Op het nippertje weten ze te ontsnappen en tevens de enige overlevende te redden. Aangeslagen door alle gruwelijkheden die ze gezien hebben, zien de bemanningsleden van de Oregon het als hun plicht de daders van deze massamoord op te sporen.
Dodenschip is een amusant, spannend verhaal dat regelmatig over de top gaat, maar tot het einde weet te boeien. Het doet wat denken aan de boeken van Alistair MacLean, maar is iets intelligenter van opzet en uiteraard meer van deze tijd. De diverse karakters zijn heerlijk clichÃ©: machomannen, supernerds, mooie vrouwen en niets ontziende slechteriken. En ook de rode draad in het verhaal is niet bijster origineel: een klein groepje helden staat voor de schier onmogelijke taak om de wereld voor de ondergang te behoeden. Toch is het prettig leesvoer, ook al moet je het met een korreltje zout nemen.
Clive Cussler schrijft al een tijdje en heeft dan ook al aardig wat thrillers op zijn naam staan. Dodenschip is het eerste boek dat ik van deze auteur gelezen heb, en het is mij goed bevallen!