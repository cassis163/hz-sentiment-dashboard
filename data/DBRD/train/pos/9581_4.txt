Het lezen in Nacht in Parijs van Michael Berg levert een boeiende verhaallijn op over de vermeende dood van een opkomende politicus.
Een oud-klasgenoot van Chantal Zwart, die na een flinke erfenis in Parijs woont en freelance werkt voor een internetkrant, zou getuige zijn. Zij zoekt vertwijfeld hulp bij Chantal. Op de achtergrond is het onderzoek van Chantal naar de onlusten in Parijs onder, vooral studenten, in 1968.

Het verhaal krijgt steeds meer vorm als cursief tussen hoofdstukken door de geschiedenis van mevrouw Andreé Giraud in dagboekvorm wordt gegeven. Zij heeft volgens overlevering zware onderdrukking in haar kinderjaren gekend maar was wel getuige van de losbandige levensstijl in de roerige jaren 60.
Wie is zij en wie woonde er op het grote landgoed waar volgens haar ouders Sodom en Gomorra heerste?

De actuele problematiek rond de Roma's-zigeuners- in Frankrijk zijn goed verwerkt door schrijver Michael Berg in Nacht in Parijs. Zijn beschrijvingen zijn erg levendig en beeldend. Eenmaal zelf Frankrijk vaak bezocht te hebben zijn het juist deze beschrijvingen van Parijs, de steden, de politieke situatie, het klimaat, gebouwen en de mensen maar ook zeker de opgejaagde en zich sterk verenigde Romas die voor mij zoveel toegevoegde waarde hebben.

Met een accent op de Franse samenleving heeft Michael Berg met Nacht in Parijs een spannende en onderhoudende thriller geschreven.