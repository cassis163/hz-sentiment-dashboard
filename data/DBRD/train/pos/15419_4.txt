Een land waar abortus verboden is en binnenkort ivf en adoptie door alleenstaanden ook. Dat klinkt als iets uit het verleden in een land met weinig mogelijkheden, maar dit verhaal speelt zich af in Amerika, in een klein plaatsje in Oregon. Vier vrouwen zijn zonder dat ze het zelf weten met elkaar verbonden door dit onderwerp.

De alleenstaande biografe en lerares, Ro, probeert wanhopig zwanger te worden,voordat ivf als alleenstaande niet meer mag. De gefrustreerde moeder van twee kleine kinderen. Suzanne, is niet meer tevreden met haar huwelijk. De dochter, Mattie van 15, is ongewenst zwanger en wil een abortus. En de genezeres Gin die in het bos woont en mensen geneest met vooral kruidenmengsels en nog een heel bijzonder ingrediënt. Alhoewel zij door de dorpsbewoners als heks wordt gezien, zou zij al deze drie vrouwen kunnen helpen, maar dan raakt ze zelf in de problemen.

Gaandeweg wordt de relatie tussen deze vier vrouwen duidelijk. Per hoofdstuk wordt het leven van één van de vrouwen besproken en na elk hoofdstuk staat een stukje van de biografie van een 19e eeuwse poolreizigster. Dit zijn de aantekeningen van Ro.

Leni Zumas schrijft vlot, waardoor het boek makkelijk te lezen is. Het is soms zelfs humoristisch te noemen. Het is een aanrader.