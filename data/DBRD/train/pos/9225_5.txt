Op de eerste dinsdag van oktober keert Rosa Hartung terug op haar post als minister van Sociale Zaken. Na de dramatische verdwijning van haar twaalfjarige dochter heeft ze een jaar verlof genomen. Een psychisch gestoorde man heeft de moord op Rosa's dochter bekend, maar het lichaam is nooit gevonden. Op dezelfde dag dat Rosa terugkeert in het parlement, wordt een jonge vrouw op brute wijze vermoord in haar huis in een buitenwijk van Kopenhagen. Een van haar handen is eraf gehakt. Wanner de rechercheurs Thulin en Hess arriveren op de plaats delict treffen ze een kastanjepoppetje aan, dat een sinister geheim bij zich blijkt te dragen. En dan wordt er nog een vrouw vermoord. Het heeft er alle schijn van dat de missie van de moordenaar nog niet voorbij is...

Ik had hele hoge verwachtingen van dit boek, aangezien het geschreven is door degene die ook de serie The Killing bedacht heeft en ik dit een zeer goede serie vond.
Het boek leest heerlijk vlot weg, door de korte hoofdstukken. Het verhaal begint al meteen heel spannend, waardoor je het boek maar moeilijk weg kunt leggen en wilt weten wat de connectie is met de kastanje mannetjes.

" Kastanjeman, kom maar binnen. Kom maar binnen, kastanjeman".

Een zin waar je als lezer meteen de koude rillingen van krijgt. Als lezer voel je gewoon de spanning, de personages zijn allemaal goed uitgewerkt en het plot is gewoon geniaal, want je hebt totaal niet door wie de dader is. Wat mij betreft een absolute aanrader!