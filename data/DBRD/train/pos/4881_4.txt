inhoud boek (overgenomen achterzijde boek)
Een fascinerend beeld van dit intrigerende fenomeen uit de geschiedenis. Aan de hand van historische bronnen en tal van pikante, geestige en ontroerende anekdote's laat de schrijver ons kennismaken met de groten onder de castraten. De Farinelli's en de Caffarelli's, die triomfen vierden en die door het publiek op handen werden gedragen. Maar ook toont Barbier ons de massa minder gelukkigen: de castraten voor wie de operatie niet het gewenste effect had gehad. Bespot door hun medemensen en vervuld van haat jegens hun ouders, die verantwoordelijk waren voor de zinloze verminking, leidden zij een kommervol bestaan.

mijn mening:
Een zeer informatierijk boek. Waarin veel aspecten rondom de castraten verteld wordt. Een goed tijdsbeeld wordt weergegeven, hoe belangrijk muziek destijds was, hoe verweven dit met de maatschappij en kerk was. Leuk ook om te lezen wat de gewoontes waren in Italië bij het bijwonen van de opera's. Het blijft niet bij Italië alleen, heel Europa wordt erin meegenomen, hoe andere landen tegenover de castraten stonden. Soms wordt de informatie wat droog opgesomd, maar is goed leesbaar en op een prettige manier beschreven.