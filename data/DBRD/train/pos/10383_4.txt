Een verhaal over een familiedrama of eigenlijk gezegd meerdere. Hoever ga je als ouders om je kinderen te beschermen en andersom?

Vanaf het begin van het verhaal word je het boek ingetrokken en houd het verhaal je vast. Erg fijn om weer eens een thriller te lezen die je verrast verbaasd en in het verhaal trekt tegelijk.

Er zijn meerdere verhaallijnen en er word continue gewisseld tussen de verhalen en personages. Zijdelings hebben al die personages met elkaar te maken maar ook weer niet direct.
Alle personages zijn spannend op zich en ontwikkelen zich op hun eigen manier. Je vraagt je continue af wat gebeurt er en waar gaat het verhaal naartoe? De verhaallijnen zelf zijn verrassend en geschreven in een Amerikaanse omgeving. De omgeving word levendig omschreven en je ziet het voor je.

Ook blijft de vraag wat zijn de overeenkomsten tussen de verhaallijnen en waar vinden ze elkaar? Nou dat gebeurt eigenlijk pas in de laatste 30 bladzijdes. Maar niet op een storende langdradige manier.
Van begin tot eind blijft het verhaal boeien en gretig om het uit te lezen.

Ik heb erg genoten van dit boek en heb het bijna in een keer uitgelezen. Ik ga zeker veel meer van deze auteur opzoeken.