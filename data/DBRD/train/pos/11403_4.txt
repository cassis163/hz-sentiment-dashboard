Olivier Guez werd geboren in 1974 te Strasbourg. Hij is een journalist, essayist en Frans schrijver die 3 jaar werkte aan het boek ‘De verdwijning van Josef Mengele’.

De vraag die hij zichzelf stelt in dit boek is hoe een oorlogsmisdadiger van het kaliber van Mengele het voor elkaar speelde om uit de handen van het gerecht te blijven. Opgejaagd als een wild dier ontsnapt Mengele keer op keer op het laatste nippertje. Iedere poging om hem te ontvoeren en voor het gerecht te brengen loopt menig maal uit op een sisser. Waar de Mossad andere kopstukken waaronder Adolf Eichmann succesvol weet te ontvoeren, mislukt iedere actie bij Mengele.

In 1949 komt Josef Mengele aan in Argentinië. Argentinië blijkt een veilige haven te zijn voor de kopstukken van de SS. Peron die een Derde Rijk wil stichten laat maar al te graag de nazimisdadigers, wetenschappers en technici zijn land binnen. Bij de val van Peron moeten zij echter terug vluchten. Mengele gaat in de eerste plaats naar Paraguay en daarna naar Brazilië.

Het boek is bestaat uit drie delen. In het eerste deel van het boek krijgt de lezer een verhelderende kijk op de historische feiten die voorafgaan aan de vlucht van Mengele naar Buenos Aires. In het tweede deel zijn de acties te lezen die verschillende organisaties ondernamen om Mengele op te sporen. Het boek wordt dan besloten met een epiloog.

Fictie en non-fictie gaan in dit boek hand in hand, al moet gezegd worden dat het overgrote deel non-fictie is.