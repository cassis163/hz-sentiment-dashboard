Er zijn van die boeken die je dierbaar worden in heel korte tijd.
Dat zijn de boeken van Rachel Joyce voor mij geworden. Ik heb zowel
"De onwaarschijnlijke reis van Harold Fry" en "Het liefdeslied van
Queenie" gelezen. Het zijn boeken die bij elkaar horen. Het boek
van Harold gaat over zijn wandeltocht door Engeland (van zuid naar
noord) naar het hospice waar Queenie ligt. Het boek van Queenie
gaat over haar brief aan Harold en haar verblijf in het hospice.
Het goede aan deze boeken vond ik dat het de werkelijkheid niet
schuwt en "echt" weergeeft; de ontberingen tijdens de wandeltocht,
de gruwelijkheid van de kanker, maar ook de impact van
gebeurtenissen op de psyche. Humor is in beide boeken aanwezig,
waardoor het ondanks de ernst troostvolle boeken zijn. We zijn
immers allemaal met de reis van ons leven bezig!