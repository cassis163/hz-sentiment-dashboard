Bij het zien van de mooie cover krijg je het idee dat 'Mooi oud zijn mooi oud worden' zal gaan over de de natuur, maar de titel geeft iets anders weer. De boom is een mooie metafoor. Je wordt nieuwsgierig naar het boek.
Op een vlotte manier vertellen Joke Roeleveld en Gertrude Klinkhamer in het eerste deel over de geschiedenis van het ouder worden, oud zijn. Hoe men vroeger met ouderen om ging en hoe men heden ten dage daarmee omgaat, hoe men over ouderen denkt en hoe men tegen de dood aankijkt.
Tevens krijg je tips hoe je mooi oud kan worden en staan er opbeurende quotes en korte stukjes van andere mensen in waarop Gertrude & Joke hun mening erover geven.
In het tweede deel vind je een briefwisseling van Gertrude Klinkhamer en Joke Roeleveld over het ouder worden, het oud zijn. Ze zijn daarin open en eerlijk, maken het niet mooier dan het is. Soms wordt er even heerlijk geklaagd, maar bovenal wordt er gediscusieerd over hoe het is om ouder te worden, hoe ze daarmee omgaan, hoe ze erover denken, wat voor obstakels ze soms tegenkomen bij het ouder worden en hoe ze met elkaar meeleven. Je ziet twee tegenpolen die ieder haar eigen mening heeft over het ouder worden. Het is mooi om te zien hoe verschillend ouder worden wordt ervaren.

Lees verder op https://surfingann.blogspot.nl/2018/04/mooi-oud-zijn-mooi-oud-worden-gertrude.html.