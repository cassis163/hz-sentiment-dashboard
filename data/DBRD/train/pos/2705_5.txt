Bodo: Wanneer er een vast geketende man wordt gevonden door twee jongens, de man zit onderaan een klif in het water en leeft nog, wordt inspecteur Rino Carlsen op de zaak gezet. In Bergland begint Niklas Hultin aan een ander onderzoek. Hier spoelen antieke poppen op een vlot aan. In het begin vraag je jezelf dan ook af wat beide zaken met elkaar te maken hebben. De personages worden waarheidsgetrouw neergezet, Rino Carlsen is een innemende en boeiende man, je kan het dan al snel vinden met de Inspecteur. De schrijfstijl is erg prettig, geen onuitspreekbare namen en een eenvoudige schrijfstijl. Het boek leest dan ook lekker vlot weg. De plot zit goed in elkaar. Geen overdreven spanning, maar een gedegen verhaal dat goed in elkaar zit. De ontknoping is perfect uitgevoerd en laat je als lezer zeker nog even genieten van het laatste stuk van het boek. Kortom, een aanrader dit boek, zeer de moeite waard om te lezen. Ben wel benieuwd of er nog meer boeken verschijnen van Granhus.


Spanning: 4 sterren
Plot: 5 sterren
Leesplezier: 5 sterren
Schrijfstijl: 5 sterren
Originaliteit: 5 sterren
Psychologie: 4 sterren