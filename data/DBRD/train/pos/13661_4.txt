Erg leuk boek waarbij Nienke Pool een mooie combinatie van Griekse mythologie (stymhalische vogels), en avontuur en fantasy gebruikt. Falco behoort tot het vogelvolk, en beetje primitief volk dat in de moederland en leeft en vogels, stympha's gebruikt voor de jacht. Zonder hun stympha's zijn ze verloren.
Op een kwade dag komen de Alkeiden uit de hoofdstad Concordia en stelen de Stympha's. Falco besluit tegen het advies van zijn vader in samen met zijn vriend Tycho om de Stympha's te zoeken en terug te halen. Onderweg beleven zij vele avonturen en ontmoeten meerdere volkeren en zelfs hemelingen. Het verhaal doet daarom ook wat denken aan de avonturen van Hercules.
Het boek leest heel prettig maar ik moest af en toe nadenken wie nou ook weer wie was, want er komen aardig wat personages voorbij. Heel apart en toch passend vond ik het SF element naar mate het boek vordert.
Prachtig hoe de schrijfster ruim vierhonderd pagina's lang het verhaal spannend en avontuurlijk weet te houden. En dan het einde, als het verhaal naar een hoogtepunt lijkt te gaan....bam!
Het verhaal laat wel ruimte voor nog meer avonturen, ik hoop dan ook van harte dat er een vervolg komt.