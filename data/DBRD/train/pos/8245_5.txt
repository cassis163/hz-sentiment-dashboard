Ik hou van muziek. Ik hou van festivals. En ik hou van zogenaamde festivalmuziek. Allemaal redenen om enthousiast ja te roepen toen gevraagd werd of ik dit boek wilde lezen.
En al ben ik nog nooit op Lowlands of een ander meerdaags festival geweest, ik heb zeker festivals bezocht en zelfs gewerkt op festivals. De scene is me dus enigszins bekend.
Het verhaal draait om de leden van de band Dark Mist Rising die aan de vooravond van hun optreden op Lowlands staan.
In de 5 delen van het boek maken we kennis met de verschillende leden Ka en Janus, Olaf, Pandora, Zeb en Duncan.
Zo wordt het verhaal vanuit 5 perspectieven vertelt en krijg je het complete verhaal mee. Wat ik hier vooral leuk aan vond was dat er ook mensen in het verhaal terugkomen waarvan je het bestaan bijna was vergeten, maar die dan wel een sleutelrol blijken te hebben. En de kleine verwijzingen naar eerdere gebeurtenissen in het boek. Dat maakt het verhaal dynamisch en daardoor nog interessanter.
Het is een New Adult en dus is er sprake van een vaststaand verloop en spetterende seksscènes. Dat kan plat en voorspelbaar zijn. Of spannend.
In dit boek is het zeker spannend en absoluut niet plat, al vindt er ook seks plaats in douches om maar iets te zeggen.
De sfeer van het festival lijkt mij goed neergezet, je kunt merken dat de dames geen “festivalmaagden” zijn. Wat bij mij de vraag oproept: hebben ze de bucketlist van Duncan ook af kunnen strepen?
Ik heb mij heerlijk vermaakt met dit boek. Zeker als je een muziekliefhebber bent is het erg leuk om over het wel en wee van een band te lezen.
Aanrader!
4,5 sterren