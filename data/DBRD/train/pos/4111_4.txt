In Wat zou Martin doen? maken we kennen met de tiener Justyce die als een van de weinig donkere jongere op een blanke school zit. Samen met zijn maatje Melo en Sarah- Jane een meisje van school worden ze onderweg aangehouden, waarbij Justyce inziet dat racisme nog steeds aan de orde van de dag is.

Hij besluit in briefvorm naar Martin Luther King te schrijven. Door deze persoonlijke benadering voel je met Justyce mee. Naast de briefvertellingen heeft Nic Stone ook debatten in het boek verwerkt. Hierdoor krijg je als lezer een kijkje in de wereld van de andere uit zijn klas. Een realistisch beeld van hoe eenieder kijkt tegen rassen en klasse verschillen.

In het tweede deel neemt het boek een hele andere wending qua opzet, wat mij raakte. Wat een verschrikkelijke gebeurtenis, helemaal door hoe Nic Stone dit weet te verweven in een geloofwaardig verhaal. Justyce worstelt met alle gebeurtenissen en weet niet goed meer wat nou het beste is voor hem. Als lezer voel je met hem mee en zou je hem met momenten willen helpen.

Wat zou Martin doen? is een boek die een realistisch verhaal vertelt en geschikt kan zijn voor lesmateriaal op middelbare scholen. Het is nergens moeilijk te lezen, maar zet wel een thema in het licht die kan leiden tot overdenking en discussie onder jongeren.

Nic Stone was voor mij nog een onbekende auteur, dus ik was erg benieuwd naar dit verhaal. Ik ben geraakt door de thematiek en hoe deze is verwerkt in dit boek. Racisme is nog steeds aan de orde van de dag. Complimenten hoe Nic Stone dit heeft verwerkt in Wat zou Martin doen?.