Deze indrukwekkende familie geschiedenis speelt zich af in GeorgiÃ« en beslaat een periode van ruim 100 jaar.
Het boek heeft acht hoofdstukken met elk een persoon uit de familie Jasji in relatie tot de rest. Nitsa vertelt het verhaal aan haar nichtje Brilka.
De politiek speelt een grote rol in dit boek: het communisme, socialisme, democratie, revolutie, inflatie, partij propaganda corruptie, smeergeld, oorlog, demonstraties, kapitalisme. het uiteenvallen van de Sovjet- Unie .
Anastasia (Stasia) groeit op met haar ouders en zussen. Haar vader een meester chocolatier heeft een magische formule ontwikkeld waar iedereen die van de chocolade eet in extase raakt. Stasia zet haar eigen idealen opzij, trouwt en krijgt twee kinderen, Kitty en Kostja. Later pakt zij haar idealen weer op.
Christina de zus van Stasia is oogverblindend mooi en getrouwd met Ramas een rijke man. Hij is lid van de partij en een overtuigd Bolsjewiek. Zij krijgt een verhouding en deze heeft zeer verstrekkende gevolgen voor haarzelf en anderen.
Kostja gaat in het leger net als zijn vader en krijgt een maritieme opleiding. Zijn studiegenoot Giorgi Alania , blijkt later van onschatbare waarden. Kitty heeft een bewogen leven en raakt door een aantal gebeurtenissen zwaar beschadigd wat nooit meer te herstellen valt. Zij wordt verbannen naar Engeland en maakt daar furore als zangeres.
Kostja ontpopt zich als een man die alles voor zijn familie wil doen, goed of slecht, later zal dit hem opbreken. Ook zijn leven heeft vele dieptepunten. Hij trouwt met Nana en zij krijgen een dochter Elena.
Zij is een verwend en lastig kind en gaat haar eigen weg. Dit tot groot ongenoegen van de rest van de familie. Elena krijgt twee kinderen Daria en Nitsa waarvan de vaders niet in beeld zijn. Zij groeien op in het groene huis bij Stasia en Christina en het ene probleem is nog niet opgelost en er is alweer een andere gebeurtenis. Daria trouwt met haar grote liefde en zij krijgen een dochter Brilka.
Daria en haar zus Nitsa hebben een bewogen leven en zijn steeds op zoek naar zichzelf.
Zeven vrouwen en een man, acht prachtige verhalen heen en weer in de tijd. Hun kracht om steeds weer door te gaan is ongelooflijk. Alle personen in dit boek kunnen moeilijk met gevoelens omgaan en zich uiten. Dit alles heeft grote weerslag op hun leven.
Het boek staat vol met prachtige citaten die je even goed moet lezen om de volle schoonheid ervan te zien.
Tranen waren zeldzaam geworden. Alleen maskers waren gratis.
Wat je weggeeft heb je gewonnen. Wat je wegstopt heb je verloren.

Het boek heeft lange mooie zinnen en leest heel prettig. Ook al is het aantal bladzijden groot dit mag nooit de reden zijn om dit boek niet te lezen. Het is meer dan het lezen van een boek je wordt een klein beetje familie en leeft mee met hun geluk en zorgen.
Ik heb van de eerste tot de laatste bladzijden genoten van dit boek en geef dit boek met veel genoegen 5 sterren.