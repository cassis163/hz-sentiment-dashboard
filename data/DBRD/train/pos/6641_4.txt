Wow, wat is dit een apart boek! Is het een thriller? Ja, maar wel een heel bijzondere. Van in het begin weet je dat er een aantal moorden gepleegd zijn en wie de dader is. De grote vraag is echter of die dader ook effectief schuldig is, misschien was hij wel ontoerekeningsvatbaar? De auteur nodigt je uit om precies dat uit te zoeken. Hij doet dat aan de hand van getuigenverklaringen, karakterschetsen en medische rapporten, we mogen zelfs het proces bijwonen.

Heel vaak was ik doordrongen van de dreigende, lugubere sfeer waarin de dader leefde. De auteur is ongelooflijk goed in het creÃ«ren van sfeer, hij laat je schijnbaar moeiteloos meeleven met de verschillende personages. Uiteindelijk was het boek voor mij niet spannend genoeg om vijf sterren te verdienen. Een absolute aanrader is het echter wel, deze VN-thriller van het jaar verdient een groot lezerspubliek.