Enige tijd geleden las ik het boek Zaira al van Catalin Dorian Florescu,een geweldig mooi boek om te lezen.
Jacob besluit lief te hebben doet daar niet voor onder,opnieuw een prachtig verhaal om te lezen,een verhaal dat je meeneemt naar de jaren twintig van de vorige eeuw naar het Roemenië van toen.

Het boek begint met Jakob die, nadat hij lang heeft gezworven in aanraking komt met Elsa Obertin.
Hij had in de krant gelezen dat ze een man zocht ,het lijkt hem wel wat om met haar te gaan trouwen want ze komt uit een welgestelde familie.
Zijn plannen gaan door en hij trouwt met haar en samen krijgen ze een zoon Jacob
De boerderij waar Elsa woont was afgebrand en met behulp van zigeuners wordt alles weer opgebouwd.
Zigeuners spelen een grote rol in het boek,vooral zigeunerin Ramina.
Jacob laat ons kennismaken met de verhalen over de voorouders van de Obertins die vertellen over het heden en het verleden.
Van een zwak jongentje groeit hij op tot een sterke man die maar weinig liefde van zijn ouders heeft gekregen.
Jacob gaat studeren en eenmaal weer terug in Triebswetter wordt hij door de Russen gevangen genomen, nadat hij door zijn vader verraden is, en op transport naar Siberië gezet.
Hij weet te ontsnappen en komt uiteindelijk weer terug in zijn dorp.
Uiteindelijk vergeeft hij het zijn vader en besluit lief te hebben.
Florescu is een verhalenverteller die je vertelt over macht en bezit,over de strijd die er was om te leven en te overleven.

Het is een prachtig, boeiend en meeslepend verhaal waarin liefde en ook haat op een mooie manier beschreven worden.
Een boek dat me zeker zal bijblijven.