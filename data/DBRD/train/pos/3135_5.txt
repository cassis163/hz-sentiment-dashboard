Recensie februari 2016
auteur Jan Van der Cruysse
Tijdens een vlucht van Antwerpen naar Delhi wordt een passagier Sergei Tokar ziek.
Sergei is geen gewone passagier, maar een koerier van een diamantentransport. Het is een hele grote brede man, die een koffertje bij zich heeft dat aan zijn pols met een ketting vast zit. Seirge heeft al vaker van deze transporten verzorgt. Bijna niemand weet van het transport, alleen de beveiligingsmaatschappij en de afzender van de diamanten.
Wanneer Sergei eindelijk op de luchthaven uit het vliegtuig stapt, zoekt hij zo snel mogelijk een toilet en zakt op zijn knieën boven de pot om zijn maag te legen.
Binnen een spit second wordt de toilet deur geopend en een pistool tegen Sergei zijn hoofd gezet waarbij direct een injectie in zijn nek wordt leeg gespoten. Sergei zakt in elkaar voordat hij ook maar iets kan ondernemen.

Dit is het begin van een internationale diamantenroof die vanaf Antwerpen tot Delhi maar ook aan Maleisië en Frankrijk kan worden gelinkt.
Verschillende verhaal lijnen vormen samen het onderzoek naar de diamanten roof. Hoe heeft het kunnen gebeuren terwijl er zo weinig mensen van op de hoogte waren.
Het hoofd van de beveiliging Jozef Merels ontslaat de hoofdverantwoordelijke Albertien Van der Valk, omdat dit al het tweede transport is wat niet goed loopt. Albertien is heel goed in haar werk en heeft haar maatregelen getroffen om de gestolen diamanten te vinden. Ze begrijpt niet wat en waarom het fout is gegaan, wie heeft er gepraat? Na haar ontslag gaat ze zelf op onderzoek uit. Zij komt in India terecht waar zij de taxichauffeur Mahendra vraagt om tijdelijk haar privé chauffeur te zijn. Samen met Mahendra komt ze op het spoor van de diamantensmokkelaars. Samen met Mahendra is ze de dieven te slim af.
Onder tussen is op de luchthaven van Delhi ook een onderzoek gestart naar de koerier die overvallen in het toilet ligt. Wat is er gebeurd en wat staat er in zijn nek geschreven. De eigenaar van de diamanten, Viktor Gogua directeur van Medusa, wilde de overval eigenlijk stil houden, omdat dit niet goed is voor zijn business. Maar steeds meer instanties komen in actie.
Terwijl ook de Belgische politie en dan vooral Beerke Wagenmaker, zich ermee gaat bemoeien wordt het een grootscheepse klop jacht op de daders. Beerke stuit op de maffia in Georgië, die geen middel schuwen om de waarheid uit mensen te krijgen. Onschuldige mensen die toevallig met de verkeerde mensen omgaan en op de verkeerde plek verkeren, komen hier bij om.
De maffia baas Paata Sirbiladze woont met zijn altijd bloot lopende piep jonge vriendinnetje Anna in een zwaar bewaakt huis in Georgië en bestiert van daaruit zijn diamanten imperium. Zijn onderdanen plegen in België enkele moorden, maar wijken ook uit naar Parijs waar een echtpaar op beestachtige wijze wordt vermoord. Wat hebben deze mensen allemaal met elkaar te maken!
De diamanten zijn de link tussen alle personen.
Het verhaal is gelukkig goed te volgen doordat de auteur alle personages aan het einde van het verhaal heeft beschreven. Dit heb ik echt gebruikt omdat je van Delhi naar Antwerpen, Maleisië , Georgië en naar Parijs gaat en soms even de draad kwijt bent. Het is een zeer goed geschreven verhaal met een soort van open einde. Ik denk dat Beerke en Albertien nog wel in een volgend verhaal terug zullen komen. Al hoewel sommige personages echt exit zijn, zijn er ook nog voortvluchtige gevaarlijke personen, die nog terug kunnen komen.
Ik heb genoten van het boek. Vooral Albertien vond ik top, echt een hele slimme tante. De beschrijving van de maffia die de martelingen uitvoert vond ik wat luguber. Ook al werd er niet echt specifiek gemeld wat er gebeurde, je kan je er zeker een voorstelling bij maken. Ook de moord op het Franse echtpaar liet niets aan de verbeelding over.
Tot op het laatste had ik geen idee hoe het plot zou zijn en ben nog steeds verrast.
Een geweldig debuut van Jan Van der Cruysse.

Schrijfstijl 4
Leesplezier 5 *****sterren
Plot 5
Spanning 5
Originaliteit 5