Over de auteur:
Dit is het eerste boek geschreven door het schrijversduo Marjo Heijkoop en Dinie Boudestein. Ze schrijven onder het pseudoniem Johanna Lime. Ze schrijven al sinds hun kindertijd dagboeken van personages .Hun voorliefde voor fantasy en sciencefiction ontwikkelde zich tot het bouwen van een eigen fantasiewereld. In 2011 besloten ze samen een roman te schrijven , dat is Schimmenschuw geworden. Het is een zelfstandig te lezen roman of als voorloper van een serie.
Dit is het verhaal van Kamilia, ze woont bij oma op de planeet Laskoro. Op een dag komt het zomercircus van Draom naar Tulle, waar ze woont en Kamilia gaat voor waarzegster spelen op dat circus. Ze wil ook haar eigen toekomst zien… dat had ze beter niet kunnen doen, want ze valt door een tijdpoort en avatars nemen haar mee naar Chyndyro, een zusterplaneet van Laskoro. En dan is ze ook nog eens in het verleden terecht gekomen…De matriarch in de tempel vertelt haar dat ze om terug te keren naar haar eigen tijdzone ze door zeven landen moet reizen om zeven sterpunten te verzamelen. De zevenster is namelijk de sleutel van de enige tijdspoort…Natuurlijk moet ze onderweg allerlei onmogelijke opdrachten uitvoeren en wordt ze tegen gewerkt door geesten van draken die hier rondzwerven. Ze maakt een aantal vrienden, die haar gaan helpen met de zoektocht. Zal ze oma ooit nog eens terug zien?
Het karakter van Kamilia wordt redelijk goed vertelt, je kan je goed in haar inleven en voelt met haar mee als ze de opdrachten moet uitvoeren. Ook kan je je goed inleven in het karakter van de andere hoofdpersonen. Robin en Nikos vind ik de leukste.
Het verhaal leest vlot, er staat niet bij of het een Young Adult is, maar mijn idee is dat het zeker voor jongeren vanaf 15 jaar aantrekkelijk is om te lezen. De hoofdstukken zijn niet al te lang, de schrijftaal is helder. Er zitten uiteraard veel fantasy elementen in, zoals draken en magie, maar ook humor, romantiek ,actie en spanning. Precies in de goede verhouding.
5 sterren.