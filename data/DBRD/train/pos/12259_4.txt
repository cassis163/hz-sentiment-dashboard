Ik mocht dit debuut van Anja Maas, Maalstroom lezen voor een leesclub
Op een dag verdwijnt Karin’s .dochtertje, samen met enkele van haar knuffels. Het politieonderzoek levert niets op. We zijn nu 2 jaar later en er gebeuren allerlei bizarre dingen. De knuffels zijn terug, de kleertje en schoentjes die Kayla aanhad bij haar verdwijning liggen terug in de kast. Probeert iemand Karin gek te maken, of beeldt ze zich alles in?

Mijn mening.
Ik heb het boek heel graag gelezen. Het hield me best wel bezig.
In Maalstroom laat Anja Maas zien, dat er geen overvloed aan personages moeten komen opdraven om een boek spannend te houden. Het houdt er ook de vaart in, want als lezer kun je gemakkelijker bijhouden wie iedereen nu weer is.

De auteur slaagt erin je als lezer te laten twijfelen of alles nu echt gebeurt, of als Karin zich alles inbeeldt, zoals haar ex beweert.
Tegelijkertijd houd je iedereen in de gaten, want ze hebben allemaal wel iets twijfelachtigs.
“John ontspant als hij hoort dat Evert geen rechercheur meer is”
“Een flauw glimlachje verschijnt rond Ingrids lippen”
Er gaat een maalstroom van gedachten door je hoofd. Is het X of Y en waarom, welk belang heeft hij/zij erbij? Tot op het laatst blijft het geheimzinnige, onrustige gevoel hangen.
Als alles in een stroomversnelling komt, wordt meteen duidelijk wat de beweegredenen van de dader zijn.
Er gebeurt op het eind ook nog iets wat waarschijnlijk menig lezer in de loop van het boek al zag aankomen.

Is dit nu een origineel verhaal? Er zijn immers heel wat boeken rond de verdwijning, ontvoering van een kind of waar de echtgenoot probeert om zijn echtgenote gek te laten verklaren om zijn doel te bereiken. Dit gegeven speelt hier ook in dit boek. Maar het motief is dit keer wel iets heel anders.

Besluit :
Ik had een ietwat geheimzinnig boek, iets mysterieus, bovenaards misschien, verwacht.
Zoals de titel Maalstroom zegt… onrustig, gevaarlijk, angstaanjagend?
Mijn verwachtingen zijn wel waargemaakt.
Het boek las als een trein. Heb op een moment even stop gezegd, want enerzijds wilde ik de ontknoping kennen, maar anderzijds wilde ik het einde ook nog even uitstellen.
Top debuut.

Boek krijgt dan ook 4 sterren.