Evan was nog maar twaalf jaar oud toen hij door Jack uit een kindertehuis gehaald werd voor een trainingsprogramma binnen de geheime dienst dat officieel niet bestond. Dat programma had de naam 'Orphan-project'. De kinderen die uitgekozen waren, werden door de geheime dienst opgeleid tot de beste geheim agenten ter wereld en ook tot moordenaars.
En steeds zijn er de geboden, waar hij zich aan te houden heeft. Dat is voor zijn eigen bestwil, zegt Jack.
Zoals met alles kan er maar één de beste zijn; in dit geval was dat Evan Smoak. Ze noemden hem 'Orphan X'.
Na verschillende moeilijke operaties die over de hele wereld werden uitgevoerd door Evan en zijn mede-orphans, verdwijnt Evan in het niets.

'Proefpersoon Orphan X is net als alle andere proefpersonen uitermate goed getraind in het ontsnappen, ontwijken en overleven van onvoorziene gebeurtenissen. Hij zal met elke seconde die verstrijkt moeilijker te vinden zijn en gevaarlijker worden...
We hebben een gevaarlijke man geschapen. Als Orphan X uit is op wraak, dan moge God ons bijstaan!'

Hij komt terug als de Nowhere Man!
Mensen die bij niemand anders terecht kunnen voor hulp, kunnen contact opnemen per telefoon en de Nowhere Man helpt hen door alles wat hij geleerd heeft op alle mogelijke manieren te gebruiken. Er wordt zelfs beweerd dat hij nooit faalt!

Evan heeft jaren nodig gehad om een veilig leven op te bouwen dat hem zekerheid heeft. Hij heeft bewust een scherm om zich heen gebouwd. Het is wel een geïsoleerd leven, ondanks dat hij in een flatgebouw in een drukke stad woont.
Dit scherm brokkelt een klein beetje af wanneer hij zichzelf als kind terugziet in de persoon van een buurjongetje...

Het is duidelijk dat de auteur zich goed thuis voelt in de wereld van Evan Smoak. Het gevaar dat op de loer ligt, de gevechtskunst maar ook het mythische van de Nowhere Man en een beetje romantiek maken dit tot een boek waarbij je alleen maar op een vervolg mag hopen.