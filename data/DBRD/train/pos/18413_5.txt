Max Anger en Pashie Kovalenko zijn gek op elkaar.

Beiden zijn  in dienst bij Vektor, een soort denktank in Stockholm. Pashie  verblijft in St. Petersburg om de ontwikkelingen m.b.t. de komende verkiezingen in 1996 in Rusland  te analyseren. Zij wordt ontvoerd omdat zij te dicht in de buurt komt van iets of iemand.

Max vertrekt onmiddellijk naar Sint Petersburg. Hij wil haar terug en gaat op onderzoek uit.

Tegelijkertijd wordt het telefoonnetwerk van Telia in Zweden gehackt. De eerste keer midscheeps, de tweede keer subtieler: de gegevens van een bepaalde persoon worden gewist.
Max Anger  probeert het geheim te ontrafelen van zijn vader Jakob Hagen. Deze Jakob Anger op 1 maart 1944 naar het eiland Arholma gebracht en daar opgevoed door Anita Elofsson die daar geld voor kreeg van een stichting, Östersjöstifelsen genaamd..

Conclusie

In de nacht van 22 op 23 februari 1944 wordt Stockholm gebombardeerd.  Drie Russische vliegtuigen bereiken het Zweedse vasteland  en laten hun bommenlast vallen. In de wijk Eriksdal wordt het openluchttheater in puin gegooid.

Hoe kan dat? Zweden was toch neutraal in WO II? Het hoe en waarom van deze bommenregen is nooit goed verklaard. Een vergissing zeiden de Russen. Österdahl neemt z’n dichterlijke vrijheid en komt met een heel andere verklaring. Een ijzersterke verklaring.
De auteur maakt het bombardement tot een van de kantelpunten uit zijn thriller, die een kant op gaat die totaal niet te voorzien is.

In Rusland  vinden op 3 juli van het jaar 1996 presidentsverkiezingen plaats. Jeltsin, bijgenaamd ‘De sloper van de Sovjet-Unie’ wint. Tegen deze (geo)politieke achtergrond speelt deze thriller zich af.

‘Vraag niet om genade’ is het debuut van Martin Österdahl, een verrassend goed debuut. De zoveelste schrijver uit de Hoge Noorden die een boek van hoog kaliber neerzet. De sfeer, het koude en onherbergzame landschap, de donkere typen die  rond lopen in het boek , dit alles straalt ‘Noric noir’ uit.

Deze keiharde, intelligent geschreven thriller met goede dialogen en een fraai plot boeit van begin tot eind. De vele verhaal- en tijdlijnen vragen de aandacht van de lezer.

De historische laag - met  vele andere historische feiten en zijlijntjes - is buitengewoon verrassend.  

De belangrijkste vraag uit het boek word niet expliciet beantwoord. Of moeten we tussen de regels door lezen?

4,5 sterren