Twee zelfstandige vrouwen, met ieder met een eigen carrière,
ontmoeten onafhankelijk van elkaar dezelfde man, die hun levens volledig
overhoop weet te halen.

Tijdens de crematie van haar moeder ontdekt Marit iemand een man
tussen het publiek die wel veel op haar vader lijkt. Hij is wel de laatste
persoon die ze had verwacht. Later komt ze erachter dat hij door meer mensen is
gezien en ook is herkend. Haar moeder heeft het verleden altijd verzwegen , maar
nu ze is overleden verandert dit en wordt iets in gang gezet waarop Marit in
deze verdrietige periode niet op zit te
wachten.

Bea , de andere vrouw, is single en op wandelvakantie in
Oostenrijk. Ze leert de vader van Marit kennen en wordt verliefd op hem. Dit had
ze niet van zichzelf verwacht. Hij draagt een geheim met zich mee en blijkt dat
hij ineens een dochter, genaamd Marit, heeft.

Marit en Bea zijn beide sterke vrouwen die om moeten leren gaan
met nieuwe situaties.

Door de makkelijk, vlotte en toegankelijke manier van schrijven
van José leest het heerlijk weg. Ze laat de twee verhaallijnen in het boek heel
harmonieus in elkaar overlopen. De twee grote onderwerpen worden op een
beeldende manier uitgelicht. Dat wil zeggen: de vaderrol van een man op latere
leeftijd en het moeilijk vinden zich over te geven aan
verliefdheid.

José heeft veel gevoel en emotie in de karakters gelegd en op een
mooie manier zwelt dit aan. Het verhaal heeft meer in zich dan je aanvankelijk
denkt.

Door de beeldend geschreven dialogen in deze familieroman, die je
volledig meevoeren krijgt je het gevoel dat je er onderdeel van
uitmaakt.