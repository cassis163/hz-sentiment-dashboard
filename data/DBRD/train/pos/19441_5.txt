Bij eerdere boeken van Arnaldur Indridason had ik al gezegd dat zijn boeken eigenlijk geen thrillers zijn maar meesterlijk mooi geschreven verhalen. En ook voor Koudegolf gaat dit weer volledig op.
Tegen de achtergrond van het socialisme in Oost Duitsland speelt dit verhaal zich af waarbij op een geloofwaardige manier de overdreven controle op burgers en de schrijnende gevolgen hiervan wordt neergezet.
De schrijver laat in dit boek verschillende personages uit eerdere verhalen weer langs komen en gebruikt ze om het karakter van Erlendur nog maar weer verder uit te diepen.
Dit geeft alleen maar meerwaarde mee aan zijn boeken en maakt dat de belangstelling in zijn hoofdfiguur precies op het goede niveau blijft om meer over hem te willen lezen.
Ik blijf het jammer vinden dat de serie in een willekeurige volgorde op de Nederlandse markt is gebracht.
Neemt niet weg dat dit boek ook weer de volle lading sterren van mij krijgt toebedeeld.