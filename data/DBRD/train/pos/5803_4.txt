10 auteurs van Nederland en Vlaanderen hebben hun kerstverhalen gebundeld in dit boek. Een mooie samenkomst van verschillende stijlen en verhaallijnen,van zeer spannend tot mega romantisch.

Chinouk Thijssen weet met “it’s a match” direct een heel spannend verhaal neer te zetten. Een verhaal over een kerstfeest dat je zelf toch liever niet meemaakt!

Anne Nicolai laat “een wonder” gebeuren tussen heden en verleden.

Rianne Werrings verhaal “Maria’s kerstengel” laat je vlinders in je buik voelen.

In Eva Moraal’s Alf komen Alf en Sigrid vast te zitten in het appartement boven ’t Zoethoudertje

Jen Minkman laat “de wensster” letterlijk neervallen.

Debora Elisabeth laat je huilen in “mijn allerliefste”.

Jennifer Mellink beschrijft hoe alles mis dreigt te gaan in kerst’mis.

Marijke F Jansen laat een “helse heenreis” een zalig einde brengen.

Patty van Delft laat je met “droomband” ervaren dat dromen niet altijd zijn wat het lijkt.

Vanessa Gerrits neemt je met “suikersneeuw” mee naar de wondere wereld van de kerstmarkt.

Leuke, mooie en spannende verhalen brengen je in kerststemming. Daarbij heeft Emmy van Ruijven voor mooie illustraties gezorgd. Pas op als je met dit boek begint want je haalt je kerstspullen direct van de zolder! Na het lezen van dit boek verlang je naar een avondje onder je deken op de bank met warme chocomelk of glüwein terwijl je in je ooghoek de kerstboom en op de achtergrond hoor je kerstmuziek.