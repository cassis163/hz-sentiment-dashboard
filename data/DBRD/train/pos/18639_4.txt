#KarenSander‬ ‪#DeVrouwenhater‬

Karen Sander werkte jaren als vertaler en als docent aan de universiteit voordat ze zich op het schrijven stortte. De Vrouwenhater is het eerste deel in een reeks rond hoofdinspecteur Georg Stadler en psychologe Elisabeth Montario.

Dit boek stond al enige tijd op mijn verlanglijstje en ik was dan ook zeer nieuwsgierig! Een gruwelijke moord op een vrouw, meer gruwelijke moorden volgen. Het werk van een seriemoordenaar? Of is er een verband met een zaak van jaren geleden.

Stadler en zijn team proberen de zaak op te lossen. Hij roept hierbij de hulp is van psycholoog Liz Montario. Het verhaal begint met een krantenbericht uit 1996, vervolgens is het 16 jaar later. Zo nu en dan gaan we nog even terug naar 1996, wederom middels krantenberichten.

Volgens de achterflap is Karen Sander de Duitse Karin Slaughter. Ik zag echter andere overeenkomsten : Bentow, Neuhaus en EllenG gingen af en toe door mijn gedachten. De Vrouwenhater is een boek met moordende spanning, veel vaart en soms gruwelijke details. Het boek start op 8 oktober 11:00 uur en vervolgens storten we ons 3 maanden in een achtbaan vol spanning en leven mee met Stadler en zijn team en de jacht op een moordenaar die Duitsland in zijn greep houdt. Dit allemaal middels korte hoofdstukken die veelvuldig eindigen met een cliffhanger zodat je alleen maar door wilt lezen.

Een nieuwe topauteur kan ik toevoegen aan mijn lijstje Duitse thrillerauteurs en ik kan dan ook niet wachten op een volgend deel in deze serie!

★★★★+