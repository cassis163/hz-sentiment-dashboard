Ik ben niet iemand die voor zijn plezier een tuinboek zal lezen, hoewel ik wel erg van bloemen houd.
Dit boek is echter een juweeltje dat je langzaam deelgenoot maakt van de wilde tuin van Meir Shalev, die met zoveel liefde over de bloemen en de dieren in zijn tuin schrijft, dat het een boek is om met een glimlach te lezen.
Je gaat houden van de woelmuizen, de ajuin, de vijgenboom, de bijen en bovenal van de schrijver die zijn filosofische gedachten vol humor met je deelt.
Voor biologen die meer over de natuur in IsraÃ«l willen lezen, zal het ook een geweldig boekenpareltje zijn!