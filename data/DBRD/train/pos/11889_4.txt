Na dat ongelooflijke einde van het eerste boek (De 100) was ik onwijs nieuwsgierig naar deel twee. Want een cliffhanger als dit had ik nog nooit zo erg meegemaakt. Gelukkig maakt het tweede deel van deze serie veel goed. Morgan heeft net als bij het eerste boek, zo’n leuke schrijfstijl die lekker makkelijk te lezen is en waar je zo doorheen vliegt. De vele oogpunten van de vele verschillende personages vond ik bij dit deel minder erg dan bij het eerste boek, ik ken de personages inmiddels wel. Ondanks dat je van verschillende personages het verhaal meemaakt kon ik me toch goed inleven in de personages. Ook is het leuk om te lezen hoe het met de mensen op de kolonie gaat.

Het is dus onwijs makkelijk en snel te lezen en ik was er ook zo doorheen. De cliffhangers en de onthullingen in het boek zelf maakt het stoppen na een hoofdstuk echt heel moeilijk en omdat de hoofdstukken vrij kort zijn zeg je al snel ‘nog eentje dan’. Ondanks alles vond ik het eerste deel toch beter maar dat komt denk ik doordat het verhaal toen nog helemaal nieuw en spannend was en dat dat nu minder het geval was.

Het einde vond ik ook wat minder omdat het gewoon niet compleet voelde. Het zou immers het laatste deel zijn van de serie maar na enig zoeken op internet, ik kon het immers niet geloven, komt er nog een deel uit. Ik had na het lezen namelijk nog veel te veel vragen en ik moest de bladzijde drie keer om slaan om te kijken of dit wel echt het einde was, of ik niet misschien per ongeluk een heel stuk had overgeslagen. Maar zoals al gezegd komt er een derde deel aan en ik kan nu al niet wachten!

Ik zou dit boek zeker aanraden!

4/5 sterren