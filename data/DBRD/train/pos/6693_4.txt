Terry Painter is een 40 jarige alleenstaande verpleegster. Zij heeft na een eerdere slechte ervaring toch besloten om een nieuwe huurder te zoeken voor haar buitenhuisje. Alison Simms wordt de nieuwe huurster. In eerste instantie is ze heel erg aardig en worden ze vriendinnen. Maar Terry krijgt steeds wantrouwen, omdat Alison in haar spullen zoekt en liegt. Maar Alison dringt steeds dieper haar leven in. Ook wordt ze regelmatig telefonisch bedreigd door een man, die het heeft over haar vorige huurster. Wat heeft dit met elkaar te maken en wat is Alison van plan?

Het verhaal is vlot geschreven en leest makkelijk weg. Het is goed verzonnen en daardoor ook erg realistisch.

De personages van Terry en Alison zijn mooi uitgewerkt. Terry is een goedgelovige eenzame vrouw, die graag mensen wilt leren kennen. En Alison is een jonge meid die ongedwongen is, maar een geheim met zich lijkt mij te dragen.

Het slot is heel erg onverwacht en daar krijgt het verhaal een hele verrassende wending.

De titel past goed bij het boek, maar eerder is dit boek verschenen onder de titel ‘De huurster’. Ik begrijp niet waarom de titel is gewijzigd, maar beiden passen bij het verhaal. De oorspronkelijke titel is ‘Whispers and Lies’.