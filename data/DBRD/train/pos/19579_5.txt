Een indrukwekkend boek, op meesterlijke wijze gecomponeerd:
De slavernij in zijn gruwelijkheid in beeld gebracht. Op een manier van "z√≠e wat er gebeurd is, wat de gekleurde mens is aangedaan en hoe mensen hebben gevochten om hier verandering in te brengen."
Personages die overtuigend zijn neergezet.
Het abstracte begrip 'ondergrondse' hier vertaald in een concrete ondergrondse spoorweg. Waarbij op hun beurt stations, stationschefs, en zijsporen weer metaforisch zijn voor het ondergronds verzetswerk. Net als het niet weten wanneer er weer een trein gaat en waar die dan naar toe zal gaan.
De politieke en maatschappelijke achtergrond verweven met een plotlijn die ondanks alles hoop uitademt. Hoop dat de hoofdpersoon Cora ooit een beter leven tegemoet mag treden op basis van gelijkheid en vrijheid. Vrijheid die niet vanzelfsprekend is en waar een boel menselijke tol voor is betaald.