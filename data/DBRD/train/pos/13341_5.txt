Mijn eerste kennismaking met Tess Gerritsen. Ik moet zeggen, een zeer veelbelovende kennismaking. Eerst deel van de Rizolli en Isles serie, nog zonder Isles.
Ze krijgen te maken met een moordenaar die met chirurgische precisie vrouwen verminkt en vermoord. Alle vrouwen die met deze sadistische moordenaar te maken krijgen, zijn getraumatiseerd door een eerdere verkrachting. Trauma chirurg Catherine Cordell blijkt vroeger op dezelfde manier te zijn verkracht en heeft zich op een haar na kunnen redden van de dood door de dader dood te schieten. Maar hoe kan het dat de moorden die nu gepleegd worden zoveel gelijkenis vertonen met de moorden van 3 jaar terug?
Het boek heeft mij op het puntje van mijn stoel gehouden tot het uit was. Gerritsen weet de spanning zo constant is het verhaal te houden dat het nergens echt verslapt. Heerlijk geschreven en de personages ook erg mooi uitgewerkt. Ik ben zeker van plan om de andere delen ook te gaan lezen!