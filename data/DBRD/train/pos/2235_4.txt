Ritueel is het derde deel uit de 4 delige serie De noordzeemoorden. Het is het eerste boek wat ik heb gelezen uit deze serie van Isa Maron. Dit bleek echter totaal geen probleem te zijn, het boek is prima te volgen als je eerdere delen nog niet hebt gelezen en maakt alleen maar dat je de vorige delen alsnog wilt lezen.

Het boek heeft verschillende verhaallijnen. De hoofdlijn is de vondst van een schedel in een tuin door een tuinman. Maud Mertens en haar collega Niels Bingsten onderzoeken de zaak en al snel worden er nog meer schedels gevonden in de tuin. De zoektocht naar de moordenaar die er een apart ritueel op na houd begint.
De studente Kyra Slagter woont vlak in de buurt van het huis waar de vondst word gedaan en wil graag weten of haar vermiste Sarina 1 van de slachtoffers is. Ze is vastbesloten om haar onderzoek naar Sarina voort te zetten.
In de andere verhaallijnen volg je de moordenaar, de zoektocht naar Sarina van Kyra en de mysterieuze Sarah in Londen. Door deze afwisseling van verhaallijnen in korte hoofdstukken blijft het verhaal constant spannend en wil je blijven doorlezen.
De personages zijn allemaal erg goed neergezet en de verschillende verhaallijnen komen steeds dichter bij elkaar gedurende het verhaal. En als de ontknoping volgt blijven er nog heel veel vragen open en is het uitkijken naar deel 4!