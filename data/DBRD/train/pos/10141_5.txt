Op het dak van een school, die gesloopt zal worden wordt een lijk gevonden, dat er al jaren ligt. Karen Pirie is de rechercheur van Gold cases, die dit zal moeten oplossen. Na forensisch onderzoek blijkt het een man uit oost-Europa te zijn.

Maggie is een professor in de sociale geografie en heeft een tijd en Dubrovnik gewoond en gewerkt en heeft daar een relatie met Mitja Petrovic gekregen, hij is een generaal in het Kroatische leger en na de oorlog is hij samen gaan werken met de inlichtingendiensten als waarnemer. Hij gaat met Maggie naar Oxford en na een aantal jaren verdwijnt hij spoorloos. Maggie gaat ervan uit, dat hij haar verlaten heeft om weer naar Kroatië te gaan.

Er zijn twee ambtenaren, die werkzaam zijn bij het internationale Joegoslavië tribunaal en zij gaan op zoek naar iemand, die daders van de Balkan-oorlog vermoord voor ze voor de rechtbank komen. Wie is het, die dat doet, deze persoon moet van binnenuit informatie hebben.

Maggie gaat terug naar Kroatië om uit te zoeken wie haar man en wat verleden was, zij ontmoet daar Karen, die ook op zoek is naar het verleden van Petrovic en samen ontdekken ze zaken, die ze liever niet hadden geweten. zaken waarin bloedwraak, een rol speelt.

Op het einde komen de lijnen bij elkaar en dan blijkt dat iedereen op zoek is naar de dezelfde dader. Een heftig einde waar weer wraakzucht een rol speelt.

Na een wat moeizaam begin met de vele personen, die geïntroduceerd worden, wordt het boek heel erg spannend en is het moeilijk weg te leggen.

In eerste instantie wilde ik dit boek niet lezen vanwege de relatie met de Balkan oorlog maar tijdens het lezen heb ik wel wat geleerd van deze oorlog en ben me weer bewust geworden, dat oorlog alleen maar slachtoffers heeft en geen overwinnaars.