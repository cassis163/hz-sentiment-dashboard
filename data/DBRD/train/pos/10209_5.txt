Voor Stef Boot zijn er slechts een paar dingen zeker in het leven: niets duurt voor eeuwig en de enige manier om de alles verterende leegte onder controle te houden, is om te leven in de hoogste versnelling. Nu hij terug is van het tropische eiland waar hij zich het grootste deel van de zomer heeft verscholen, is het tijd voor Stef om thuis de puinhoop die hij achterliet onder ogen te komen. Wanneer hij Liv tegen het lijf loopt, behandelt hij haar zoals hij ieder ander in zijn leven behandelt: als een onbelangrijke voorbijganger. Alleen Liv lijkt dwars door zijn act heen te kijken. Ze stelt hem voor de keuze: doorgaan zoals hij nu doet of op de rem trappen en vechten voor alles wat er zou kunnen zijn tussen hem en Liv.

Vandaag wil ik jullie iets vertellen over Razend van Lis Lucassen.

Ik heb het geluk gehad dat ik het alvast mocht lezen, en jullie er iets over kan vertellen nog voor het uit is. Je hoeft trouwens niet zo heel lang te wachten, het komt namelijk al op 28 juli.

Razend is het 'vervolg' op Hitte, waarin Stef een klein bijrolletje in heeft maar dat je niet per se hoeft te lezen om Razend te begrijpen. Het zijn twee losse boeken met ieder hun eigen verhaal.
Het verhaal van Razend is net als de auto's waar het over gaat. Snel, hard, met onwikkelingen die elkaar in een razend tempo opvolgen.

Zowel Stef als Liv hebben iets te verbergen en juist omdat ze allebei niet eerlijk tegen elkaar zijn, gaat het mis. Ik zat af en toe met mijn hand voor mijn mond 'Oh nee!' te roepen. Ook al ben ik niet echt de doelgroep voor New adult (Het genre, waarvan Lis de eerste in Nederland was die het schreef, en Hitte de eerste New Adult) ik heb echt genoten van het boekl. Ik was erg gecharmeerd van de invalshoek en ook van de originele verhaallijn.

Doordat de hoofdstukken niet zo lang zijn, vlieg je erdoorheen en veel te snel naar mijn zin was het boek uit en bleef ik met een zogenaamde 'boekkater' zitten. Ik kon na het lezen even een week lang geen ander boek oppakken omdat ik met mijn hoofd nog bij het verhaal van Liv en Stef zat. Het verhaal is af, maar soms zit je er zo diep in dat je je gaat afvragen hoe het verder gaat n√° het boek.

Razend is net als Hitte, een heerlijk boek om te lezen aan de rand van het zwembad en mag zeker niet ontbreken in je vakantiekoffer. (Je mag het ook gewoon in de trein lezen, in bed, in je eigen tuin of op je balkon. ALS je het maar leest. Je krijgt er geen spijt van.)