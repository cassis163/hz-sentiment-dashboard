M.P.O. Books heeft alweer een derde misdaadroman geschreven over het politiekorps district Heuvelrug. Het lijkt wel of elk boek van Books beter wordt. De dialogen worden beter, de omschrijvingen van de omgeving en natuurlijk de spanning. Natuurlijk kan er hier en daar wat verbeterd worden, maar deze opmerkingen, zouden nog steeds in het niets blijven bij het verrassende slot.
De auteur weet je steeds op het verkeerde been te brengen en dat maakt zijn boeken goed. Nadelig vind ik de toch al weer wat verouderde tekst. Bijvoorbeeld de middagkrant, dit terwijl het Utrechts Nieuwsblad nu al meer dan een jaar een ochtendkrant is en eigenlijk niet meer bestaat (overgenomen door AD). Maar het zal de meeste lezers niet opvallen en voor het verhaal was een middagkrant ook handiger. Wat de meeste mensen trouwens niet weten is dat M.P.O. Books zeer snel schrijft en al meerdere scripts heeft wachten op uitgave. Je zou haast zeggen, waarom kan een Baantjer wel twee boeken per jaar uitgeven en een Books niet. Het zal wel te maken hebben met de verkoopcijfers en uitgeverij. Wat mij betreft is het dan ook te hopen dat M.P.O. Books gauw bekender wordt en hopelijk een grotere uitgever treft die het aandurft de Nederlandse Christie uit te geven, en daar dan ook reclame voor maakt.

Voor zover... nu het verhaal zelf; Books weet je via Doorn, Wijk bij Duurstede, Amersfoort en Veenendaal, over de hele Utrechtse Heuvelruhg mnee te slepen in een ontvoering. Waar het met een ontvoering begint, blijkt veel verder te gaan. Alle mogelijke misdaden kunnen passeren. En zoals gezegd goed beschreven, M.P.O. Books is een der beste Nederlandse Politieroman auteurs.