Het oude land van Dorte Hansen
In Duitsland kozen de boekhandelaren dit als hun favoriete boek van 2015
Een debuut, bij Harper Collins Nederland verschenen in vertaling
Vera belandt in 1945 als vluchtelinge op een boerderij op het platteland, het Alte Land. Vera wordt er met haar moeder opgenomen en blijft er haar hele leven. Maar nooit voelt zij zich thuis.
Heden. In Hamburg leeft Anne. Anne stelde haar ouders teleur door haar muzikale talenten niet op de wijze niet volledig te gebruiken. Ze werkt bij een muziekschool voor hele jonge kinderen van hele hippe ouders. Kinderen die door de ouders als trofeeÃ«n van het ene hippe tentje naar de andere worden gebracht.
Anne voelt zich er niet thuis en ontvlucht de stad en komt terecht bij Vera. In haar huis.
Hansen idealiseert het leven op het platteland niet. Het taalgebruik is helder zonder opsmuk. De wijze waarop ze voor de hoofdkarakters belangrijke gebeurtenissen omschrijft zijn zeer humoristisch.
Wie zijn we? Waar zijn we thuis? Waar is de vluchteling thuis?

Op het huis staat in plat duits; Dit huis is mijn huis. En toch niet mijne. Wie na mij komt noemt het het zijne.

Prachtig omslag. Origineel verhaal. Bijzondere stijl. Ik snap mijn Duitse collega boekverkopers helemaal.