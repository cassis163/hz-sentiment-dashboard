Samenvatting:
“Waar het licht is” gaat over een jongen en een meisje (Theodore Finch en Violet Merkey) die het beide nogal moeilijk hebben met zichzelf. Violet heeft net haar oudere zus verloren door een auto-ongeluk die Violet zelf heeft overleefd. Theodore (ook wel Finch genoemd of Theo) heeft een ongelukkige thuissituatie (ouders zijn gescheiden, een vader met losse handjes, zijn zus die niet is gaan studeren en gewoon thuis woont en de rol van zijn moeder overneemt voor hem en zijn zusje en iedereen die maar gaat en staat wanneer ze willen) ook is Finch gefascineerd door de dood en de manieren waarop. Finch en Violet ontmoeten elkaar op de klokkentoren van school toen ze er beide eigenlijk een einde aan wilden maken, maar Finch heeft Violet van de klokkentoren afgepraat en zijn daarna beide naar beneden gegaan.
Bij aardrijkskunde-VS moeten ze een project doen om hun eigen staat, Indiana, te verkennen. Finch zorgde ervoor dat hij samen met Violet moest werken. In het begin was Violet een beetje afstandelijk, maar later groeide ze steeds meer naar elkaar toe. Finch heeft ervoor gezorgd dat Violet weer in de auto durfde en weer ging schrijven wat ze niet meer had gedaan sinds het ongeluk. Samen gaan ze op zwerftocht door Indiana.

Mijn mening:
“Waar het licht is” is tot nu toe het boek dat me het meest aan het huilen heeft gebracht. De personages zijn zo goed doordacht en het verhaallijn is gewoon zo goed. Ik heb het boek in 1 dag uitgelezen en ik was echt in tranen. Ik kon me heel goed in Violet verplaatsen deels omdat ik zelf binnen mijn familie kort geleden ook zoiets heb meegemaakt (het laatste deel bedoel ik hiermee en was het niet mijn vriendje). Het boek heeft ervoor gezorgd dat ik dat familielid beter kon gaan begrijpen. De cover van dit boek vind ik ook echt heel mooi. Het geeft goed weer waar het verhaal over gaat, als je het boek hebt gelezen. Ik hoop dat Violet na al deze ellende dit kan verwerken en zonder al te veel verdriet door kan gaan met haar leven. Ik geef het boek een 10/10. Ik vond het boek echt fantastisch en is nu zeker 1 van mijn favoriete boeken! Een compliment voor Jennifer Niven want voor een eerste YA-boek is het echt FANTASTISCH!!! Ik raad het iedereen aan!

Deze recensie is geschreven door: Iris Scholte