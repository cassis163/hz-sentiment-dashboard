In een nieuw begin volgen we Jennifer Brugman die na enkele vervelende gebeurtenissen Rotterdam voor Groningen heeft ingeruild. Ze is van de ene op de andere dag vertrokken zonder haar zus,vriendin en vriend in te lichten. Na 13 jaar keert zij terug naar Rotterdam waar zij als rechercheur gaat werken aan een heftige moordzaak die te maken heeft met de Griekse Mythologie. Wat er in Groningen gebeurd is houdt ze geheim voor haar nieuwe collega’s,zus,vriend en haar beste vriendin.

Een nieuw begin is de debuut thriller van Angelique Haak en wat voor één,het leest lekker weg en je zit gelijk vanaf het begin in het verhaal. Geen moeilijke woorden,spannend en een goede opbouw van het verhaal naar het einde toe. De ontknoping was niet echt een verrassing maar dit deed geen afbreuk aan het verhaal. Dit debuut is zeker een aanrader en krijgt van mij dan ook 5 sterren. We gaan zeker meer van Angelique horen en wil graag meer van haar lezen. Op naar de volgende thriller van haar.