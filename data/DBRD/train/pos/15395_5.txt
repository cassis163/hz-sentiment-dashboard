De achterkant van het boek deed me al meteen terugdenken aan mijn geliefde schrijfster Agatha Christie. De sfeer waarin het verhaal plaatsgrijpt, een oud landhuis waarin een moord wordt gepleegd, past perfect in haar straatje. Maar ook Elizabeth George beheerst dit uitermate goed.

Ze kon mij van in het begin vasthouden met haar schrijfstijl en de personages. Een bonte bende met verschillende karakters. Het is dan ook gissen voor de lezer wie de moord op Joy Sinclair gepleegd kan hebben. De jonge schrijfster werd bruut vermoord en er lijken enkele verdachten die Joy maar al te graag uit de weg willen.

Aanvankelijk is het even het hoofd erbij houden om de verschillende relaties te snappen, maar eenmaal je het door hebt, is de harde noot gekraakt. Het verhaal leest zeer vlot en het einde steekt goed in elkaar. Ik heb door dit boek geraasd en vond het nog beter dan deel 1. Ik ben benieuwd wat deel 3 me zal brengen. Ik kijk er alvast naar uit!!