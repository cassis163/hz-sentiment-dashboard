Weer een geweldig goed boek van Camilla LÃ¤ckberg. Zij weet de verschillende tijdlijnen vloeiend in elkaar over te laten lopen, waardoor het verhaal in het heden nog meer diepte krijgt dan het zonder dat al zou hebben. Ik vind het erg leuk om door de verschillende boeken heen steeds meer betrokken te worden bij en te weten te komen van Patrik, Erika en hun naasten. Verder weet de auteur steeds weer nieuwe thema's aan te snijden en elk op de haar eigen gedegen manier uit te werken. In dit boek gaat het om het thema oorlog/nazisme en de dramatische gevolgen die dit kan hebben, ook nog na zestig jaar. Hoe kan een samenloop van omstandigheden uit 1945 een direct gevolg zijn van twee moorden zestig jaar later. Aan de ene kant door gedegen politieonderzoek en aan de andere kant door speurwerk naar de achtergrond van haar moeder door Erika komt langzamerhand een drama naar boven dat alleen kan eindigen in verlies voor iedereen. Of toch niet?
Sommige passages van het boek waren wel zeer actueel waar het ging om verdraagzaamheid en tolerantie.....

Fantastisch goed boek en gelukkig heb ik het vervolg ook al in huis :-). Dat wordt genieten!