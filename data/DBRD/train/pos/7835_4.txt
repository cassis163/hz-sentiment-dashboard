Als Laura thuiskomt na een avondje stappen met haar beste vriendin Herrit, vindt ze haar ouders...vermoord. Ze wordt direct bij haar tante Anja geplaatst, Laura die ook haar broertje Danny al heeft verloren, kan het overlijden van haar ouders niet verwerken. Ze probeert zich van het leven te ontnemen, een mislukte zelfdoding. In overleg met de dokter en tante Anja wordt ze in een psychiatrische instelling geplaatst, daar leert ze Jorrit kennen. Jorrit doet ze zijn stage als verpleegkundige en geraakt direct in de ban van Laura. Om Laura te helpen stort hij zich in het onderzoek naar de moord van Laura's ouders.

De cover sprak me direct aan van dit debuut, het donkere en vooral het mysterieuze. Terwijl ik las en verder vorderde in het boek, moet ik toegeven dat de cover veelzeggend is, mysterieus en vooral je wordt direct op het verkeerde spoort gezet. Zeer opbouwend en elk hoofdstuk wisselt af, je kijkt door de ogen van Laura maar ook door de ogen van Jorrit. Je voelt de radeloosheid bij beide en dit door simpele zinnen en woorden. De auteur trekt je mee in de dromen (cursief) van Laura, die tevens het gordijn openen naar haar verleden. Top geschreven en met een plot dat ik niet zag aankomen.