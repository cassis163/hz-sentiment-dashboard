Quincy en Rainie zijn voormalige FBI profilers, en werken als consultants. Ze worden gevraagd om mee te kijken bij een dubbele moord in een tankstation. Op de camera zien ze de vermoedelijke dader, een jonge jongen die onverschrokken in de camera kijkt voordat hij hem kapot schiet. Deze jongen heet Telly en woont bij pleegouders, als de politie naar het huisadres gaat, blijken deze pleegouders op gruwelijke wijze vermoord te zijn.
Dan begint de zoektocht naar deze jongen, die vreemd genoeg steeds aanwijzingen achter laat. Telly blijkt 8 jaar eerder zijn beide ouders na een jeugd vol geweld en verwaarlozing. Hij heeft een zusje Sharlah waarvoor hij heel zorgzaam en lief was, maar die elkaar na de moorden op hun ouders niet meer gezien hebben. Sharlah blijkt de geadopteerde dochter te zijn van Quincy en Rainie.
Lisa Gardner is er in geslaagd een tot aan het einde toe zeer spannende thriller te schrijven, steeds meer informatie leidt tot de ontknoping en deze zie je als lezer niet aankomen. Deels heeft dit te maken met het feit dat pas op het einde van het boek informatie verteld wordt, die je nodig hebt om alle losse eindjes tot een geheel te maken.
Dit maakt dat het boek van mij 4 sterren krijgt.