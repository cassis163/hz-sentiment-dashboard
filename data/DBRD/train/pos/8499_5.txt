Ik had geen idee wat ik moest verwachten, maar ik werd positief verrast. Het verhaal start meteen middenin een spannende scene. Daarna wordt er vanaf zes dagen daarvoor langzaam duidelijk wat er aan de hand is. De kinderen hebben allemaal een eigen talent waardoor ze de secret scouts heten. Het tijdreizen is goed opgezet en terwijl je leest, verdwijn je helemaal naar die tijd. Je bent er echt bij als Jack in een wedstrijdje 'Calcio' is beland. Het einde van het boek geeft aan dat het nog niet het einde is, dus ik had meteen zin om het nieuwe deel te lezen.
Het is een boek dat kinderen in de bovenbouw van de basisschool en onderbouw van de middelbare school erg zal aanspreken, omdat het heel actueel is geschreven over vier kinderen die over alle moderne apparaten van nu beschikken.
Het geeft stof om na te denken over tijdreizen, de tijd van de renaissance Ã©n Leonardo Da Vinci.