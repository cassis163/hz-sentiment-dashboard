Dit is een boek voor mensen die van spanning houden én van psychologische ontwikkelingen.
De hoofdpersoon is een agente in Amerika die zelf al het een en ander heeft meegemaakt. Omdat ik het zelf niet leuk vind om vooraf veel van een boek te weten, zal ik de beschrijving vaag houden...
In het verhaal komt ze in verschillende situaties terecht, zowel zakelijk als privé, die haar raken. Je denkt met haar mee en beleeft haar twijfels over hoe ze handelen moet. Het zijn zaken over leven en dood, met soms verrassende ontwikkelingen. Door de manier van schrijven krijg je ook inzicht in de andere belangrijke personen in het boek, waardoor je snel 'in het verhaal' zit.
Het enige nadeel is dat het boek zo lekker wegleest en zo spannend is, dat je steeds 'nog even een klein stukje' verder wilt lezen...
Aanrader, dus...!