Voor de sterrenthriller leesclub van uitgeverij Luitingh- Sijthoff mocht ik het boek Meisje uit het Noorden van Katarzyna Bonda lezen.
Katarzyna Bonda is de populairste thrillerschrijver van Polen. Ze studeerde journalistiek aan de Universiteit van Warschau en scenarioschrijven aan de Filmacademie van Lodz. Er zijn meer dan een miljoen exemplaren van haar boek verkocht.
Na 7 jaar keert misdaadprofiler Sasza Zaluska terug naar Polen. Ze hoopt hier rust te vinden voor haar en haar dochter. Maar als snel raakt ze verwikkeld in een zaak waarbij raadselachtige sterfgevallen uit het verleden een link lijken te hebben met een recente moord.

Het boek begint met een lange lijst met namen van de personages in het boek. Een lijst die je geregeld nodig bent omdat je door de vele personages en moeilijke namen in verwarring raakt. De schrijfster gebruikt voornaam, achternaam en bijnaam afgewisseld in het boek waardoor je steeds vergeet hoe het nog maar zat. Tijdens het lezen moet je dan ook goed je aandacht erbij houden wie wie is en wat voor rol het personage heeft in het verhaal.
Dit is het enige nadeel van dit verhaal, het heeft een interessante verhaallijn en veel spanning. Als je eenmaal door hebt hoe het zit met de personages leest het boek als een trein en wil je weten hoe het allemaal in elkaar steekt. Het verhaal houd je gedurende het lezen in zijn greep, wat is het verband, wat is er gebeurd, wie is de dader? De spanning blijft gedurende het hele verhaal. De personages zijn heel goed neergezet door de schrijfster. Een verrassend einde maakt het boek compleet! Dit boek is het eerste deel uit een serie over Sasza Zaluska en ik kan niet wachten op het volgende deel