Ik ben weer lid geworden van de bibliotheek, ook door de epub-dienst die de bieb aanbiedt. Helaas is de spoeling nog dun, maar na even goed zoeken kwam ik dit veelbelovende werkje tegen van de Israëlische schrijver David Grossman, waar ik graag nog een keer iets van wilde lezen.

Terecht, want dit is een prachtig boek, met als premisse een jongen die door een hond letterlijk een bijzonder verhaal in wordt gesleurd. Dat van Tamar om precies te zijn, een meisje dat een bijzondere en zeer risicovolle missie op poten zet om haar aan heroïne verslaafde broer te redden. Prachtig boek dit!