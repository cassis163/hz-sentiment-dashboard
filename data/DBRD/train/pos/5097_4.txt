Perspectieven / personages:
Je leest het verhaal afwisselend vanuit twee perspectieven: Ben en Hoshiko nemen je beiden mee in hun wereld. Ondanks dat ze beiden in Engeland wonen, zijn hun werelden toch enorm verschillend van elkaar. Ben is rijk en heeft een veilig leven, bijna saai veilig zou je het haast kunnen noemen. Wat ik alleen jammer vond is dat Ben in het begin als een kleine jongen op mij overkwam. Halverwege het boek groeit hij opeens razendsnel naar de leeftijd die hij daadwerkelijk zou moeten hebben. Verder vind ik Ben een best dapper en leuk personage die je relatief goed leert kennen.
Hoshiko's leven aan de andere kant is elk moment van de dag in gevaar. Als kind is zij op brute wijze geselecteerd voor het leven als circusartiest, maar de elite wil het liefst zoveel mogelijk doden zien in het circus. Het is dus van belang om van nut te blijven in het circus om zo uitstel van excecutie te krijgen.
De hoofdstukken zijn relatief klein, waardoor je snel nog een hoofdstuk doorleest voor je iets anders gaat doen. Je interesse blijft zeker gewekt. Vandaar dat het boek ook zo snel uitgelezen is! In het begin van het verhaal lees je duidelijk dat de werelden van Ben en Hoshiko nog ver uit elkaar liggen, maar hoe verder het verhaal vorderd, des te meer de werelden in elkaar gaan overvloeien.

Opbouw van het verhaal:
Het is interessant om te lezen hoe twee personages uit verschillende werelden voor elkaar opkomen om elkaar te redden uit hun persoonlijke gevangenis. Ondanks dat de één een geweldig leven zou moeten hebben. Het is dus duidelijk dat, ondanks dat je van buitenaf een goed, prachtig leven zou hebben, dit niet altijd hoeft te zijn. Schijn bedriegd duidelijk.
De opbouw van het verhaal is duidelijk en goed geschreven, in een wereld die op het eerste gezicht prachtig schijnt te zijn, maar die steeds meer luguber wordt. Je begint rustig in het verhaal, om de wereld en personages te leren kennen, om daarna in een achtbaan van gruwelijke, maar ook spannende, liefdevolle situaties terecht te komen tot het einde van het verhaal. Er gebeurd zoveel op het einde dat ik alles nog steeds aan het verwerken ben.

Conclusie:
Ben je er nog niet over uit of je het boek zou willen lezen? Geef het zeker een kans, want ik heb er zeker van genoten.