“We gaan glaasje draaien, dan vragen we het aan de geesten! Roept ze enthousiast.”

Geestverwanten is het YA debuut van Hilda Spruit, het boek heeft inmiddels een nieuwe omslag omdat het eerste wat kinderlijk aandeed. Ik snap de verandering zeker, want het boek is alles behalve kinderlijk. Geestverwanten begint rustig, Merthe heeft net gehoord dat ze als kind geadopteerd is en haar ouders niet haar echte ouders zijn. Wanneer de drie vriendinnen, Merthe, Fenneke en Anouk, samen blijven slapen in het tuinhuisje bij Fenneke besluiten ze glaasje te gaan draaien. Dit met alle gevolgen van dien. Merthe hoopt antwoorden te krijgen op haar vragen, en duidelijkheid in haar leven wat helemaal op zijn kop staat na het bericht van haar “ouders”.

Wanneer de drie vriendinnen contact krijgen met een geest, raken ze verwikkeld in een hele hoop mysterie en spanning. Hilda Spruit verrast me enorm met haar schrijfstijl en alle informatie over het paranormale, aangezien het mijn interesse heeft, merk ik dat de gebeurtenissen kloppen en er veel research aan vooraf gegaan is waarvoor mijn complimenten. De manier waarop Hilda het proces beschrijft is mooi opgebouwd en heeft voldoende diepgang waardoor het in je leesbeleving allemaal klopt.
Het boek is spannend zelfs voor een volwassenen, zit er een enorme lading in waardoor je geboeid blijft en helemaal door het verhaal bevangen raakt. De drie vriendinnen krijgen nogal wat voor hun kiezen gelukkig worden ze geholpen door Margreet (waar ik Liesbeth van Dijk in herken) en tante Tilly. De karakters zijn mooi neergezet, je krijgt medelijden met de “ouders” van Merthe en je voelt hun onmacht. Maar ook de drie vriendinnen zijn duidelijk beschreven, het zijn drie heel verschillende meiden en zouden zo jouw vriendinnen zijn. De één wat stoerder dan de andere en ook hun angst en nieuwsgierigheid voor het onbekende zijn aanwezig in het verhaal.

Kortom ik kan er nog veel meer over schrijven, maar Hilda heeft met Geestverwanten een heel stevig debuut neer gezet wat smaakt naar meer. Het verhaal is voor de wat oudere jeugd een goed boek met een flinke portie spanning, maar ook een boodschap. Waan je niet zomaar op het paranormale pad, je weet niet wat je teweeg brengt. Als volwassenen heb ik het boek heel gretig gelezen het boek was zelfs voor mij heel spannend en heel herkenbaar.

Mijn complimenten voor Hilda dat ze dit onderwerp bespreekbaar heeft gemaakt , maar ook dat alle facts kloppen en het boek gewoon goed in elkaar zit. Voortaan komen de YA boeken van Hilda Spruit zeker bij mij in de kast.

• Plot 4 ****
• Spanning 5*****
• Psychologie 4****
• Schrijfstijl 5*****
• Leesplezier 5*****
Eindoordeel dik verdiende 4 ½ ster voor Geestverwanten
Lieve Leesgroet Moon