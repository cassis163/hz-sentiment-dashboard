De Wangs vs de wereld is een tragikomische roadtrip vol absurde ontmoetingen en gebeurtenissen. Via wisselende perspectieven krijgt de lezer inzicht in het verleden en de toekomstplannen van de verschillende gezinsleden. De excentrieke personages zijn stuk voor stuk vreemd en herkenbaar, sympathiek en irritant, hilarisch en dramatisch. Zijn jongste dochter Grace denkt aanvankelijk dat haar vader een spel bedacht heeft om te testen of ze haar trust fund wel waard is. Hoewel zij in het begin vaak aan bod komt, raakt ze verder in het verhaal wat op de achtergrond en wordt ze zo herleid tot typisch verwende tiener die naar aandacht snakt en stampvoet wanneer ze die niet krijgt. De verwoede pogingen van zoon Andrew om stand-up comedy te doen heb ik tenen krullend van plaatsvervangende schaamte zitten lezen. De oudste dochter Saina heeft zich teruggetrokken uit het centrum van New York nadat ze als kunstenaar eerst bejubeld en nadien verguisd werd. Het mag duidelijk zijn: succes en de Wangs lijken geen vanzelfsprekende combinatie.

Jade Chang heeft iets te hard haar best gedaan om verschillende stijlen en themaâ€™s in het boek te combineren. Haar debuut toont wat ze als auteur in haar mars heeft, maar is in zijn geheel te overladen en chaotisch. Als ze haar eigen schrijfstijl uitpuurt en meer durft te schrappen, zal haar tweede roman mij zeker en vast kunnen bekoren.


mijn volledige recensie lees je op mijn blog: https://www.hebban.nl/spot/smakelijk-lezen/nieuws/een-chaotische-roadtrip-door-amerika-de-wangs-vs-de-wereld-jade-chang