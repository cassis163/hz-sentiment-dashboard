Monique dacht het model gezin te hebben maar komt er rond sinterklaas achter dat haar man vreemd gaat. Zij vertrekt met haar 2 kinderen naar een dorp waar zij boven de winkel van haar zus mag wonen.
Zij moet van onderaf aan beginnen want de woning moet bewoonbaar gemaakt worden en geslapen wordt op luchtbedden en in slaapzakken.
Haar man is niet echt bereid haar financieel te helpen en heeft het te druk met zijn nieuwe vriendin. Monique roeit met de riemen die zij heeft. Ze houdt zich sterk voor haar kinderen.

Ze heeft echter lieve mensen om zich heen die haar helpen en langzaamaan krabbelt zij overeind en komt tot de ontdekking dat zij eigenlijk de echte Monique in haar huwelijk een beetje was kwijtgeraakt.
Zij krijgt hulp uit onverwachte hoek en blijkt sterker dan ze zelf dacht.

Een mooi verhaal dat ik gelezen heb rond de kerstperiode. Ik heb er van genoten. Ondanks de ellende rond het vreemdgaan is het een warm en fijn verhaal.