In de jaren 70 las ik al de werken van Edgar Allan Poe, in de welgekende Franse vertaling van Charles Baudelaire.
Nu pas ontdekte ik Howard Phillips Lovecraft, zijn opvolger...
Dit zijn werken uit het einde van de 19de eeuw (Poe) en het begin van de 20ste eeuw (Lovecraft), dus een schrijfwijze die wat oubollig overkomt.
Na 100 bladzijden dacht ik, lees ik dit verder of niet? Maar...
gelukkig heb ik doorgezet. Op enkele verhalen na zijn dit pareltjes, juweeltjes van het griezel genre. Niet te verwonderen dat auteurs als Stephen King en vele anderen hier hun inspiratie hebben opgedaan. Het gaat niet over liters bloed, stinkende zombies of vreselijke haaien uit plastic. Nee, dit gaat over de hevigste emotie die een mens kent, pure angst.
Ik heb inmiddels ook "Het gefluister in de duisternis" uit. Dit zijn slechts 7 verhalen waarvan er 2 ook in " Griezelverhalen" voorkomen, wel spijtig dit.
Ik wist niet dat Lovecraft nu tegenwoordig een hype blijkt te zijn. "Chtulhu" googelen zal iedereen wel overtuigen...
Een verwittiging, deze verhalen doen U, na het lezen,'s nachts nog wel even doordenken!