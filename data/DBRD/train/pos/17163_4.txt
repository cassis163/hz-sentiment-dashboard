Fantasyverhaal over een jong meisje dat door de Draak uit haar dorp wordt weggehaald om opgeleid te worden tot heks. Als blijkt dat ze een bijzonder talent heeft gaat ze ervoor om haar wereld te verlossen van Het Woud. Het Woud is het kwaad dat dorpelingen al eeuwen in zijn greep houdt.
Het is een boek dat gemengde gevoelens oproept: je blijft het lezen, want het is zo geschreven dat je wilt weten hoe het afloopt. Maar aan de andere kant heeft het zoveel fantasy dat je vaak denkt: yeah right.......
Leuk vond ik wel dat de schrijfster er Poolse elementen in heeft gestopt. Omdat het een fantasyverhaal is kun je het vaak niet plaatsen in tijd of ruimte, maar door deze Poolse elementen ging er in mijn hoofd wel een beeld leven van een mooi Pools bos doorkruist door een brede rivier waaraan kleine dorpjes liggen........