Met krijt staat op de voorkant een galg getekend, is dat de krijtman? Is de krijtman een slachtoffer of is de krijtman juist een dader? Of moeten we bij de krijtman aan juist iets heel anders denken?
Met korte hoofdstukken, die in prettig en vlot Nederlands zijn (vertaald) geschreven, onthult het verhaal langzaam maar zeker steeds meer van de titel van het boek.
In mijn beleving was het een kort verhaal, in werkelijkheid blijkt dat 'ernstig' mee te vallen, althans, 320 pagina's is normaliter niet bepaald een kort verhaal. Hoe het komt? Geen idee... Misschien omdat het inderdaad Ã©cht lekker wegleest, de korte hoofdstukken, een aantal verrassende wendingen waardoor je op het verkeerde been bent gezet en daardoor mezelf niet heb gerealiseerd dat ik al langer aan het lezen ben dan ik dacht. Of komt het door het tijdreizen? Van 1986 naar 2016 en weer terug en weer heen en weer...
Het boek heeft een soort van open einde: het verdwenen hoofd duikt plotseling op en gaat op reis. Het zou dus zomaar kunnen dat de geschiedenis zich elders gaat herhalen. Komt er een vervolg op 'De krijtman'? De tijd zal het leren, maar het zou dus zomaar kunnen!
Leuk boek, redelijk spannend (hoewel daar best nog wel wat schepjes bijkunnen) en als debuterend schrijver kun je hier zeer zeker mee voor de dag komen!