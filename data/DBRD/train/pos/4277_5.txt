Voor mij is dit de eerste kennismaking met een thriller van Hilde Vandermeeren. Spanning ten top, van begin tot eind. De voorbije maanden las ik al vrij veel "vrouwenthrillers", deze hoort echter niet in die categorie thuis. Misschien alvast omwille van het onderwerp: een huurmoordenaar, die werkt voor een organisatie die als doel heeft mensen op aanvraag te vermoorden en een inkijk in deze organisatie, als één van de verhaallijnen. De andere verhaallijn gaat over Gaelle, die ervan wordt beschuldigd haar zoontje te hebben willen ombrengen en die doorheen het verhaal op zoek gaat naar haar zoon, terwijl zij zowel door huurmoordenaars als door de politie wordt gezocht en niemand uit haar omgeving nog kan vertrouwen.
Het boek was echt spannend van begin tot eind en de spanningsmomenten volgden elkaar voortdurend op..
Voor mij zou dit boek best mogen verfilmd worden, het zou een heel goede actiethriller kunnen worden!