Max heeft nieuwe vleugels nodig. En als Kraai – een wezen dat deels mens, deels monster en deels machine is – kan dat alleen maar door ze te stelen van een ander gevleugeld wezen. Een Beschermengel bijvoorbeeld. Iemand zoals Lucy. Lucy verliest alles met haar vleugels: haar vrijheid, haar carrière en mogelijk zelfs de ziel van haar Bestemmeling. Maar één veer blijkt genoeg om haar leven terug in handen te krijgen … Elk met een verborgen agenda, sluiten de Engel en de Kraai een ongewone alliantie. Er staan levens, harten en vleugels op het spel. Maar wat win je als je verliest? En is het het waard??

Lucy en Max zijn echt zo super schattig samen. Juist het feit dat ze eigenlijk niet samen horen te zijn maakt dat het erg leuk is om over te lezen. Max heeft Lucy's vleugels gestolen, maar hoewel het normaal een eitje is, laat dit mooie engelachtige meisje hem niet los. Hij blijft aan haar denken als hij haar achterlaat in een steegje. Lucy is nu vleugelloos, maar krijgt onverwacht een kans om haar vleugeldief te zien. En ze heeft precies bedacht wat ze hem wil vertellen... Maar ja hè, dat gaat natuurlijk net even anders ;-)

"Lucy, ademde hij mijn naam als het zoetste parfum."

Hoewel het engelen-en-demonen concept erg bekend is en al veel is nagedaan, weet Vanessa het toch origineel te houden. Communiceren via de aureool, niet demonen maar 'Kraaien', vleugels van elkaar stelen, Bestemmelingen. Dit maakt dat je heel geboeid en geamuseerd leest!

"Je naam is Max en je bent deels weerwolf. Je kunt me dus echt niet kwalijk nemen dat ik je verward met een pluizig schoothondje."

Hoewel het door het boek heen niet makkelijk voor ze is, en ze het elkaar ook vooral moeilijk maken, zijn ze geweldig samen. Max is helemaal niet zo'n Monster als Lucy dacht, hij is eigenlijk hartstikke lief. Aan het eind van het boek krijgt Lucy schokkend nieuws te horen. Ik ben zo ontzettend benieuwd naar het vervolg, waaaaaah!!

Dit boek krijgt van mij 4,5 sterren, welverdiend!

Tweedehands Vleugels is een must-read voor elke YA fan!

Deze recensie verscheen voor het eerst op www.myperfectbooklife.blogspot.nl