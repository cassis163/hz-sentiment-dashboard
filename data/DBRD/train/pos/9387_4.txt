13 vrouwenthrillers met een vleugje erothiek. De bundel staat voor mij symbool voor mijn zomer van 2013. Wat deed ik op warme zomeravonden als ik niet kom slapen? Een kort verhaal lezen uit de bundel. Wat heb ik hiervan genoten. Telkens keek ik er weer naar uit. Beter dan de sprookjes van duizend-en-één-nacht. Scheherazade had deze moeten vertellen aan de koning. Dan had ze geen 1001 nachten moeten vertellen. Hij zou sneller toegegeven hebben met deze verhalen.
Het thema is verleiding met erotiek en spanning. Het is zeer verrassend hoe de auteurs dit gegeven invullen. Bij sommige verhalen is de spanning te snijden terwijl andere mij doen lachen. Het erotische is hier en daar uitgesproken en soms subtiel. Kortom een heerlijke mix.
Het voordeel van een verhalenbundel is dat je het tussendoor eens kan vastnemen en nooit de draad verliest. Ook de volgorde waarin je leest speelt geen rol. Daar hou ik wel van als afwisseling. Voor mij mogen er nog meer verschijnen.
En als ik een favoriet mag kiezen is dat De alfabetclub van Judith Visser. Ik vind het zo vermakelijk en origineel geschreven.
Na elk verhaal volgt informatie over de auteur(s). Persoonlijk vind ik dit heel interessant om zo kennis te maken met voor mij nog onbekende auteurs.