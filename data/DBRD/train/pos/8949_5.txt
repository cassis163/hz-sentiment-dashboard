Drakes lezers worden in “De Centurion I Bruwick Anvilgard” uitgenodigd om meer te weten te komen over zijn geschapen fantasy wereld in het universum van De Zaden der Hoop. Aan de hand van niet bestaande boekfragmenten aan het begin van enkele hoofdstukken, maakt hij ook dit verhaal weer levendig en uniek. Dit korte verhaal is het eerste deel in de minitrilogie over De Centurion, welke korte verhalen zullen zijn.
Ook een leuke touch is dat zijn eerdere personages in dit korte verhaal terugkomen als hun jongere zelf. We zien tijdens een scene op school dat het er al bloederig en gestoord in de jeugd van onder andere Mar, Yolanda en Zack aan toe gaat en uiteraard mag Mizalda hierin ook niet ontbreken...
“De Centurion I Bruwick Anvilgard” is opnieuw een gruwelijke toevoeging in het kader van De Zaden der Hoop, waarbij een serieuze moraal verwerkt zit. Owan Drake heeft namelijk in dit verhaal de zelfmoord van een vriend verwerkt, een gegeven dat een verhaal van zijn hand nog nooit zo persoonlijk heeft gemaakt. Voor de fans van zijn opmerkelijke schrijfsels is dit een must. Al kun je deze verhalen maar beter niet lezen als je een niet al te sterke maag hebt…