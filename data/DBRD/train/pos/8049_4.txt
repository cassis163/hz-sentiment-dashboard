Hoe het verder gaat met Rica. Dit boek volgt op Over de streep.
De tijden veranderen, een oorlog breekt uit. Rica raakt haar baan kwijt en rolt in het verzet.

Ze hoort over een leider, Frits, wat is dat voor man, die zoveel waagt om Joodse kinderen en ouders uit handen van de bezetter te houden.
Soms denkt ze nog aan Paul, die botterik, die haar voor het altaar heeft laten staan. Wat is er van die nietsnut geworden?

De rol die Rica op zich neemt in het verzet is goed verwerkt in het verhaal. Ook haar korte thuiskomst bij haar ouders. Haar moeder is geen sympathiek mens en Rica is blij, dat ze snel weer weg kan.

Wat de oorlog met mensen doet en hoe men met minder van alles moet doen, zit goed in het verhaal verweven.

Toch komt Rica uiteindelijk weer terug in haar Twente, maar dan op een andere manier.