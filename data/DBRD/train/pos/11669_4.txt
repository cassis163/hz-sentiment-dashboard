Het behouden kind van Janneke Holwarda is een boek dat je continu op het verkeerde been zet. Thomas, de zoon van Lena is boos weggelopen. Maar waarom? En waarheen? Gaandeweg kom je erachter wat er daadwerkelijk is gebeurd. Een knap geschreven verhaal dat goed in elkaar zit. De schrijfstijl is erg prettig, ondanks het feit dat het een ‘warrig’ verhaal is. Warrig omdat je het leest vanuit Lena, de angst en de wanhoop van de moeder zijn erg goed weergegeven. Er wordt gesprongen in de tijd, maar dat haalt zeker niet de vaart uit het verhaal. Hierdoor wordt uiteindelijk een heleboel duidelijk. Wat mij betreft een aanrader!