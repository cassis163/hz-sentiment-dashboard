Helena van Antwerpen is een alleenstaande moeder (van een ondertussen lang volwassen zoon) en meestal vrijgezel, volgens haar familie dan. Wanneer zij een avondje oppast op haar nichtjes ontmoet zij Klaus. Klaus is een vriend van broer Cas en hij gaat met Cas en schoonzus Anouk mee naar een bruiloft, de reden waarom Helena oppast.

Op de bruiloft duikt Anouk in de vestiaire met Mark, iemand die zij een tijdje terug tijdens een cursus had ontmoet en nu toevallig weer tegenkomt. Zowel Helena als Anouk worden overvallen door de liefde en laten zich er volledig door meevoeren, maar toch slaat op gegeven moment bij beiden de twijfel toe. Is dit verstandig en waar gaat dit heen?

Als een rode draad in het verhaal probeert Helena zich in te zetten voor het behoud van het door haar zoon Alex geliefde jeugdhonk en ze schijft met hulp van Klaus een column om aandacht te vragen voor dit onderwerp. Dit word via social media opgepakt en later duiken ook de radio, tv en krant op het verhaal. Is deze aandacht voldoende?

N.I. Monteny heeft een heerlijk verhaal over het liefdesleven van de familie van Antwerpen neergezet, inderdaad het liefdesleven van de familie, want vader/opa Bob is aan het online daten geslagen en zoon Alex maakt ook kennis hoe het is om te gaan samenwonen en de eerste relatiebreuk. Een vlot geschreven verhaal die lekker wegleest. Een echte feelgood die je in een jaartje van het leven van de familie van Antwerpen laat duiken.