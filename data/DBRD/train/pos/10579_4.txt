Uitgeverij Atlas bedankt voor het recensie-exemplaar, in het kader van de Club van Echte Lezer, snelleesactie.

Hernan Diaz vertelt het verhaal van de legende ‘Hawk’, Håkan eigenlijk maar iedereen buiten Scandinavië spreekt het uit als Hawk. Het boek begint intrigerend met ijszwemmen en iemand die onder het ijs vandaan komt een soort reus. Daarna gaat het boek terug in de tijd en vertelt het verhaal van Håkan. Samen met zijn broer wordt hij naar Amerika gestuurd om de hongersnood in Zweden te overleven die steeds nijpender wordt. In Portsmouth raakt hij zijn broer kwijt en omdat hij slecht Engels spreekt komt hij ook terecht bij het verkeerde schip. Hij geraakt in Californië en daar begint het avontuur.

Hernan Diaz weet het prachtig te beschrijven hoewel niet duidelijk is in welke tijd het precies speelt maakt dat niet uit. Ook zijn er al genoeg boeken geschreven over een soortgelijk onderwerp. Hij weet ook Håkan goed neer te zetten, hoe hij langzaam aan volwassen wordt van naief, met een soort van Svengelska (Zweeds/Engels) naar het langzaam leren van het Engels. Nujårk, in het Zweeds uitgesproken als nujork. Ook het thema van vertrouwen, vriendschap, overleven en de zoektocht naar zijn broer.
Het verhaal wordt chronologisch verteld en is erg meeslepend, niet te ingewikkelde zinnen en dus goed leesbaar voor een groot publiek.

Het debuut van de in Argentinië geboren en in Zweden opgegroeide Hernan Diaz is absoluut de moeite waard en vraagt om meer romans van zijn hand.

4 sterren van mij.