Ik was erg nieuwsgierig naar dit boek, er werd zoveel over geschreven en getwitterd dat ik blij was dat ik het in handen kreeg.
Marelle Boersma heeft het weer gedaan: Net als bij haar andere boeken kon ik vanaf de eerste bladzijde alleen maar denken; Hoe loopt dit af? Ik werd helemaal gegrepen door het onderwerp en leefde met Janna en Fleur (de hoofdpersonen) mee.
Wat een "booswordboek!" wat een onrecht doen mensen elkaar aan.
Het is helaas een actueel onderwerp dat voor veel mensen realiteit is. Marelle maakt het verhaal echt niet mooier en dramatischer dan dat ze hier beschrijft.
Ik ben blij dat ik het nu gelezen heb en kijk uit naar de volgende thriller van Marelle Boersma. Ze heeft een hele prettige en toegankelijke manier van schrijven en zorgt daardoor dat je bij de kern van het verhaal blijft. Alle draadjes komen aan het eind van het boek weer keurig bij elkaar waardoor je het gevoel hebt dat het boek en het verhaal echt af is.