De cover:
De cover valt in eerste instantie op vanwege zijn mooie blauwe kleuren. Als je goed kijkt vallen er steeds meer dingen op. Mij viel als tweede op dat er prikkeldraad omheen staat. Het associeerde me met gevangen en pijn. Vervolgens zie je meer elementen als een meisje op een schommel en wegvliegende vogels. Ik vind de cover erg mooi gemaakt.

Op de achterflap staat de volgende tekst:
De moeder van Sanne Phillips verdwijnt spoorloos als haar dochtertje nog maar 10 jaar oud is. Sanne groeit op bij haar grootouders en kiest later voor het beroep van rechercheur, mede ingegeven door die eerder verdwijning.
Vierentwintig jaar later ontvangt Sanne een envelop met daarin de ketting die ze haar moeder kort voor de verdwijning gaf. Op advies van paragnost Will de Jager duikt ze in het verleden en daarbij stuit ze op een hele reeks verdwenen jonge vrouwen. Het onderzoek dat volgt, levert in eerste instantie meer vragen dan antwoorden. Leeft Sannes moeder nog? Waar is ze dan al die jaren geweest? Wie heeft de ketting verstuurd? Een melding over mogelijke kindermishandeling en een nieuwe vermissing van een vrouw, slokt bijna alle tijd van de rechercheur op. Sanne zet haar zoektocht door en wordt daarbij geholpen door haar collega Luca Borra en paragnost Will.

Samenvatting:
In het begin word het verhaal vertelt van Emma, hoe het komt dat ze verdwenen is. Het verleden wordt afgewisseld met het heden. Hierin wordt verteld dat Sanne als rechercheur aan een zaak werkt over mogelijke kindermishandeling. Op het moment dat Sanne de ketting van haar moeder krijgt, gaat ze op zoek naar haar moeder. Ze krijgt hierbij hulp van onder andere Will de Jager. Hij is paragnost en vertelt haar informatie om haar op weg te helpen. Will heeft van zijn gids Harry gehoord dat Sanne haar moeder zelf moet vinden en daardoor probeert hij haar wel te helpen, maar op een dusdanige manier dat zij zelf de leiding blijft houden in de zoektocht naar haar moeder.
Het verleden en het heden gaan steeds meer naar elkaar toe en het boek eindigt met een mooi en verrassend plot.

Mijn mening:
Ik heb ontzettend genoten van dit waanzinnig spannend en meeslepend boek. Van begin tot eind word je in het verhaal gezogen en leef je mee met de personages in het verhaal. Op sommige momenten struikelde ik zowat over de woorden omdat ik zo snel mogelijk door wilde lezen. Ik wilde weten wat er ging gebeuren en hoe het zou aflopen.

Ik vond het erg mooi dat de verschillende verhaallijnen werden afgewisseld, waardoor je een goed beeld krijgt bij hoe het verhaal in elkaar steekt.
De schrijfster geeft je mooi de ruimte om zelf mee te denken hoe het verhaal afloopt, maar eindigt zonder open eindjes. Na verloop van tijd wordt alles duidelijk en eindigt het met een spannende eindfase.

Dit boek is onderdeel uit een reeks boeken. Ik heb de andere boeken niet gelezen, waardoor ik de verschillende personages niet ken. Als ik niet zou weten dat er andere boeken waren, had ik dat zeker niet uit dit boek op kunnen maken. Het boek geeft een duidelijk beeld van de hoofdpersonen en dit boek is dus prima te lezen zonder dat je de andere delen gelezen hebt.

Ik ben echter wel nieuwsgierig gemaakt naar de andere delen en kijk al uit naar het vervolg op dit boek. Ik ga de andere boeken zeker lezen omdat ik de schrijfstijl van Melissa erg kan waarderen. Ze schrijft makkelijk, geeft je een duidelijk beeld van het verhaal door de details die ze beschrijft, neemt je mee in het verhaal en zorgt ervoor dat je het graag in één adem uit leest.

Mijn beoordeling:
Omdat dit echt een boek naar mijn smaak is en het verhaal zo fascinerend is, geef ik dit boek 5 sterren.