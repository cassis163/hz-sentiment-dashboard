Toen ik dit boekje toegestuurd kreeg was mijn eerste gedachte: wat
moet ik hier nu mee? Nadat ik toch wel een beetje nieuwsgierig
geworden was na het lezen van de achterkant, ben ik maar met goede
moed begonnen met lezen en ik werd aangenaam verrast. Het is een
luchtig, grappig boekje maar ook wel spannend. In plaats van het
opsplitsen van het boek in drie delen worden de drie zaken van
Bureau MaRiT in één boek verteld wat weer een hele belevenis op
zich is. De zaken die in dit deel worden behandeld zijn de zaak van
een overspelige echtgenoot, Een blauw speelgoedautootje en het
verdwenen kind. Alle zaken worden ook allemaal afgehandeld zodat je
niet met vragen achterblijft. Het boek is niet erg dik het bevat
maar 189 pagina's maar ik vond het lezen toch nog behoorlijk traag
gaan omdat er wel veel verhaal in zit, ik wil hier niet mee zeggen
dat de schrijfstijl moeilijk was, want het is best wel vlot
geschreven alleen wil je niets missen tijdens het lezen vandaar dat
het bij mij wat langer duurde om het boek uit te lezen. Al met al
een hele fijne leeservaring en ik ga snel beginnen met de volgende
3 zaken van Bureau MaRiT.