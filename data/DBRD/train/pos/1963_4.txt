Het is de tijd van het jaar om melige kerstboeken te lezen. Wanneer er deze maand bij Bookchoice er twee zaten kon ik het natuurlijk niet laten om ze alle twee te lezen. Een dag in december was de eerste nu was bestemd voor mij aan de beurt.
De cover heeft je meteen een winter gevoel met de vrouw die door de sneeuw wandelt, de berg en de chalet op de achtergrond allemaal elementen die je doen verlangen naar een kop thee een warm dekentje en een open haard om in dit boek te beginnen.
Het verhaal gaat over Jessica, ze gaat samen met haar drie hartsvriendinnen naar de familiechalet in de bergen voor een weekendje weg. De vriendinnen hebben nood aan een weekend samen na een drukke periode, hun bedoeling is een gezellig weekend met de nodige drank waarbij ze kunnen kletsen zonder gestoord te worden.
Dit loopt eventjes anders wanneer Jessica toekomt en blijkt dat er nog gasten in de chalet zijn.
Hierdoor loopt ze ook haar ex tegen het lijf en wordt haar verleden met de bijhorende demonen opgerakeld. Ze wordt hierdoor ook geconfronteerd met zichzelf.
Kan ze het verleden achter zich laten en zich volledig op haar toekomst richten of haalt het verleden haar toch nog in?
Voor mij het eerst boek die ik las van Van Gastel en dit is me meteen goed bevallen, ze heeft een aangename schrijfstijl waardoor je al lezer onmiddellijk meegezogen wordt in het verhaal.
Dit verhaal is in drie delen opgedeeld waardoor we Jessica haar verleden, huidige situatie en toekomstige situatie perfect geschetst krijgen. Wanneer je als lezer denkt ok√© dit wordt weer een typische afloop wordt je toch verrast. Je voelt ook de vriendschap die de meiden voor elkaar voelen, je krijgt een beetje een sex and the city gevoel bij de vriendengroep.
Het einde van het verhaal heeft me als lezer zeker ontroerd, dit is een boek waar je een traantje bij laat.

Het boek is een aanrader voor iedereen die van een hartverwarmend verhaal houdt die ook ontroerd.
Zelf ga ik zeker nog meer boeken van Van Gastel lezen.