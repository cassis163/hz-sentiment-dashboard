Bij het zien van de schitterende cover van De leesclub aan het einde van de wereld van Sophie Green krijg je het idee dat je een mierzoet verhaal gaat lezen, maar dat valt gelukkig mee. De titel maakt als boekenlezer erg nieuwsgierig. Je wilt weten wat het precies voor leesclub is en wat voor boeken ze bespreken.
De leesclub aan het einde van de wereld van Sophie Green gaat over vijf vriendinnen die via een leesclub samengebracht worden door de hoofdpersoon omdat ze vindt dat haar schoondochter wel wat nieuwe vriendschappen kan gebruiken. Het zijn vijf vrouwen in diverse leeftijden, vijf verschillende karakters en vijf heel verschillende levens. Uiteindelijk zal blijken dat deze vijf vriendinnen niet zomaar samengebracht zijn. Het zijn vriendinnen die bij elkaar passen, die elk zo hun eigen problemen hebben, evenals de hoofdpersoon dat heeft. Je ziet ze daarmee ieder op hun eigen manier worstelen. Langzaam aan kom je er meer over te weten en of ze hun problemen de baas kunnen. Het zijn soms schokkende gebeurtenissen zoals bijvoorbeeld een familiegeheim.
De leesclub gaat dan ook niet alleen over boeken, maar blijkt ook een gezellig samenzijn om even de problemen te kunnen vergeten, elkaar tot steun zijn zonder dat ze dat altijd van elkaar door hebben.

Lees verder op https://surfingann.blogspot.com/2019/04/de-leesclub-aan-het-einde-van-de-wereld.html .