Een Kroatisch kustdorpje, - stadje, verwerkt maar moeizaam de tragedie die WOII veroorzaakte, ... althans bepaalde ( hoofd ) figuren die in het verhaal voorkomen.
Mislukte huwelijken, overspel, misdadige praktijken, anti-semitisme, heldhaftigheid, haat, ...
het is allemaal aan de orde in deze geanimeerde en vlot lezende roman: no-nonsens is de boodschap.
De protoganisten in het verhaal, Andrej en Josip: een op zijn minst gezegd niet alledaags duo die voor een groot stuk van het verhaal zorgen voor toch wel lachwekkende toestanden. Dit wil geenszins zeggen dat de auteur hier ‘ een billenkletser ‘ neerpent, integendeel! Het verhaal is meer dan dat, het gaat dieper, op zoek naar het innerlijke van mensen en hun drijfveren, hun ingesteldheid, hun goede en ook slechte kantjes, ... aan de vooravond van een bloedige en gruwelijke burgeroorlog. Een verhaal over mensen dus, maar waar ook dieren een belangrijke rol vertolken, o.a. pelikanen en vlinders, ....
Het einde zit vol verrassingen en spitsvondige dramatiek, ... wat toch wel zorgde voor een gevoel van een te ver gezocht en te abrupt einde.

Martin Michael Driessen heeft ontegensprekelijk het talent om omgevingen en situaties haarfijn te profileren binnen het juiste kader en piekfijn neer te zetten op de juiste tijdslijn. Enig opzoekwerk in de geschiedenis van het ‘ na-Tito-Joegoslavische tijdperk ‘ is hier zeker aan de orde geweest.

Ongetwijfeld een boek dat meer dan de moeite waard is om te lezen.