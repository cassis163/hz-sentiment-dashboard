Ook dit tweede deel van boek nr 8 is erin gegaan als koek. De verwikkelingen volgen zich in hoog tempo op en zoals we gewend zijn van Diana Gabaldon doe je het boek dicht terwijl er nog heel veel vragen door je hoofd spoken. Ik heb begrepen dat er nog een deel 9 aan gaat komen vooral om de vragen te beantwoorden (i) hoe het verder gaat met Lord John en (ii) waar is William naar toe. Aangezien de auteur er gemiddeld 4 jaar over doet om een nieuw deel af te leveren, dienen we nog even geduld te hebben.

Puntje van kritiek is niet zo zeer het verhaal zelf als wel het feit dat boek 8 voor het Nederlands taalgebied in 2 delen is uitgegeven en de lezer dus 2 x 19,95 dient neer te tellen (dit ipv bijvoorbeeld 1 dik boek waar je dan 23,95 voor betaald bijvoorbeeld). Ook de omslag kan mij niet bekoren, het lijkt wel heel veel op een streekroman zo en past totaal niet bij de vorige delen die netjes in mijn boekenkast staan. Zullen ze deel 9 in weer een ander jasje gaan steken?