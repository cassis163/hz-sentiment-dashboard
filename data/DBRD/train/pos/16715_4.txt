De cover doet oosters aan en na het lezen van het boek begrijp je ook waarom dat is. De titel geeft al aan waar het boek over kan gaan.
Het is heel interessant om te lezen hoe in het verleden de moslims, de christenen en de joden hebben kunnen samenleven, hoe ze elkaar respecteerden, maar toch hun geloof hielden. Hoe ze aan de wieg hebben gestaan van bijvoorbeeld de scheepvaart, cultuur, geneeskunde en in Nederland het Delfts Blauw.
Toch blijkt ook in dit boek, net zoals er al zoveel over is geschreven, eens in de zoveel tijd een tijd te zijn dat dat niet mogelijk is, dat men elkaar naar het leven staat en dat alleen door de hogere machten die bepalen dat een bepaald geloof niet meer mag worden geloofd, dat alleen een bepaald geloof mag worden geloofd. Dat de hogere machten elkaar ook vaak naar het leven staan met alle gevolgen van dien. Iets wat heel gek is, want uiteindelijk blijken de geloven meer met elkaar gemeen te hebben dan men vaak denkt of dat wel weet, maar het (even) niet meer wil weten. Toch lijkt het wel of de geschiedenis zich jammer genoeg steeds blijft herhalen.
Je komt erachter hoe Cordoba is ontstaan, wie de naam heeft bedacht, hoe het eruit zag, hoe men daar vroeger leefde.

Lees verder op https://surfingann.blogspot.nl/2018/01/cordoba-p-van-heijnsbergen.html.