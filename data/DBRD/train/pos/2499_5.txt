Achter gesloten deuren – B.A. Paris


Titel: Achter gesloten deuren
Auteur: B.A. Paris
Uitgeverij: Ambo/Anthos uitgevers
Pagina’s: 353

Over de schrijfster: B.A. Paris is van Frans-Ierse komaf en groeide op in Engeland. Ze heeft ook een tijdje in Nederland gewoond. Momenteel woont ze in Frankrijk, waar ze met haar man een talenschool heeft opgezet. Achter gesloten deuren is haar debuut waar ze in één klap haar naam als thrillerschrijfster heeft gevestigd.

Achterflap: Iedereen kent wel een echtpaar als Jack en Grace: hij is knap en rijk, zij is charmant en elegant. Mensen om jaloers op te zijn, als je ze niet aardig zou vinden. Je zou Grace beter willen leren kennen. Maar dat is moeilijk, want Grace en Jack zijn altijd samen. Sommigen zouden dit ware liefde noemen. Anderen zouden zich misschien afvragen waarom Grace nooit de telefoon opneemt. En waarom ze nooit op visite komt, ook al werkt ze niet. En waarom een slaapkamer van hun huis tralies voor het raam heeft.

Het perfecte huwelijk? Of de perfecte leugen?

“ Ik denk er vaak over hem te vermoorden, maar dat gaat niet.”

Wat ik van dit verhaal vind: Om maar meteen met de deur in huis te vallen, wat een goed debuut.
Op de cover staat een oude deur, door het sleutelgat komt wat daglicht naar buiten.
Licht, wat misschien wel het enigste lichtpuntje in Graces leven is.
Vanaf de eerst bladzijde werd ik in de greep gehouden door het verhaal, net zoals Grace het hoofdpersonage in deze thriller.
Het beklemmende, angstige gevoel wat Grace voelt, druipt van de pagina’s af, deze weet de schrijfster perfect op de lezer over te brengen.
De hoofdstukken wisselen tussen heden en verleden, zo kom je steeds dieper in het huwelijk van Grace en Jack terecht en kom je erachter wat er achter die gesloten deur schuil gaat.
Ik bleef doorlezen omdat ik wou weten hoe dit af liep en of er überhaupt een eind aan deze nachtmerrie zou komen.
Een echte aanrader wat mij betreft.


“ Het besef dat Jack overal kon zijn, dat hij misschien achter me aan de trap af was geslopen en mogelijk maar een meter van me af stond, deed mijn hart van pure angst op hol slaan.”

Met achter gesloten deuren zet B.A. Paris een knap debuut neer, ik hoop dat door deze thriller, haar deur naar het schrijven van een volgende thriller open is gegaan.

Waardering:
Plot:4
Schrijfstijl:4
Organailteit:5
Psychologie:5
Leesplezier:5
Spanning:5

4,5 ster voor achter gesloten deuren

Heidi.