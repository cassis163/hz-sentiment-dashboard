Halsoverkop gaat over Nicole, een echte boekenwurm. In het begin woont ze samen met haar vriend die alleen maar aan bankhangend tv-kijken doet in de avonduren. Ineens ziet Nicole dat ze zo niet oud wil worden. Ze maakt het uit.

Vervolgens gaan er jaren al lezend op de bank en avondjes wijn drinkend met haar beste vriendinnen Krista en Lora voorbij totdat ze ineens in haar pauze de boekenman op het pleintje ziet lezen. Wat een leuke man!!! Dan verzamelt hij al zijn moed om Nicole aan te spreken en door beider interesse in lezen lijken ze wel voor elkaar bestemd: het voelt zo goed om met hem te praten.... Door slecht weer komt ze er niet meer toe om op haar bloembak op dat pleintje te gaan lezen en ze ziet hem dan ook een tijd niet meer. Tot ze hem met vrouw en kind ziet staan tegen de tijd dat het Kerst is..... Zo bezet die man: die kan ze maar beter uit haar hoofd zetten. Iets wat natuurlijk helemaal niet gebeurt!

En dan na een tijdje komt haar leven in een stroomversnelling. Wat heerlijk om te lezen!

Op het eind is er ineens een plottwist waar ik erg van schrok.

Het was echt een heerlijk feelgoodroman. Ik heb gelachen en ook gehuild.
Het boek is terecht de winnaar geworden van de Vriendin-schrijfwedstrijd. Een heel mooi debuut van Aline van Wijnen. Ze heeft een heel prettige schrijfstijl en heeft me echt weten te pakken met dit boek. Ik hoop dan ook dat er nog vele boeken van haar hand zullen volgen!