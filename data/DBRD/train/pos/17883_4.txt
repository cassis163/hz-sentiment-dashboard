Was het vorige boek, Leugens, aardig (4 sterren), dit boek krijgt van mij 4 1/2 sterren. Een halve punt aftrek voor Toto. Sorry, maar die karakter was gewoon irritant.

Sam is niet langer de zelfopofferende jongen die hij in de eerste boeken was, hoewel hij nog steeds het beste voor heeft met kinderen van Perdido Beach. Hij gaat op zoek naar drinkwater, maar vindt zoveel meer.

Verhaal was bloederig, een griep die je letterlijk de longen uit je lijf liet hoesten, insecten die je van binnenuit opvraten. Brrr..

Alsof dat niet genoeg was, stuurde het Duisternis ook nog eens een leger van gigantische kakkerlakken, geleid door... Drake. De enige die deze plaag kan stoppen is kleine Pete, het autistische broertje van Astrid. Astrid staat voor een moeilijke keuze als het insectenleger de stad binnentrekt en in het ziekenhuis aan het moorden slaat.

De personages, het plot, de drama, allemaal goed gedetailleerd beschreven, zodat wij als lezer een goed beeld krijgen van de kinderen, met al hun tekortkomingen en goede kanten. En het lijkt er op dat de ellende voor de kinderen nog niet over is.

Orc verbaasde mij eigenlijk. Goed, hij bleef de om drank zeurende jongen, maar heeft toch ook veel goede dingen verricht. Of die voldoende zijn om zijn slechte daden te verdrijven is een tweede.

Vond de personages van Sanjit en Choo erg magertjes. Okay, ze hielpen in het ziekenhuis, maar verder?

Caine krijgt eindelijk zijn zin. Hij wordt koning van Perdido Beach, maar voor hoelang?

Had nog graag Angst en Licht gelezen, maar op dit moment wil ik geen 10 euro per boek uitgeven.