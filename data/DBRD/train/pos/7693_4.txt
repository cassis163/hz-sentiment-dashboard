De zeventienjarige Teagan heeft al sinds haar kindertijd beangstigende dromen. Schaduwen slaan haar elke nacht gade vanuit de hoek van haar slaapkamer. Als ze op school nieuwkomer Garreth rond moet leiden, valt ze – net als alle andere meiden van de klas – als een blok voor hem. Ze kan haar geluk niet op als Garrath alleen oog voor haar lijkt te hebben. maar waarom heeft ze tegelijkertijd het gevoel dat de schaduw die haar bedreigt steeds dichterbij komt? En wat heeft de achtpuntige ster die Garreth in de huid van zijn handpalm heeft staan met haar lotsbestemming te maken?

In het begin maken we kennis met Teagan . Een meisje eigenlijk maar 1 vriendin heeft. Claire is haar hartsvriendin sinds jaren. Wanneer zij er niet is staat ze alleen op het schoolplein. Daarbij is ze ook nog het mikpunt van de populaire meiden. Deze voorstelling wordt zo beschreven dat je je direct in de schoenen van Teagan voelt staan. Wanneer Garreth ( een ongelooflijk knappe jongen ) haar opeens aanspreekt schrik je bijna net zo hard dan Teagan. Vanaf dan voel je de spanning tussen hen opbouwen. Wanneer dan nog blijkt dat Garrath haar beschermengel is, krijgt het verhaal een nieuwe dimentie. Natuurlijk is er geen goed zonder kwaad. Deze komt in de vorm van Hadrian de tweelingbroer van Lucifer . Hadrian was eerst ook een beschermengel maar heeft later voor het duister gekozen. Haar vader (die al enkele jaren verdwenen is )blijkt hem als beschermengel te hebben gehad. Hierdoor is zij de enige die Hadrian kan tegenhouden.

Als je van engelen houdt is dit zeker een aanrader. Het verhaal leest zeer vlot en is moeilijker weg te leggen. Het oude thema tussen goed en kwaad is de basis van het verhaal. Hoewel er een andere wending aan gegeven wordt. De aantrekkingskracht van het duister blijkt soms moeilijk te weerstaan. Tegen dat je denkt dat het verhaal verteld is, is het boek nog niet uit en komt er een onverwachte twist. Het verschil tussen de 2 sterren van Acht vond ik zeer goed gevonden. Wat is het verschil tussen goed en kwaad…?

Teagan maakt een enorme evolutie door . Ze verandert van een schuchter meisje naar een strijdvaardige dame. Ze leert dat ze zelf het heft in handen kan nemen. Ook de relatie tot de anderen wordt hierdoor beïnvloed en dit wordt langzaam duidelijker .

Jennifer Murgia heeft een mooi verhaal geschreven . Zeker wanneer je van paranormaal houdt en van engelen is dit zeker een aanrader.