Een dik, zwaar, hardcover voorleesboek voor kindjes vanaf 4 jaar of om zelf in te lezen vanaf zo’n 7 jaar. Ieder verhaaltje beslaat iets meer dan een pagina, helemaal als er een fleurige illustratie van Jolanda van der Burgt bij getekend is. Bij gebrek aan een inhoudsopgave heb ik in een ijverige bui de verhaaltjes geteld. Zodoende kwam ik er achter dat Krista Okma ons in de mailing probeert te nemen. Er zijn gelukkig meer dan 100 voorleesverhaaltjes!

De hoofdpersonen Sem & Hammie de Hamster, zijn knuffel, maken van alles mee. De eerste dag groep 3, de tandenfee komt op bezoek, , er heersen luizen, maar ook verliefd zijn en het overlijden van grootopa komen aan de orde. Kortom het kleuterleven in een dop. De verhaaltjes lenen zich goed als afsluiting van een drukke dag. Ook pakt de schoolmeid het boek regelmatig in de ochtend, voordat ze ‘binnen’ mogen komen, om haar zusjes uit voor te lezen. Wij hebben Sem, Hammie en vriendjes in ons hart gesloten.

‘Sem & Hammie’ van Krista Okma, Clavis Uitgeverij 2015.

/Lmcmr