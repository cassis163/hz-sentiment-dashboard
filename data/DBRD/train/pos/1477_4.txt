Het boek Na Mattias zette me verschillende keren voor een raadsel. Het lijkt makkelijk maar is dat echt niet. Het begon al bij de titel. Waarom heet het boek Na Mattias? Wat betekent dat? Daar kun je op verschillende manieren naar kijken en over nadenken. Duidelijk is, ook door de titel, dat Mattias de hoofdpersoon van het verhaal is. Een hoofdpersoon die er vrijwel niet (of de hele tijd??) in voorkomt!
Het boek wordt vanuit verschillende perspectieven verteld. Dat vraagt iets van de lezer, het leest niet altijd makkelijk. En vraagt voortdurend aan ons om te schakelen, om dingen aan elkaar te puzzelen. Ook dit zorgt ervoor dat ik het niet makkelijk vond om te lezen. Maar wel erg mooi en boeiend.
Er zijn wel acht verschillende personages die allen hun verhaal vertellen. Dit alles samen (de hele puzzel!) zorgt ervoor dat de lezer weet/begrijpt wat er is gebeurd. Als lezer haalde ik hier ook een soort troost uit (al weet ik niet zeker of dit het goede woord is). Het mooie is, dat je leest hoeveel effect de onverwachte dood van iemand (Mattias in dit boek) heeft op anderen. En hoe verschillend dat effect kan zijn!
Ik vind dit boek echt een aanrader om met veel aandacht te lezen!