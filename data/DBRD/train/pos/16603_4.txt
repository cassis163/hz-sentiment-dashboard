De Slash reeks is een initiatief van schrijver Edward van de Vendel, het eerste boek, van zijn hand, 'De Gelukvinder' stamt uit 2008. Jaarlijks verschijnen er twee a drie nieuwe titels. De boeken gaan over het echte leven en worden geschreven door een auteur samen met een ervaringsdeskundige, een bijzondere jongere. In 'Getekend' schrijft Evelien de Vlieger over het leven van Katja Holvoet en heeft ze ook gesproken met hulpverleners en psychiaters. Neem voor meer informatie over de Slash reeks een kijkje op http://www.queridokinderenjeugdboeken.nl/web/Slash.htm

Katja woont bij haar vader en stiefmoeder. Ze heeft een vriendin Lore, maar die praat liever over haar eigen problemen en een vriend Fredje, ook wel Fat Fredje. Op bowlingavond, zondag, pakt Katja haar spullen en verdwijnt op haar fiets. Ze heeft al eens een zelfmoordpoging gedaan en Lore maakt zich zorgen. Katja slaapt onderweg op een kerkhof en fietst de volgende ochtend door naar het ziekenhuis. Ze wil zich graag op laten nemen, want ze voelt zich niet goed. Ze heeft een ansicht van haar moeder gekregen, maar wil liever geen contact met haar. Haar vader en stiefmoeder hebben haar nog niet gemist, ze heeft wel gemiste oproepen van Lore. Katja wordt opgenomen en slaapt samen met Astrid op een kamer. Direct die eerste avond snijd Astrid zichzelf te diep en moet er een amulance aan te pas komen.

Wat volgt is een soort dagboek van Katja over het reilen en zeilen op een afdeling binnen een psychiatrisch ziekenhuis. We krijgen als lezer een uniek kijkje in het hoofd van Katja en dat van haar medebewoners. Katja voelt zich niet gewenst door haar ouders, haar moeder is zelf psychisch niet in orde. Haar grootouders komen wekelijks op bezoek. Op hun mening wordt niet ingegaan, het verhaal blijft dichtbij Katja. Wat er omgaat in haar hoofd. Hoe ze stapsgewijs richting het snijden van zichzelf komt. Ze tot haar zelfmoordpoging is gekomen en hoe het later weer wat beter met haar gaat. Gelukkig maar!

Ik heb veel respect voor Katja Holvoet, ze geeft Evelien de Vlieger de handvaten haar verhaal te verslaan. Een verhaal dat zeker bij mede-pubers, mede-patiÃ«nten en professionals op herkenning kan rekenen.

'Getekend', Uitgeverij Querido, 2015.

/Lmcmr