Een mooi begin van het nieuwe jaar, Mieke Kosters gaat mij in 20 minuten van Xl naar S helpen…..helaas begreep ik de titel verkeerd toen ik het voorwoord las. Het is een kookboek met recepten die je binnen 20 minuten klaar kunt maken en bij elk recept staat het aantal Kcal per persoon aangegeven.
Daarnaast staat er bij elk recept een XS, S, M, L of XL en daarmee wordt aangegeven of het een mager of calorierijk recept is. Dus als je af wilt vallen neem je een gerecht met een S en als je gewoon lekker wilt eten, bv in het weekend dan neem je een M, L of XL. Je moet daarbij wel weten wat je anders gemiddeld eet. Anders kun je niet zien welke maat je nodig hebt om te minderen.

Het is een opvallende insteek maar dat maakt het juist een leuk kookboek om mee te spelen.
Door afwisselen hou je het afvallen langer vol. Dat is al jaren bekend.
Dus ik ga door naar de recepten.
Deze zijn gelukkig gemakkelijk uit te voeren, alles wordt duidelijk beschreven. Ik werd echter niet altijd blij van de boodschappenlijstjes.
Daar heeft Mieke wat op bedacht: kratjeslank.
Kratjeslank is een samenwerking van Mieke Kosters en De krat. Een maaltijd box met alle ingrediënten voor 3 maaltijden. en de informatie hierover staat op www.kratjeslank.nl Ik heb dit zelf nog niet uitgeprobeerd.
De foto’s bij de recepten zijn mooi en stijlvol. Mieke is een goed model Er is niet van elk gerecht een foto gemaakt dus je moet soms je fantasie gebruiken ( aan de andere kant zien mijn zelfgemaakte gerechten er niet altijd uit zoals op de foto)
Het is een leuk boek om door te bladeren, de recepten en bijbehorende verhalen te lezen en daarna aan de slag te gaan.
Veel lees- en kookplezier.