Mijn vader raadde mij ooit de Schaduw van de Wind aan en sindsdien ben ik boeken gaan lezen. Ik was dan ook zeer verheugd dat dit een vierluik bleek te zijn (deel 4 moet nog verschijnen). Gelijk dus dit boek en later 'De Gevangene van de hemel' gekocht.

Ik vond dit boek iets minder, maar dat komt ook dat ik zelf helemaal weg ben van de Schaduw van de Wind. Dit is puur persoonlijk. Ik zou wel aanraden dit boek eerst te lezen, alhoewel de Schaduw van de Wind eerder is geschreven. Je kunt ze ook in willekeurige volgorde lezen. Wel zou ik de Gevangene van de Hemel als laatst lezen. Zafon zelf geeft aan dat het niet per se hoeft, maar zo mis je een hoop informatie en achtergronden van de karakters.

Wel echt weer een heel mooi beschreven boek vol drama tegen de achtergrond van het Spanje van begin 20e eeuw. Ook bij dit boek direct weer de neiging om een ticket naar Barcelona te boeken en het daar nog eens te gaan lezen!