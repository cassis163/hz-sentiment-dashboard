Een behoorlijk literaire roman, leest niet altijd even gemakkelijk maar is wel echt heel mooi geschreven. Het boek is een mix van fictie en werkelijkheid en bestaat uit 3 delen. Het heeft de ingenieuze structuur van een boek in een boek in een boek… De verschillende verhaallijnen zorgden bij mij wel voor wat verwarring (lag waarschijnlijk ook wel aan mij ) maar alles viel uiteindelijk in deel 3 op z’n plaats. Hoewel… niet helemaal alles.
In deel 1 maakt de auteur Steegman, in de persoon van zijn romanfiguur : de beroemde schrijver T. zich al druk over wat een biograaf later over hem zal vinden en schrijven. Wil eigenlijk geen sporen achterlaten. Hij verbrandt bijvoorbeeld in zijn tuin alle aantekeningen die hij voor zijn romans maakt. De personages Steegman en T. lopen hier in elkaar over/ vallen samen.
Het meest indringend en beklemmend vond ik deel 2 waarin Renée het jonge dochtertje van de auteur ernstig ziek op de intensive care belandt.
En in deel 3 horen we de biograaf.