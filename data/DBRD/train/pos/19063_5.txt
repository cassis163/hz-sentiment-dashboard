Ik kan me voorstellen dat dit boek niet bij éénieder aanslaat. Het zit vol met beeldspraak, technische zaken, formules en ingewikkelde gedachtes van met name de jongen met de twee laptops.

Maar ik hou ervan. Het boek sleepte me vanaf het begin af aan mee naar het slot. Het snelle denken van Bas en het niet kunnen stoppen van je gedachtes, is mij niet geheel onbekend. Zo ook het denken in patronen en formules om te kunnen 'overleven' in lastige situaties.
De schrijfstijl van Den Tex past in zijn geheel bij het onderwerp van het boek. Deze verhaallijn leent zich niet voor prachtige volzinnen.
Het boek is niet adembenemend spannend maar de onderhuidse spanning was voor mij voelbaar op elke bladzijde. Het boeide me en maakte mij nieuwsgierig naar de ontknoping.