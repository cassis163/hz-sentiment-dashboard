"Waarom zit Kiona Laseur te plassen achter de rozenstruik van mijn moeder?" ~ p8.

Het verhaal begint met een hilarische scene, waardoor je gelijk wilt weten wat er aan de hand is. Dit is slechts een kleine vooruitblik, en nadat je genoeg geprikkelt bent draait de tijd zich terug naar het begin van alles. Het zet absoluut de toon voor het hele verhaal. Dit is het moment waarop je de popcorn erbij wilt pakken en klaar gaat zitten voor een geweldig verhaal!

"Een ordinaire staarwedstrijd. Nou, wat zij kan, kan ik ook. Ik ben getraind. Ik heb een kat, toevallig." ~ p29.

Scoop! is het verhaal van Esmée Evers, die een kleine leugen tegen haar vriendinnen Jasmijn, Dominique en Mei-Lan verteld wat haar carriere betreft. Haar beste vriendin Andrea dient als klaagmuur en therapeut als de leugen uit blijkt te komen wanneer Jasmijn ook bij Moo Moo Media wordt aangenomen. In de functie die Esmée beloofd (en waar ze dus over gelogen had) was notabene!
Het verhaal is een geweldige combinatie van Bridget Jones, The Devil wears Prada, The Ugly Truth en een tikkeltje Sweet Home Alabama. Alles waar een goede chicklit aan moet voldoen is aanwezig, inclusief de flinke dosis humor met een druppeltje sarcasme. Precies zoals ik ze graag lees!

"Ik hap naar adem en probeer te ontdekken waar ik nu precies naar kijk en wat de situatie is. Gevaarlijk of niet? Lachwekkend of triest?" ~ p309.

Dit boek is echt een absolute aanrader voor wie van chicklits houdt. Iris Houx is voor mij echt de nieuwe, nederlandse Sophie Kinsella. Ik hoop dat er nog heel veel boeken gaan volgen... en bij deze beloof ik plechtig dat ze allemaal in mijn kast terecht komen!!! Ik ben fan ♡