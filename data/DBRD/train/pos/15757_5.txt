Fantastisch boek!! Het zou verplichte kost moeten zijn op de Pabo's. Ondanks dat het voor het eerst verschenen is in 1926, staat er nog steeds zoveel toepasselijks in. Het evenwicht en samenspel tussen klas en leerkracht wordt zo prachtig beschreven, dat ben ik nooit eerder zo tegengekomen. Daarbij de grote betrokkenheid en liefde van meester Staal, zijn begaan zijn met de kinderen, geweldig! Ontroerend ook soms. Zo'n meester of juf wens je ieder kind toe. Maar het blijft wel menselijk allemaal, hij heeft ook zijn fouten en frustraties.
Natuurlijk is het taalgebruik regelmatig ouderwets maar dat hindert totaal niet.

Een absoluut hoogtepunt voor mij (ik ben schoolmediathecaris) waren de passages over ‘de bibliotheek’, hoe enthousiast de leerlingen erover zijn, elke zaterdag één boek te mogen kiezen uit 40 titels! Super! Met welk een ijver ze alle titels in hun schrift schrijven (de catalogus!), geweldig vinden ze het allemaal. En ik ook...
Een aanrader voor iedereen in het onderwijs.