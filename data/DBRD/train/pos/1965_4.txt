Roetsj… Wie glijden daar van de leuning naar beneden? Het zijn Emma en Tijmen. Zij wonen samen met papa in een groot huis op Schoonerstraat 2. Het is er rustig, alles staat op zijn plaats en er gebeurt nooit iets. Emma en Tijmen houden daar niet van. Maar als zij ook maar iets doen wat kinderen horen te doen, dan wordt hun vader boos en roept hij streng: ‘Niets daarvan. Het is hier geen hotel.’ Op een dag hebben de kinderen er genoeg van en maken ze van het huis een hotel. Een hotel waar alles mag. Maar is het dan wel fijn dat alles mag. Ik heb het ontdekt in dit grappige prentenboek van Aron Dijkstra. Hij heeft een grappig avontuur geschreven wat heel herkenbaar is voor kinderen. Zij willen het liefst dat alles mag, dat zij niet gecorrigeerd worden. Maar als er geen regels zijn, komen kinderen uiteindelijk tot het besef dat het toch wel fijn is als er afspraken zijn.
De illustraties zijn groot, over twee pagina’s en kleurrijk. Ik vind de gevoelens van de twee kinderen goed weergegeven door hun gezichtsuitdrukkingen. Je ziet de kinderen o.a. boos, verdrietig, vermoeid en vrolijk.
Het alles mag hotel , daar wil elk kind wel een nachtje in logeren!