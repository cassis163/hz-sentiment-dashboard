AUTEUR:
Mo Hayder 1962
Deze Britse thrillerschrijfster is doorgebroken in 2000 met Vogelman en heeft sindsdien meerdere toppers op haar naam staan. Waaronder “De behandeling” dat in Belgie in 2014 is verfilmd door Hans Herbots. https://www.youtube.com/watch?v=-YkneLHoORs
Je houdt van haar boeken of niet, deze spannende en soms lugubere taferelen zijn niet voor iedereen ontspannend leesvoer. Jammer dat het al enkele jaren stil is rond deze schrijfster, want ik verslind haar boeken maar al te graag

“Het hand is opgezwollen en zwart en de nagels komen omhoog uit het nagelbed.”

THRILLER:
Inspecteur Caffery is nog steeds op zoek naar antwoorden i.v.m. zijn vermiste broer uit zijn jeugdjaren en komt hierdoor in contact met “De zwerver”. Deze wil hem enkel helpen in ruil voor een wederdienst. Hij moet op zoek naar de eigenaar van een weggelopen hond. Zijn zoektocht mondt uit in Donkey Pitch. Een plaats waar 14 jaar geleden een gruwelijke dubbele moord heeft plaats gevonden. Een plaats waar de familie Anchor-Ferrers rustig wil vertoeven. Tot Matilda de vrouw des huizes een macabere ontdekking doet, dan is alle rust verleden tijd.

MIJN MENING:
Het wordt verteld vanuit verschillende verhaallijnen die naadloos in elkaar passen met veel spanning en soms best lugubere momenten. Het boek had mij van in het begin in zijn greep en las als een trein door zijn vlotte schrijfstijl en korte hoofdstukken. Ieder personage komt om beurten aan bod en leer je zo beter kennen. Zelf had ik een zwak voor Oliver, een moedige slimme en gevoelige man die er alles voor over zou hebben om zijn gezin te beschermen. Het plot deed mijn mond open vallen van verbazing. Of het realistisch is? Neen , dat hoeft voor mij zeker niet, ik wil gewoon vastgeklemd zitten aan het boek.

RAAD IK DIT BOEK AAN?
Absoluut! Maar niet voor gevoelige lezers!

MIJN WAARDERING:
4*