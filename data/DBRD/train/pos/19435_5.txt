Dit is het vervolg op Het vervloekte huis. En wat wat voor 1!

Ik heb geen nagels meer over… En las het boek bijna in 1 dag uit. Niet weg te leggen, geweldig!

Mikayla Jackson, woont in Canada. Ze weet niets meer van haar verleden, ze is alles kwijt. Ze heeft steeds een vreemde hoofdpijn… De werkelijkheid lijkt niet meer te vertrouwen te zijn? Wat is er echt? En wat zijn er waanbeelden? Ze weet dat er iets goed mis is, maar heeft het gevoel vast te zitten. Heeft Westwood heeft er iets mee te maken? Westwood is een akelig ziekenhuis, waar dingen gebeuren die het daglicht niet kunnen verdragen. Of is Mikayla echt gek aan het worden?

Als lezer is het nagelbijten. Je wilt ook weten, wat er nu toch aan de hand is. Het voelt allemaal erg vreemd aan. En de drang om te vluchten wordt alleen maar groter. Je voelt dat er iets niet pluis is. Het is een verhaal, waarbij de klok, kostbare secondes wegtikt voor de hoofdrolspeler. Je weet als lezer ook niet meer wat er echt is. Het is alsof je in een soort van Twilight zone terecht bent gekomen. Dit verhaal is spannend, mysterieus en heeft behoorlijk wat horror elementen. Het boek mag naast Stephen King in de kast staan. Want Lydia kan echt gruwelijk goed schrijven!

De cover is ook echt mooi. Het is een scène uit het boek. Het weer, de sneeuw, het bos… Je ziet het en je voelt het tot leven komen. Erg beeldend geschreven!

Dit boek kruipt onder je huid. En ergens knaagt er steeds een zinnetje aan je als lezer: vluchten kan niet meer… Waar vlucht je voor? De werkelijkheid, verbeelding of waanzin?

Ik geef het boek 5 dikke sterren*****

Het boek zal op 17 juni verschijnen.