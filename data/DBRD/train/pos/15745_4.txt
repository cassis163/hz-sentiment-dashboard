Fiona Caligue heeft een gewoon leven: ze haalt gewone resultaten op school en heeft geen bijzondere vriendschappen. Dit laatste verandert wanneer ze Circe ontmoet. Dit meisje is mysterieus, ze verschijnt en verdwijnt weer. Zijn ze vrienden? Hartsvriendinnen? Fiona begint te beseffen dat alles in haar leven enkel bergafwaarts gaat sinds ze Circe heeft ontmoet. Heeft Circe het wel goed voor met haar?

Circe werd geschreven door Nell De Smedt, een meisje van 15/16 jaar. De cover nodigt uit tot lezen. Het meisje met de gele regenjas roept meteen heel wat vragen op. De schrijfster heeft een vlotte schrijfstijl en het was aangenaam om te lezen.

Er gebeuren dingen die ik niet verwacht hadâ€¦ Wat is werkelijkheid en wat is verbeelding? Naarmate het verhaal vordert is de scheidingslijn tussen realiteit en waanzin steeds dunner geworden. Je zit in een web van leugens, bedrog en waanbeelden. Hierdoor wil je steeds verder lezen.