De cover is bijzonder, een oog kijkt je doordringend aan. En houdt je overal in de gaten, lijkt het wel. De titel slaat op meerdere gebeurtenissen. Maar duidt primair op de verdwijning van Hanne en dat is mooi gekozen. Het is een lange titel, maar past perfect bij het verhaal.

Politie-inspecteur Malin heeft één van de hoofdrollen. Zij komt uit Ormberg en kan zo het 5-koppige team goed informeren over de omgeving en zijn inwoners. De vertelperspectief is 1e persoon. Naast het verhaal van Malin lees je over de 14 jarige Drake, hij vindt iets heel belangrijks. Toch blijft zijn karakterlijn een tijdje op een apart spoor. Het is ook een apart type, zo blijkt. Maar dat is Malin ook, beide komen tot een bepaald besef. En dat is een leuk detail. Tenslotte heeft Hanne ook een hoofdrol. Zij is eerst vermist en is daarna haar geheugen kwijt. Dat is jammer, voor het politie-onderzoek. Maar geeft natuurlijk de mysterie aan het geheel. Zo zijn er dus 3 verhaallijnen die we op de voet volgen.

Ormberg is een grimmig en mistroostig stadje. En niet erg gastvrij tegenover vreemdelingen. Ieder kent elkaar, dat is duidelijk. Camilla Grebe kan het allemaal mooi weergeven. Het verhaal leest makkelijk weg en heeft voldoende beschrijving van personages en geeft een beeldige weergave van de landelijke omgeving. Je zou kunnen zeggen: het heeft een wat eenvoudige schrijfstijl. Maar waarom moeilijk doen? Het makkelijk te lezen begin van het boek doet
niets af aan de kwaliteit.

Dagboek van mijn verdwijning is een verhaal zoals ik het graag lees: een cold-case, een new-case en een dosis mysterie. Het verhaal van Jake vlecht zich door het boek. Wat heeft hij met de verdwijningszaak te maken, zou je zeggen. Naarmate het verhaal vordert, loopt de spanning op. En komt de zoektocht ook meer op gang, ook in het bos waar je als lezer straks niet meer alleen doorheen wil lopen. (Want je weet maar nooit.) Naast het speurwerk, komen er ook verschillende maatschappelijke thema's ten tonele. Met name dementie, de vluchtelingenproblematiek en tenslotte "zoeken wie je werkelijk bent" vindt Grebe erg belangrijk als items in deze thriller.

Conclusie
Dagboek van mijn verdwijning is een bijzondere thriller. Met een makkelijke leesstijl, 3 hoofdpersonages en een mysterie denk je al vrij snel hoe zaken in elkaar steekt, dat je wel weet hoe het zit. Maar dan kom je toch richting het einde voor een oh-momentje. Ik vindt met name dat einde en de plot echt meesterlijk gedaan. Het is een vlot-lezende thriller en bevat meer dan je op het eerste "oog" zou verwachten!

Waardering 4 sterren
Met een zucht sloeg ik het dicht. Heel goed gedaan, Camilla Grebe! Ik kijk uit naar je volgende boek!
https://birdysboeken.blogspot.com/2018/12/camilla-grebe-dagboek-van-mijn.html