Nooit meer alleen was het eerste boek wat ik las van deze auteur. En na deze ervaring smaakt het naar meer.

Verhaal speelt zich af in Antwerpen en dan vooral de volkswijk Seefhoek. Toni neemt je mee op reis door Antwerpen en heeft het vermogen dit zo neer te zetten dat het visueel wordt, al mocht soms wat meer detail gegeven worden.

Het verhaal begint met een paar lugubere ontdekkingen, afgewisseld met priv√© levens van de hoofdpersonen. Het verhaal begint steeds meer vorm te krijgen en ondanks dat het een eerste keer was, heb je wel het gevoel dat je de hoofdpersonen ook al kent. De hoofdstukken wisselen tussen het verhaal, en de gedachten en gevoelens van de antagonist. Daardoor krijg je ook de antagonist helder voor geest.

Het verhaal is geen sneltrein, maar weet je altijd net te triggeren dat je doorblijft lezen. Het is een boek geschreven in simpele taal, en tussen alle literaire bombastische boeken is dat ook weleens heerlijk.