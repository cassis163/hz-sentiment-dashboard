Erg fijn dat ik mee mocht doen met het lezen en buzzen voor Hebban. En dan ook nog eens een boek van Stephen King, een novelle.
Het verhaal geeft mij het gevoel dat het te kort is, je wilt zoveel meer weten. Maar ondanks het korte verhaal weet King de personages goed weer te geven . Het boek had wat mij betreft wel wat gruwelijker mogen zijn. Maar ondanks dat blijf je wel in het mysterie....wie is Farris en waarom geeft hij de knoppenkist aan Gwendy.

Een verhaal over verantwoordelijkheid en het gevaar van macht.

Gwendy Peterson loopt iedere dag de trappen van de Suicide-Stairs in de Castle Rock. Het is 1974, Gwendy is 12 jaar, een beetje gezet en daarom probeert ze af te vallen door ze snel mogelijk die trappen op te lopen. Eenmaal bezweet boven aangekomen maakt ze haar bril schoon. Ze schrikt op van de stem die haar roept. Het is de man in een zwarte spijkerbroek, een zwart colbert en een wit overhemd. Hij draagt een zwart bolhoedje. Farris zit er iedere dag een boek te lezen, maar deze dag gaat hij met Gwendy praten. Gwendy besluit Farris te vertrouwen en gaat naast hem op het bankje zitten. Hij geeft haar een prachtige mahoniehouten kist. Het is de knoppenkist. Op de kist zitten 8 knoppen in verschillende kleuren. En aan de voorkant zit een soort sleuf en aan beide zijkanten zit een hendeltje. Farris legt uit dat als je aan het linker hendeltje trekt dat er een chocolaatje uitkomt. Het rechter hendeltje geeft een zilveren munt die wel 600 dollar waard is. Farris geeft de knoppenkist aan Gwendy. Ze moet hem bewaren en ze mag nooit op de zwarte knop drukken. Na uitleg over de knoppen gaat Farris weg. Als Gwendy hem even later achterna gaat ziet ze alleen zijn bolhoedje, maar van Farris is geen enkel spoor. Zo snel kon hij toch niet weg zijn?

Vaak neemt Gwendy een chocolaatje door het linker hendeltje te gebruiken. Heerlijk zijn ze en ze ziet dat ze er steeds slanker wordt. Ze heeft zelfs haar bril niet meer nodig, zo goed zijn haar ogen.
De zilveren munten spaart ze voor haar studie. Op school gaat het alleen maar beter en ze haalt hoge cijfers. Ze verandert van een gepest dik meisje met bril naar een mooie en slanke, intelligente en populaire tiener. Het leven lacht haar tegemoet.
Maar de knoppenkist geeft niet alleen goede dingen er dreigt een zeker gevaar. En dat gevaar zal ook Gwendy meemaken.

‘De knoppenkist geeft je niet alleen macht, het is macht’.