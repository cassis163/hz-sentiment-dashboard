Het boek speelt zich af in Polen in 1939 en vertelt het verhaal van Anna. Haar moeder is overleden en haar vader zorgt voor haar. Ze is gek op haar vader die linguist is en vele talen spreekt. Toen Anna 7 jaar was wordt haar vader opgepakt door de Duitsers en Anna is alleen achtergebleven. Tot op een dag ze Zwaluwman ontmoet. Een bijzondere man die ook vele talen spreekt ook de vogeltaal. Toch is het niet haar vader. Samen met Zwaluwman trekt ze door Polen en beleven ze vele avonturen.

Het boek heeft een magische, sprookjesachtige stijl midden tussen de verschrikkingen van de oorlog. Het boek draait om het niet weten. Is het geschreven van uit het perspectief van Anna of toch weer niet. Wie is Zwaluwman? Het niet weten maakt het boek magisch. En zoals wordt gezegd wie probeert de wereld te begrijpen zonder de hulp van kinderen is net alsof je brood probeert te bakken zonder gist.

De Zwaluwman is het debuut van Gavriel Savit. Gavriel woont in New York en is schrijver en acteur. Hij heeft gestudeerd aan de universiteit van Michigan met als specialisatie musical/theater. Hij heeft op broadway gestaan en ook op andere podia in de wereld. Geinspireerd door de boeken als The Life of Pi heeft hij nu zelf een boek geschreven. Of hij inmiddels bezig is met een volgend boek, daar is hij nogal mysterieus over.

Ik kan het boek beslist aanraden als je je mee kan laten voeren zonder te weten wat er gebeurt welke metaforen er gebruikt worden, je mee laten voeren en niet willen weten, dat doe afbreuk aan de magie van het boek. Zoals in het boek staat: “Een rivier volgt de rivierbedding. Hij hoeft nooit te vragen waarnaartoe, maar stroomt gewoon mee”.