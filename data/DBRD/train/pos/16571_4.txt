Stephen King heeft natuurlijk al heel veel boeken op zijn naam staan. Dit keer is het een novelle geworden met als titel Verlichting. Een dunner boek, maar zeker niet minder de moeite waard.
Het verhaal vertelt over het plaatsje Castle Rock, waar Scott, een grote, stevige man, woont. Scott verliest gewicht. Scott verliest zelfs veel gewicht. Hij heeft zijn eetgewoonten niet veranderd en voelt zich niet ziek, maar toch verliest hij consistent veel gewicht. Het vreemde is dat er uiterlijk niets aan Scott verandert, maar ook dat alles wat hij aanraakt gewichtloos wordt...
Dit gewichtsverlies heeft niet alleen letterijk invloed op het leven van Scott, maar zorgt ook een verandering in hoe hij in het leven staat.
Verlichting is een boek, waar je vanaf de eerste letter in meegezogen wordt. Het behandelt grote themaâ€™s als acceptatie en loslaten in een minimum aan aantal bladzijden. Een boek dat je niet loslaat en waar je nog lang over na blijft denken!