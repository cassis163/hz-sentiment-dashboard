Soms lees je een boek waarbij je niet meer kunt stoppen met lezen, waarbij je alleen maar verder wilt lezen. Ze kwamen op motorfietsen van Andrea C. Hoffmann bleek voor mij zo’n boek te zijn. Een heftig en indringend verslag van Patience die door Boko Haram wordt ontvoerd. Het is afschuwelijk om te lezen wat zij allemaal heeft meegemaakt, verschrikkelijk om te lezen hoe de mensen in Nigeria in continue angst leven voor de gruweldaden van Boko Haram.
In het nieuws lezen we er eigenlijk niet zoveel over. Aan de ontvoerde schoolmeisjes wordt aandacht besteedt. Maar het feit dat er daarnaast nog duizenden en duizenden vrouwen en meisjes worden ontvoerd, worden gedwongen te trouwen en als ‘broedmachine’ te fungeren, mannen worden vermoord en heel dorpen worden weggevaagd is iets dat veel te weinig aandacht krijgt.
Een boek dat ik heb gelezen met kippenvel op mijn armen en een brok in mijn keel.