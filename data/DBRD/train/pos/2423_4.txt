Je kan mijn recensie ook nalezen op: www.dromenmetjeogenopen.be

Informatie over de auteur:

Michael Griesbach was één van de openbaar aanklagers van justitie in Wisconsin aangaande Steven Avery’s verkrachtingszaak in 1985. Hij is ook een actief lid van de raad van adviseurs van het Wisconsins onschuldigen project. Tevens is hij presentator en panellid van onterechte veroordelingen. Michael woont in Manitowoc County met zijn vrouw en vier kinderen. Hij heeft twee boeken geschreven over Steven Avery: De onschuldige moordenaar en “Indefensible”. Het laatste boek is het vervolg op de onschuldige moordenaar, maar ik heb er nog geen Nederlandse vertaling van gevonden. Michael is ook zeer sterk van mening dat het gerechtssysteem dringend hervormd moet worden.

Over het verhaal:

Steven Avery zat 18 jaar onschuldig in de gevangenis voor een verkrachting. Twee jaar na zijn vrijlating, wordt hij echter aangehouden voor de moord op een journaliste. Is Steven dit keer wel schuldig? Of proberen ze hem erin te luizen?

Fragment uit het boek:

“Het is een typisch voorbeeld van de arrogantie van sommige overheidsdienaren en een ernstige vorm van machtsmisbruik. Ze gaven blijk van een totaal gebrek aan respect voor de meest basale grondrechten, een denkrichting die meer mensen eigen is dan we willen toegeven.”

Schrijfstijl:

Michael Griesbach heeft dit boek geschreven in zeer duidelijke bewoordingen. Hij gebruikt geen moeilijke vakjargon om dit verhaal te vertellen. Het boek leest zeer vlot. Hij vertelt het verhaal vanuit zijn eigen ervaringen en gesprekken die hij met alle betrokkenen gehad heeft.



Illustratie:

De foto op het kaft van het boek laat Steven Avery zien, gekleed in gevangenisplunje, begeleidt door agenten.

Mijn mening:

Het verhaal heeft bij mij heel veel gevoelens en emoties opgewekt zoals: machteloosheid, verdriet, frustraties en soms ook woede. Er wordt heel gedetailleerd verteld over de verkrachtingszaak. Wat me het meest raakte, was hoe corrupt sommige mensen in het verhaal zijn. Hoe klein en nietig een mens zicht moet voelen in een situatie als waar Steven Avery zich in bevindt, zo machteloos, zo misbruikt. Er wordt veel minder in detail getreden over de moord op Teresa Hallbach, de journaliste. Ik denk dat dat meer aan bod gaat komen in zijn tweede boek over Steven Avery: Indefensible. Als je over de verkrachtingszaak leest, kan je gemakkelijk volgen zonder de reeks te zien op Netflix, maar ik vind wel dat je voor wat er in dit boek geschreven wordt over de moord en hoe alles verlopen is, toch beter de serie kan zien om wat te kunnen volgen.