Al van jongs af aan weten Kate en haar tweelingzusje Violet dat ze anders zijn dan anderen. Ze ‘zien’ gebeurtenissen in de toekomst en geheimen die voor iedereen verborgen blijven. Violet laat haar visioenen toe, terwijl Kate haar best doet een zo normaal mogelijk leven te leiden. De zussen groeien als volwassenen steeds verder uit elkaar, ondanks de sterke band die ze als kind met elkaar hadden.
Wanneer er een aardbeving plaatsvindt, voorspelt Violet op televisie dat er meer bevingen zullen volgen. Kate is ontzet, maar beseft dat haar zus gelijk kan hebben. Gaandeweg ontdekt ze dat het tijd is om onder ogen te zien wie ze werkelijk is en de breekbare relatie met Violet te herstellen.

Ik moest er even inkomen. Het boek is in de ik vorm geschreven vanuit één persoon. Via haar leer je haar tweelingzus, haar ouders en haar eigen gezin met nog jonge kinderen kennen. En de mensen met wie ze omgaat.
Als je eenmaal de draad te pakken hebt laat het verhaal niet meer los. Ik heb erg meegeleefd met de personages en wat ze allemaal meemaken. Het is erg realistisch geschreven. Ik wil zeker meer van deze schrijfster gaan lezen.