Gwen deelt een vreselijk geheim met haar jeugdvrienden Marcel en Patrick. Een reeks angstaanjagende gebeurtenissen doet haar beseffen dat ze nooit een normaal leven op kan bouwen als ze niet haar fouten uit het verleden onder ogen ziet. Langzaam maar zeker ontworstelt Gwen zich aan het schuldgevoel
dat haar al zo lang in zijn greep houdt. Tijdens een weekend in de Ardennen komt het tot een ijzingwekkende confrontatie.

Het boek leest als een trein waarbij de spanning langzaam oploopt. Heden en verleden komen uiteindelijk samen in een heel spannende ontknoping.
Ik moet eerlijk zijn, ik zag hem niet aankomen. Verrassend einde. Van mij had het boek best wat dikker mogen zijn. Het was best weer plotseling afgelopen en best wel een heftig einde. Heel graag gelezen!