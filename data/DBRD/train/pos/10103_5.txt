Hoofdpersoon is Emma een 32-jarige vrouw die al jaren samenwoont met Lukas.
Ze is bezig met haar proefschrift en helpt haar moeder in haar galerie.
Haar leven is een beetje een sleur aan het worden totdat ze bij toeval Boris ontmoet.
Emma zit op een terras op haar beste vriendin te wachten als Boris een foto van haar maakt.
Ze vindt hem meteen leuk en zoekt hem later op.
Boris haalt haar uit haar comfortzone en laat haar dingen doen die ze anders nooit zou doen, zoals foto's in een vervallen hotel maken.
Emma verlaat Lukas.
Hoe het verder gaat kan ik niet vertellen want dan geef ik teveel weg.

Mijn beeld van jou is het debuut van Susan van Eijck en wat een debuut.
Ze heeft een vlotte schrijfstijl die makkelijk leest.
Ik kon niet meer stoppen met lezen zo graag wilde ik weten hoe het verder ging met Emma en Boris.
Één advies geef ik nog leg de zakdoekjes klaar die heb je nodig.