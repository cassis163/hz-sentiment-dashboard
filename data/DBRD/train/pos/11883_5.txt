Ik had het boek al in de catalogus van HarperCollins Holland gezien en de korte inhoud sprak me al heel erg aan. Een boek met een gevoelig onderwerp. Dit zijn boeken die ik meestal wel interessant vind. Dus toen ik een persmail kreeg met de vraag of ik een vooruitleesexemplaar wilde lezen… hoefde ik natuurlijk geen twee keer na te denken. Dit was een boek wat ik wilde lezen.
Het verhaal begint vrolijk. Dylan en Griff zitten met de ouders in de auto op de terugweg van vakantie. En zoals elke puber vinden Dylan en Griff het niks dat hun ouders gek doen. Dylan ziet het ongeluk gebeuren en vanaf dat moment is het een boek over rouw. Maar toch, ondanks dit heftige onderwerp, is dit boek luchtig en humoristisch geschreven. En dat maakt een schrijver voor mij een top schrijver als een schrijver dit voor elkaar krijgt. De verschillende emoties die je tijdens een rouwproces doorloopt komen ook in dit boek allemaal heel realistisch aan bod. En dat maakt het boek zo goed.

Op een bepaald moment had ik wel een gevoel er klopt iets niet… En even later bleek inderdaad dat mijn gevoel goed zat. Dit zorgde er eigenlijk voor dat je nog meer meeleefde met Dylan en Griff en de verschillende emoties nog beter snapte. Als je van boeken houdt met een gevoelig onderwerp, waarbij de schrijver het gelukt is het niet te zwaar beladen te maken dan kan ik je dit boek echt aanraden. Een erg mooi boek wat nog een tijdje in je hoofd blijft hangen.