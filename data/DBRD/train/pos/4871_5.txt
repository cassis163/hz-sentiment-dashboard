In Momentum beleef je het verhaal vanuit het perspectief van Sophie, zij is een meisje dat net 18 jaar is geworden. Ze ontmoet een mysterieuze jongen, Weston, ze is opslag verliefd.

Weston is een mysterieuze jongen waarvan je gaande weg steeds meer te weten komt omdat hij zijn verleden deelt met Sophie. Weston heeft geen familie meer en Sophie komt erachter dat dit klopt alleen dat de volgorde en jaartallen die erbij horen niet kloppen.

Naarmate ze elkaar beter leren kennen, komt er steeds meer nieuwsgierigheid vanuit sophie. Shelena Shorts is er heel goed in geslaagd de informatie in kleine stukjes te geven en zorgt er tegelijkertijd voor dat het niet langdradig of saai wordt.

Sophie wil de waarheid weten over Wes, maar kan hun liefde deze gruwelijkheden aan en het gevaar dat erbij komt kijken.

Spoilers houd ik niet van, dit boek is echt de moeite waard en het blijft je verbazen. Er zijn dingen die in het echt niet kunnen, maar het is zo geschreven dat het mogelijk lijkt. De personages kan iedereen zich in vinden, ze zijn toegankelijk en emoties worden goed overgebracht wat ik zelf altijd heel fijn vind. Dat geeft het boek net wat meer beleving. Deze serie wil ik zeker lezen want dit boek was te snel uit!

Lang Verhaal Kort

Een fantastisch boek dat leest alsof het een film is. Je voelt mee met het verdriet en de blijheid van Sophie. Je blijft geboeid tot de laatste bladzijde. Het is een eerste deel van een serie en het eindigt met een echte cliffhanger. Ik kan niet wachten om het vervolg te lezen!