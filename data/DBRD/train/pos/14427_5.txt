Door een groepje tieners wordt het lichaam gevonden van een ernstig mishandeld en misbruikt meisje. Het duo Pia Kirchhoff en Oliver von Bodenstein worden op deze zaak gezet.
Dan wordt tv presentatrice gevonden in een kofferbak van de auto, zwaar mishandeld en verkracht. Wat was zij op het spoor? Er volgen meerdere moorden en tijdens het onderzoek bemerken Pia en Oviver dat deze zaken steeds meer met elkaar te maken hebben.
Tijdens het onderzoek bemerken ze dat Officier van Justitie Marcus Frey zich enorm bemoeit met het onderzoek. Hij wil ook steeds dat zijn vroegere vriend die al eerder gevangen heeft gezeten en weer vrij is, opnieuw opgepakt wordt voor deze zaak. Waarom? Waarom is deze persoon zo belangrijk in deze zaak?
Pia ontmoet haar vroegere schoolvriendinEmma , inmiddels hoogzwanger van haar 2e kindje. Haar 1e kindje, Louisa baart haar zorgen, daar zij heel erg in gedrag veranderd als zij tijdelijk bij haar schoonouders inwoont. Hier ga je bemerken waarom er gekozen is voor de titel De Boze Wolf. Door die vroegere vriendschap komt ook Pia steeds meer in de problemen en wordt ze zelfs bedreigd.
Al de verschillende verhaallijnen komen langzaam maar zeker tot een plot. Een plot die eer verrassend is, hoewel je op een gegeven moment wel doorkrijgt hoe het verhaal in elkaar steekt.
Het eind is zo verrassend, dat je vol spanning nu wacht op het volgende deel van deze serie!
Ik heb genoten van dit boek en vind het zeker een aanrader voor een ieder.