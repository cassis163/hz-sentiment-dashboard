Mocht je nu in een slechte bui zijn, dan hoef je maar naar de cover van Filosoviertjes van Wim Meyles te kijken om weer vrolijk te worden. Die uil brengt om een of andere reden een glimlach op jouw gezicht. Ook de gedichtjes in deze gedichtenbundel maken je binnen no time weer vrolijk. Deze gedichtenbundel is overigens ook heel erg leuk om te lezen als je niet in een slechte bui bent. ;)
Het zijn humorvolle gedichtjes van elk vier regels onderverdeeld in diverse onderwerpen zoals Liefde en relaties, Gezondheid, Politiek, Opvoeding en onderwijs en Taal en cultuur. Elk onderwerp heeft zo zijn bijpassende gedichtjes, af en toe onderbroken door een bijpassende, humorvolle, alleszeggende illustratie.
Het zijn korte, maar krachtige humorvolle gedichtjes die alles zeggen, de spijker op zijn kop slaan, je aan het denken zetten en waarbij de auteur graag van alles op de hak neemt. Hij vertelt je waar jouw karaktertrekken, kwaal en klacht vandaan komen, geeft zijn mening over gebruik van cosmetica, geeft je een ouderwetse tip voor koude voeten, hij geeft tips voor een 1 april grap, wie volgens hem God heeft vervangen. Hij speelt met woorden zoals bijvoorbeeld dieet en ijsjes. Hij draait de boel soms om zoals de afstamming van apen en mensen.

Lees verder op https://surfingann.blogspot.com/2018/08/filosoviertjes-wim-meyles.html.