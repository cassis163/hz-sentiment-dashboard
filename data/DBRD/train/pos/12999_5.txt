“Samen” van Julie Cohen is het wondermooie liefdesverhaal van Emily en Robert die samen in Clyde Bay, Maine wonen. Achter deze mooie onvoorwaardelijke liefde schuilt echter een groot geheim dat pas duidelijk wordt naar gelang het verhaal verteld wordt.
Het boek begint in het heden, september 2016 en verteld het verhaal in omgekeerde volgorde. Het begin van hun liefdesverhaal begint op het einde van het boek en brengt ons naar augustus 1962.
Toen ik aan het boek begon moest ik er even inkomen maar naarmate het boek vorderde en het een en ander duidelijk werd, was ik op slag verliefd op dit prachtige stel.
Het verhaal is zo mooi en hun liefde zo puur en eerlijk.
Iedereen is tegen hun liefdesrelatie en het stel kent veel ups en downs te verduren maar slagen er toch in om samen te blijven. Dit boek is één van de mooiste romans die ik in tijden gelezen heb. Dus een aanrader voor elkeen.