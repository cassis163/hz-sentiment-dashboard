Literaire recensie: “Waanzin – Mel Wallis de Vries”
• Beschrijving

Claire is 17 jaar oud en is met haar vader verhuisd naar Rotterdam. Haar moeder is vorig jaar overleden en haar vader heeft pas een nieuwe vriendin, Bernadette. Hier is Claire niet blij mee en ze mist haar vriendinnen uit Amsterdam. Zoë is een vriendin waar ze nog veel contact mee heeft en die haar probeert te steunen. Vier meisjes die in de buurt van Amsterdam wonen verdwijnen kort na elkaar en Claire kan het volgende slachtoffer zijn. Claire vreest voor haar leven…

Mel Wallis de Vries is geboren op 8 februari 1973 te Leiden. Ze studeerde journalistiek en biologie en ronde dit in 1997.
Na een tijdje als freelance journalist voor De Telegraaf en in de marketing te hebben gewerkt, stopte ze hiermee toen haar dochter werd geboren. Nu combineert ze moederschap met schrijven. Ze woont in Amsterdam met haar man en kinderen Pien en Teun. Nederlandse schrijfster Mel Wallis de Vries is een bekende auteur. Ze is het meest succesvol op vlak van thrillers voor jeugd met inmiddels een flinke collectie boeken op haar naam. Enkele zeer populaire werken van haar zijn 'Fout', 'Schuld', 'Klem' en 'Kil'. Haar nieuwe boek ‘Haat’ is ook al zeer gekend. Pagina voor pagina word je meegesleept in een nieuw onderdeel van het mysterie.

Schrijven was voor haar altijd al de rode draad in haar leven, maar lezen ook. Als kind las ze veel boeken, daarvan die passie voor zelf te beginnen schrijven. Ook weet ze nog precies welke boeken ze tijdens iedere vakantie las. Doordat ze zelf veel aan boeken heeft gehad tijdens haar jeugd is ze ook boeken voor de jeugd gaan schrijven. ‘Ik sluit niet uit dat ik ooit nog een boek voor volwassenen ga schrijven, maar tot nu toe ben ik nog erg tevreden met mijn jeugdboeken.’
Uiteraard moet Mel wel het een en ander af weten van de jeugd van tegenwoordig om zo een geloofwaardig verhaal neer te zetten. Ze gebruikt veel van haar eigen schoolervaringen en gevoelens om in haar boeken te verwerken. ‘Gevoelens als onzekerheid en bewijsdrang gelden voor elke generatie tieners. En ik heb een nichtje van 18 jaar waaraan ik veel dingen vraag. Jammer genoeg wordt ze steeds ouder…’

• Interpretatie

In het verhaal komen de thema’s moord, seksualiteit, rouw om haar overleden moeder en eenzaamheid aan bod. Claires moeder is één jaar geleden overleden aan kanker en ze heeft het er nog steeds moeilijk mee. Het feit dat haar vader sinds kort al een nieuwe vriendin heeft doet haar ook pijn. Wanneer ze zich eenzaam voelt, denkt ze er nog heel vaak aan, ze heeft namelijk niet zo veel vrienden. Vroeger had ze wel veel vriendinnen uit Amsterdam maar sinds ze verhuisd is naar Rotterdam en op een nieuwe school zit valt het niet zo goed mee. Ze heeft wel één goede vriendin namelijk Zoë, tegen haar kan ze alles zeggen. Op een bepaalde dag begon ze te sturen met een zogezegde “Nick”. Ze belde vaak met hem en ze kon heel goed met hem praten, ze werd verliefd op hem. Nick was een man die ze nog nooit gezien had, hij was in de twintig en werkte al. Maar op dezelfde tijd werden er al 4 meisjes vermoord in de omgeving van Amsterdam. Claire komt te weten dat ze het volgende slachtoffer kan worden, ze vreest voor haar leven…
De auteur maakt gebruik van thema’s die wel zeer hard van toepassing zijn op deze tijd. Er worden vaak meisjes misbruikt door mannen, meisjes gaan hier dan op in en lopen in de val. Claire had dit ook bijna voor. De auteur heeft dit thema er bewust ingestoken, het kan ook wel eens een les zijn voor meisjes. Je moet oppassen met mannen die je niet echt kent, je kunt ze niet altijd vertrouwen. Het thema ‘verlies’ is ook zeer toepasselijk, het komt bij veel mensen voor en vaak heeft de man of vrouw die overblijft al snel een andere vrouw en dit kan kwetsen. Seksualiteit komt ook aan bod in dit verhaal, Claire gaat op een nacht naar bed met een jongen die ze totaal niet kent. De dag daarna kwam hij naar het huis van Claire en bleef hij haar achtervolgen. Het is weer een waarschuwing dat je moet oppassen met jongens die je niet kent want ze kunnen misbruik van je maken.

Het verhaal heeft als doelpubliek jonge meisjes rond de 16 jaar. Ik heb er zelf zeker wat uit geleerd. Het boek schrikte me soms wat af, en ik was soms even bang nadat ik het gelezen had. Er zit een boodschap in voor alle meisjes, ze moeten oppassen met onbetrouwbare jongens. Ik zou nooit met een jongen afspreken die ik nog nooit heb gezien.

In het verhaal zitten 2 verhaallijnen, de ene gaat over het leven van Claire en de andere verhaallijn zijn stukjes in het boek die gaan over de moord van elk meisje. Het verhaal is dus chronologisch verteld met tussendoor de fragmenten van de vermoorde meisjes.

• Evaluatie

Het boek ‘Waanzin’ is zeker een aanrader voor jonge meisjes zoals ik. Alle thema’s die op onze leeftijd afspelen komen er wel in voor, daardoor kun je je ook heel goed inleven in het hoofdpersonage, dat maakt het boek zo goed. Het boek zit vol spanning en je zou het in één keer willen uitlezen. Als je klaar bent met een hoofdstuk wil je onmiddellijk het volgende lezen, het leest ook echt vlot want voor je het weet heb je het uit. Het is niet een té dik boek, een leuk boek om tussendoor eens te lezen. Het is dus echt wel een goed boek, het is met momenten wel heel spannend, dat het echt bloedstollend is, maar dat maakt dat je het zo snel wil uitlezen. Ik moet ook zeggen dat er plots onverwachte dingen plaatsvonden in de boek, waardoor de spanning nog verhoogd werd.

Lisa Thoelen
Mel Wallis de Vries (2009) Waanzin – Mel Wallis de Vries. Geraadpleegd op 3 oktober 2016.