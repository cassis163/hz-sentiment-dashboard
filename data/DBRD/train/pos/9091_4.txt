'De overlevenden' is het eerste deel van de 'Darkest Minds' trilogie van Alexandra Bracken.
Een spannend verhaal met de perfecte mix van dystopie en young adult. Toen ik dit hoorde begon mijn hartje sneller te kloppen. En wauw wat ben ik blij dat ik dit boek heb gelezen!

Het boek gaat over de zestienjarige Ruby. Sinds haar tiende zit ze in een 'heropvoedingskamp' in Thurmond, Amerika.
In Amerika heerste het IAAN-virus. Vele kinderen overleden. En de kids die het overleefden moesten een prijs betalen.. zij bezaten een speciale gave. De overlevenden werden in kampen gezet om in bedwang te kunnen houden.

Ruby moet haar kracht geheim houden. Want degenen die hun krachten tonen staan een vreselijk lot te wachten.
Wanneer ze zestien jaar oud is weten Ruby en een aantal lotgenoten samen te ontsnappen. Hier begint het pas echt spannend te worden. De lijn tussen goed en slecht is maar heel dun. Wie is er Ã©cht te vertrouwen?

Het verhaal is vlot geschreven en leest makkelijk weg. Zodra ik de eerste pagina's had gelezen zat ik helemaal in het verhaal. Ik werd de wereld in gezogen en kon er niet aan ontsnappen. Doorlezen, doorlezen. Just one more chapter? Ja dat dacht ik dus niet. Vrijwel onmogelijk om weg te leggen.
Hier en daar wel wat voorspelbaar, toch wilde ik door blijven lezen.
Daarom geef ik het boek 4,5 sterren.

Een echte aanrader als je van spannende dystopische verhalen houdt!