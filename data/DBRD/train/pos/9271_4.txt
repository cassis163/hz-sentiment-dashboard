Meester dood is het vervolgboek op pan.  

Zelf had ik pan niet gelezen,  eventjes was er de schrik dat ik echt niet meeging zijn met het verhaal,  maar het is zeker geen probleem om de boeken los van elkaar te lezen.


De titel van het boek zegt eigenlijk al veel over het verhaal we starten het verhaal in 1218 in Bagdad op de markt waar Arkam de dood in de ogen kijkt.  Dan gaan we naar Nijlen in 1987 waar er een serieverkrachter aan het werk is. Ondertussen in het heden leert inspecteur Raoul zijn nieuwe partner Alexandera kennen,  de twee krijgen onmiddellijk te maken met een reeks natuurlijke doden. Maar zijn deze wel zo natuurlijk? Zoals Alexandra aanhaalt of heeft Raoul met al zijn ervaring gelijk en is er niets aan de hand.  Ondertussen maken we ook kennis met meester dood, wie hij is en wat hij allemaal uitvreet. Ook wetsdokter Tom leren we beter kennen, na de zaak Pan worstelt hij meer dan ooit met zichzelf en gaat hij bij de psychiater opzoek naar antwoorden.


De opbouw van dit boek is subliem,  je stelt je als lezer regelmatig de vraag van wat heeft dit nu met alles te maken? Eens de puzzelstukjes in elkaar vallen,  heb je toch een wow gevoel, het gevoel van dit is echt goed bedacht. Het boek leest vlot door de goede opbouw, de overgangen tussen de personages en de tijdlijnen vloeien mooi in elkaar over.  


Je krijgt ook als lezer echt de voeling met meester dood,  je moet zelf hier en daar om hem lachen door zijn flamboyante persoonlijkheid. Het personage is goed uitgewerkt.  Dat hij op het einde je als lezer nog eens persoonlijk aanspreekt maakt het eigenlijk wel wat creepy.


Het is wel eventjes zoeken wie is nu eigenlijk het effectieve hoofdpersonage?  Tom of meester dood. Eigenlijk spelen ze beiden een belangrijke rol in het boek. Je hebt Tom die in zijn verleden graaft enerzijds en Meester dood die zijn plan uitvoert anderzijds.  Het boek heeft voor mij hierdoor twee hoofpersonages.


Meester dood is een aanrader voorvoor iedereen.  Maes en Wade hebben met Meester dood een stevige thriller neergezet.  Hier wil ik meer van lezen.