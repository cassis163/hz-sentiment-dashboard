De Womens Murder Club, een vriendinnenclubje waarin rechercheur Lindsay Boxer, journaliste Cindy Thomas, patholoog anatoom Claire Washbun en Officier van Justitie Yuki Castellano ongenaakbaar zijn als ze gaan samenspannen.
En in het elfde deel van deze bekende en populaire serie van James Patterson is er weer genoeg aanleiding om elkaar met regelmaat op te zoeken en af te stemmen.

Er worden twee hoofden gevonden in de tuin van de beroemde filmacteur Harry Chandler. Lindsay gaat polshoogte nemen en start een onderzoek.
Al enige tijd worden er met regelmaat moorden gepleegd op drugdealers. De personen worden bijna standrechtelijk geëxecuteerd, met een wapen dat op het politiebureau geregistreerd staat en is verdwenen. Ook hier gaat Boxer vol verve op af.

Dat zijn de twee onderwerpen waarom heen Patterson weer een sterke thriller heeft geschreven. Met alle ingrediënten die je maar kunt bedenken in voldoende mate aanwezig. In het begin schakelt Patterson snel waardoor de kruissnelheid al vroeg op hoge snelheid ligt en blijft. Met zaken als spanning, liefde, corruptie, leugens en al het slechte wat een thriller goed kan maken. Sommige auteurs lukt dat maar zeker niet allemaal. Voor een groot deel moet er ook talent zijn om met alle onderwerpen het juiste te doen wat nodig is. En daar is James Patterson heer en meester in!
Ongeëvenaard en nog steeds zonder een spoortje sleet, floreert De Womens Murder Club als nooit tevoren. Dat de vier vriendinnen maar lang bij elkaar mogen en Patterson evenlang hun mentor zal zijn, dan zit het wel goed!!



Eindoordeel: 4 sterren

Spanning: 4sterren
Plot: 4 sterren
Leesplezier: 5 sterren
Schrijfstijl: 4 sterren
Originaliteit: 4 sterren
Psychologie: 4 sterren