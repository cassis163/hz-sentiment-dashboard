Dit is echt een Karin Slaugther, zoals een Karin Slaugther moet zijn. Het boek heeft 3 verhaallijnen. De eerste is de moord op een aantal prostituees, de tweede is het verhaal van Amanda Wagner, die als jonge politieagente te maken krijgt met de moorden. De moorden gebeuren in de jaren 70, wanneer politieagentes nog niet geaccepteerd worden in het politiekorps van Atlanta. Hierdoor is het voor Amanda en haar vrouwelijke collega lastig om de zaak onder de aandacht te brengen en om hun werk goed uit te voeren.

De derde verhaallijn is die van Will Trent. Hem kennen we, net als Amanda, uit de vorige boeken van Slaugther. Door het verhaal worden we mee genomen in het verleden van Will, waar in de vorige boeken van de serie nooit echt duidelijkheid over is gekomen.

De drie verhaallijnen worden naar het einde van het boek zeer uitzonderlijk goed en natuurlijk in elkaar verweven. Het voelt aan het einde echt alsof je naar een einde toewerkt, alle eindjes van de 3 lijnen worden mooi in elkaar verwerkt. Een zeer goed verhaal, duidelijk geschreven en een spannend einde.
Een echte pageturner die Slaughter-waardig is.