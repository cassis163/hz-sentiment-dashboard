In de jaren negentig keek ik veel naar de serie ‘Are you afraid of the dark?’ Een geweldige YA fantasy/horror serie. ‘Doodgewoon’ van Carla Scheepstra zou het perfecte verhaal zijn voor deze geweldige serie! Wat een heerlijk, grappig, spannend, dark fantasy debuut!
Om te beginnen heeft het verhaal een aangenaam hoog tempo. De hoofdstukken zijn kort, de beschrijvingen overtuigend en dat gecombineerd met de nodige humor levert een verhaal op dat de titel pageturner mag dragen.
Verder is het thema van het verhaal origineel uitgewerkt. ‘Doodgewoon’ gaat over jezelf zijn en de verantwoordelijkheid die daarmee gepaard gaat. De auteur speelt met het thema en combineert versterkt dit met verwijzingen naar dood en liefde. De kwetsbaarheid die zij aan beide motieven weet toe te voegen maken het verhaal ontroerend.
Daarnaast is Destiel Wachtmeester een fascinerend personage, vanwege zijn gevoeligheid. De ontwikkeling die hij doormaakt wordt mooi beschreven door de Scheepstra, omdat hij steeds meer zichzelf wordt en laat zien dat daar een grote kracht in schuilt.
Dat betekent dat ‘Doodgewoon’ naast een feelgood Halloweenverhaal, ook een origineel verhaal is over zelferkenning, dat laat zien dat er in kwetsbaarheid een hele grote kracht zit! #doodgewoon #carlascheepstra #godijnpublishing