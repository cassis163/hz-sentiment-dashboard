Verhulst schrijft, zonder namen en jaartallen te noemen, een mooi stukje over de geschiedenis. Vanaf het ontstaan van de mensheid tot en met de kernbom worden we op een niet mis te verstane manier onder de loep genomen.
Het is, dat Max Dendermonde het boek "De wereld gaat aan vlijt ten onder" al heeft geschreven, anders zou dit een passende subtitel zijn.

Wat nu een wc pot op de kaft doet? Volgens Verhulst komt men op het toilet op de ene gedachte na de andere. En door al die gedachten ten uitvoer te brengen graaft de mens zijn eigen ondergang.