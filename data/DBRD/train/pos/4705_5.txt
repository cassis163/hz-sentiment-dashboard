Het boek was nog niet te krijgen, maar het Ebook wel. dus snel gekocht en Lotte stelde mij opnieuw niet teleur. Dezelfde droge humor, die bijzondere opmerkingsbegaafdheid, die onbeschroomde openheid, de directe benadering van haar lezers, geweldig! En ik werd tevens aangenaam verrast door haar verhalen, die soms zo erotisch zijn dat zij je niet onberoerd laten. Verhalen met een traan van verdriet, van woede, Af en toe een trieste glimlach, dan weer een frons van irritatie; want ja, zo zitten sommige mensen in elkaar. Ik las het snel, steeds benieuwd naar de inhoud van de volgende pagina. En dan is het boek uit! Jammer. maar een ding weet ik zeker; ik koop ook het gewone boek, om het nog eens rustig op mijn gemak opnieuw te lezen.