Ik moest er even inkomen maar als het verhaal eenmaal loopt..........
Een actueel thema, aanslagen, asielzoekers, kinderen.
Een eigenzinnig stel, Jules en Harry.
Zij probeert als officier van justitie erachter te komen wie achter een aanslag zit.
Harry probeert dat ook, maar dan als verslaggever.
En ze zitten elkaar in de weg, wat een boeiend, maar ook gruwelijk verhaal opleverde.
Ook kinderen zijn hierbij een onderdeel van het verhaal. Kinderen die gebrainwashed worden terwijl ze eigenlijk gewoon kind moeten kunnen zijn.
Je hart breekt bij het idee.

De aangeleerde haat jegens mensen met een ander geloof.
De vrijheid daarin, die bepaalde mensen je misgunnen. De dwang die wordt opgelegd om te vernielen.
Geen God of Allah, die dit wil, dus vooral de vraag, die steeds in mij opkwam..
waarom, waarom!
Ik kan niet zeggen dat ik van dit boek heb genoten, maar indruk heeft het zeker gemaakt en het komt zo verdraaide dichtbij.