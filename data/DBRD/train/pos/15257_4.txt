Tess Gerritsen heeft met Zustermoord weer een zeer goede thriller geleverd. De proloog begint al goed, je voelt de spanning stijgen.

In het eerste hoofdstuk wordt Dr. Maura Isles geconfronteerd met haar dode evenbeeld. Wat daarna volgt is een zoektocht naar de waarheid. Wie is die dode vrouw? Waarom is zij vermoord? En door wie?

Tess weet de spanning er van meet af aan goed in te brengen en vast te houden. De plotwendingen zijn verrassend. Je denkt te weten waar het naartoe gaat, maar toch blijk je op het verkeerde been te zijn gezet. Zustermoord is maar moeilijk weg te leggen.

Weer een sterk gecomponeerde thriller van een huiveringwekkend goede auteur!