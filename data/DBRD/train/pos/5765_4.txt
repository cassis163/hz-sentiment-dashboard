These rebel waves is het eerste boek van de Stream raiders serie van Sara Raasch, de schrijfster van de Sneeuw als as trilogie. Hoewel ik nog niet echt bekend met de schrijfster was, omdat ik deze boeken nog niet gelezen heb, werd ik bij de beschrijving van het These rebel waves meteen enthousiast. Onder andere omdat er piraten en magie in voor komen.

In het boek worden er drie verschillende personages gevolgd. De personages die gevolgd worden zijn: Adeluna (Lu), Devereux (Vex) en Benat (Ben). Lu woont op een eiland genaamd Grace Loray. Ze is een soldaat. Vijf jaar geleden was vocht ze mee in de oorlog tegen Agrid. Vex is een piraat, hij verkoopt magische planten van het eiland op de zwarte markt. Ben is de kroonprins van Agrid en heeft stiekem een obsessie met magie.

Alle drie volg je ze vanuit hun eigen perspectief. De wisseling van perspectieven maakt dat je ze goed leert kennen en dat het leuk en interessant om te lezen blijft. Ik vind dat de schrijfstijl er voor zorgt het als je eenmaal in het verhaal zit makkelijk weg leest.

Er worden in het verhaal meerdere thema’s naar voren gebracht, zo zijn belangrijke thema’s: politiek, diversiteit en familie.

Ik heb zeker genoten van het lezen van These rebel waves en kijk uit naar het vervolg. Ik heb het boek 4 sterren gegeven.