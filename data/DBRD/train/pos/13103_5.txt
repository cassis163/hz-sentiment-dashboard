Ik heb Wraakgodin met heel veel plezier gelezen. Het is het debuut van Bernhard Aichner, een veelbelovend debuut. Het boek begint gelijk goed met een gruwelijke misdaad, welke wordt afgedaan als een tragisch ongeluk. Dan springt het verhaal een aantal jaar verder en worden we voorgesteld aan het gezinsleven van Blum, waar het hele boek om draait. De personages zijn duidelijk en mooi uitgewerkt en Blum lijkt op het eerste gezicht een sympathieke, liefdevolle moeder en echtgenote te zijn. Tot het noodlot toeslaat en het leven van Blum op zijn kop word gezet. Dit veranderd alles. Van een liefdevolle moeder veranderd Blum in een ware speurneus en neemt het heft in eigen hand. Er volgen meerdere ontvoeringen en moorden en de ene moord is nog gruwelijker en gedetailleerder beschreven dan de ander, dus niet voor mensen die een zwakke maag hebben! We worden meegesleept in een spannende en gruwelijke zoektocht naar de waarheid, waarbij niks en niemand gespaard word. De verhaallijn en spanning zijn mooi opgebouwd en werken mooi naar een verrassend en zinderend slot toe. Het blijft tot het eind een verrassing. Het boek is mooi, duidelijk en hedendaags geschreven. De korte hoofdstukken en korte dialogen houden de spanning en snelheid er goed in.
Kortom, een zinderende, spannende en gruwelijke thriller, een zeer verrassend debuut. Een thriller die je nog lang blijft achtervolgen, wat zou jij doen als het jouw overkwam?