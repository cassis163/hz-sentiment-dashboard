Ik was één van de gelukkigen die dit boek mocht lezen voor de Feelgoodleesclub.
Daar ben ik heel blij mee, want ik heb genoten van Een huis in Frankrijk van Eva de Wit.
Het boek nodigt uit om opgepakt te worden. De vrolijke kleuren van de hortensia`s met vier zomerhoeden aan een waslijn. Later in het verhaal komt dit aan de orde.
Het is geen dik boek en de schrijfstijl van de auteur is heel prettig.
Voor een debuutroman vind ik het volledig geslaagd.

Als rode draad door het verhaal lees je aan het begin van een hoofdstuk de gedachten van Marie, de huishoudster van het landhuis in Frankrijk. Marie heeft dan ook een grote rol in het verhaal, al beseffen de vier vriendinnen zich dit pas later.

Melanie zit in zak in as nadat ze van haar vriend te horen krijgt dat het over en uit is tussen hun twee en dat ze drie maanden heeft om een ander huis te vinden.
Uiteindelijk besluit ze als een soort wraakactie volop gebruik te maken van het huis en nodigt haar vriendinnen van vroeger uit voor een vakantie bij haar Frankrijk.
Dit gaat niet al te gemakkelijk en pas na een paar weken komen Suus, Jessica en Nina dan toch naar Melanie toe.
Het gaat wat stroef na al die jaren dat ze elkaar niet hebben gezien en elk draagt een geheim met zich mee. Als Suus dan na een tijdje haar geheim verteld komen de andere vriendinnen ook met hun geheim op tafel. Marie geeft ze handvatten om iets aan hun huidige situatie te doen en na goed overleg gaan ze het landhuis huren van Jean, de ex-vriend van Melanie en gaan ze een chambre d`hôte van het landhuis maken. Suus is weer terug naar Nederland en Nina, Melanie en Jessica gaan samen met Marie en haar dochter Claire het avontuur aan.
Langzamerhand komt de liefde in het spel.
Dan blijkt ineens dat de ex-vriend van Melanie niet de eigenaar van het huis is. Moeten ze nu gaan stoppen met hun hotel ?
Spannende tijden breken aan voor de vrouwen, maar gelukkig is het eind goed, al goed !