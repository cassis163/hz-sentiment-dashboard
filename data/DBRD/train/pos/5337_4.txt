Marcel Vaarmeijer/Voor wie ik heb liefgehad

Louise Veldman is altijd op zoek geweest naar de liefde.
Ze is nu 90, woont in een verpleegtehuis en bereidt zich voor op het einde. Als er een pakket wordt bezorgd met haar oude dagboeken wil ze alles weggooien maar op aandringen van een bevriende verpleger besluit ze om hem de boeken te laten voorlezen.

Alles komt terug, haar jeugd, de Tweede Wereldoorlog, haar verloren liefdes, wat ze heeft meegemaakt beleeft ze opnieuw.
Louise is geen standaard oude dame,ze is pittig en weet wat ze wil.

Prachtig boek over het veelbewogen leven van een vrouw die moeilijke keuzes heeft moeten maken en veel ellende heeft meegemaakt. Toch zit er (gelukkig) ook humor in het boek in de beschrijvingen van de medebewoners van Louise.
Erg goed geschreven, Marcel Vaarmeijer heeft zich weer bewezen, het is een heel ander boek dan De gloriedagen van Walter Gom (ook een aanrader) maar ook geweldig!