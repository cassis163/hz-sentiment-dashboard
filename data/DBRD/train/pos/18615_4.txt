Dit was de tweede keer dat ik dit boek heb gelezen, ditmaal als audiobook en ik werd weer volledig meegesleept door het leuke verhaal!

Cinder woont na het overlijden van haar vader, met haar stiefmoeder en 2 stiefzusjes in New Beijing. De stad wordt geteisterd door een dodelijke ziekt en wanneer haar zusje hier door getroffen wordt, krijgt Cinder hier de schuld van. Ze is namelijk een cyborg, een tweederangsburger.
Om te betalen voor haar kost en inwoning, werkt ze als monteur en wanneer niemand minder dan Prins Kai ineens aan haar booth staat met de vraag of ze een android voor hem kan repareren, bevindt ze zich plots in het midden van een intergalactische strijd.

Het verhaal is losjes gebaseerd op Assepoester en je ziet duidelijk elementen van dit verhaal terug, maar eigenlijk moet je dit boek als een op zichzelf staand verhaal lezen, dan haal je er veel meer voldoening uit. Het is fijn geschreven en leest makkelijk weg. Het verhaal is af en toe wat langzaam, maar blijft toch boeien door de leuke manier van schrijven.

Als je van sprookjes in een nieuw jasje houdt, is dit absoluut een aanrader!