Oorsprong is een boek van Dan Brown met oude bekende Robert Langdon in de hoofdrol.
Robert wordt door oud-student en ondertussen dierbare vriend Edmond Kirsch uitgenodigd om bij een event aanwezig te zijn in het Guggenheim Museum in het Spaanse Bilbao. Kirsch heeft een boodschap te verkondigen die de wereld zal veranderen.

Nieuwsgierig geeft Robert hieraan gehoor, wetende dat hij door een bezoek aan dit museum behoorlijk uit zijn comfortzone gehaald zal worden. Het Guggenheim is tenslotte moderne kunst terwijl Robert, zoals bekend, meer van de klassieke kunst een voorstander is.

De avond neemt een dramatische wending wanneer Kirsch word neergeschoten net op het moment dat hij op het punt staat zijn boodschap wereldkundig te maken. Robert zou Robert niet zijn als hij besluit om dan samen met museumdirecteur Ambra Vital op zoek te gaan naar het wachtwoord dat nodig is om alsnog de boodschap openbaar te maken.

Wat volgt is een speurtocht door Spanje waarbij de nodige culturele kennis van de kunst, poÃ«zie, architectuur, theologische vraagstukken en (innovatieve) wetenschap word aangereikt aan de lezer om deze queeste te voltooien. Uiteraard gaat dit niet zonder slag of stoot en krijgt het duo met de nodige obstakels te maken. Gaat het Robert lukken erachter te komen wat de boodschap inhoud en heeft dit werkelijk een impact op de wereld zoals hij nu is?

Dan Brown heeft weer in zijn geheel eigen stijl een avontuur op papier gekregen die eigenlijk maar een paar uur duurt maar door alle info die erin verweven word een geschiedenis op zich behelst.
Door de onderwerpen zou het kunnen dat de meningen over dit boek weer lijnrecht tegenover elkaar komen te staan. Denk dat dit voor Dan Brown inhoud: Missie geslaagd!