Dodenlijst  Gerard ODonnovan

Dit is het eerste boek wat ik van Gerard ODonovan heb gelezen. De achterkant sprak mij erg aan. De drie verschillende zaken die op dat moment bij de politie spelen, leken mij erg interessant. Ik vroeg mijzelf meteen af wat deze drie zaken met elkaar te maken hebben. Dit zorgde ervoor dat ik het boek meteen wilde lezen.
Ik vond het boek sterk beginnen. Door de eerste paar bladzijdes werd ik als lezer geprikkeld en vroeg ik mij af wie deze persoon precies was en wat er was gebeurd. Ik vind het een boek dat lekker snel leest, maar wat je niet te lang weg moet leggen. Er gebeurt namelijk heel veel in het boek dat te maken heeft met de drie verschillende zaken. Als je het boek dan een paar dagen weg legt, moet je weer even nadenken waar je bent en wat er allemaal is gebeurd. Inspecteur Mulcahy is iemand die ergens goed over nadenkt en Siobhan Fallon gaat meer gevoelsmatig te werk en is instinctief. Ze zijn tegenpolen van elkaar, maar dit zorgt er ook voor dat je de zaak van alle kanten bekijkt en de onderste steen boven wordt gehaald. Er wordt, vooral in het begin, veel verwezen naar een vorig boek over inspecteur Mike Mulcahy en de journaliste Siobhan Fallon. Ondanks dat dodenlijst een op zichzelf staand boek is, zou ik er zelf voor kiezen om eerst Kruisiging te lezen, zodat het een verrassing blijft wat er in Kruisiging gebeurt.
Wat ik sterk vind aan het boek is dat de spanning wordt opgebouwd. In het begin is het vooral mysterie. Je leert de zaken kennen en de mensen die ermee te maken hebben. Aan het eind van het boek komt de echte spanning. Dan zit je, bij wijze van spreken, op het puntje van je stoel. Toen kon ik het boek niet meer weg leggen. De ontknoping van het boek komt ook pas naar voren in de laatste hoofdstukken. Ik ga er niet teveel over verklappen, maar het is een onverwachte ontknoping en ik raad iedereen aan om het boek te lezen!