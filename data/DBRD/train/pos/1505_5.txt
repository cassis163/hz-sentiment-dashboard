Dit biek begint nog vrij eenvoudig: stel dat de mens van het ene op het andere moment verdwijnt, wat gebeurt er dan met een stad als New York? Binnen een aantal jaren zal de natuur het overnemen. Water, vorst, wind en flora en fauna zullen er voor zorgen dat de stad binnen een beperkt aantal jaren langzaam ineen stort.
Maar om nu te zeggen: de natuur neemt alles over, en er is verder niets aan de hand, is te kort door de bocht. We laten als mensheid een enorme hoop rotzooi achter waar de aarde nog tot in de verre toekomst last van zal hebben: kernwapens/energiecentrales, plastic, verhoogde CO2 concentratie, etc. Die zijn nu van invloed, maar als de mens verdwijnt is daarmee het probleem nog lang niet opgelost.
Na het lezen van dit boek vraag je je wel af: waar gaat dit heen, en waar moet dit eindigen. Erg leuk vond ik de links die met het verleden werden gelegd. Bijvoorbeeld over het uitsterven van de grote diersoorten in Amerika na de komst van de mens en het uitsterven van diersoorten nu. Hoe erg is dat eigenlijk op een geologische schaal gezien? Veel om over na te blijven denken...