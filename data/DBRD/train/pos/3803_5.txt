Rose vindt Dimitri nog altijd erg leuk, wanneer ze merkt dat hij het erg goed met iemand anders kan vinden, vind ze het verschrikkelijk. Ze kan zich hierdoor een stuk moeilijker inhouden dan eerst waardoor ze zichzelf nogal in de problemen begint te werken. Steeds als ze wilde praten met Lissa, leek ze te druk of zelf te zeer van streek dus houd Rose haar problemen zoals altijd maar voor zichzelf. Ze wilt niet dat Lissa door haar nog meer van streek raakt. Beetje bij beetje leren ze meer over de speciale krachten van Lissa en de verbondenheid die Rose en zij hebben.

De verbondenheid zorgt ervoor dat Rose vrijwel direct merkt dat er iets is met Lissa. Wat goed uitkomt nu er berichten komen dat de Strigoi steeds meer Moroi aanvallen. Omdat een van de laatste aanvallen redelijk dicht bij de academie was, heeft de academie bedacht om met alle leerlingen een ski-trip te maken, zodat de leerlingen alsnog van een vakantie kunnen genieten zonder zich al te druk te hoeven maken over de Strigoi.

Tijdens de ski-trip heeft Lissa een aantal koninklijke gebeurtenissen waar ze bij moet zijn. Rose heeft hierdoor meer tijd voor zichzelf dan dat ze zelf eigenlijk wilt. Ze begint steeds meer te piekeren wat te doen met de aandacht van jongens die ze krijgt. Mason is super lief, grappig en ziet er goed uit, dus waarom kan ze hem niet gewoon leuk vinden?! Ze besluit te genieten van haar tijd en haar liefdesleven op zijn beloop te laten. Misschien gaat ze Mason wel leuk vinden, daten kan geen kwaad toch?!

Alles verloopt redelijk tot dat Rose merkt dat een aantal van haar klasgenoten er zelf op uit getrokken zijn om achter Strigoi aan te jagen. Samen met Christian probeert ze hen terug te halen, maar dat schijnt nog niet zo gemakkelijk te zijn als het lijkt.

Ik vind het heerlijk dat het boek direct aansluit op het eerste en dat er geen maanden of jaren tussen zitten. Hierdoor krijg je niet het idee dat je dingen mist of dat de personen ineens een heel stuk gegroeid zijn in de tussentijd. Je wordt steeds hechter met de personages en dat maakt het verhaal een stuk meeslepender en spannender. De gebeurtenissen worden steeds heftiger en tekenen het leven van Rose en Lissa steeds meer. Het verhaal laat je lachen, maar ook met een flinke brok in je keel achter.

Een rollercoaster vol emotionele gevoelens en heftige gebeurtenissen!