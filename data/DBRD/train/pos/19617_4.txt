Ik heb behoorlijk getwijfeld of ik dit boek met vier of vijf sterren zou belonen. Uiteindelijk heb ik dus voor vier sterren gekozen. Het enige wat mij ervan weerhouden heeft De erfenis van Fontanelli van vijf sterren te voorzien, was het einde. Ik vind het een briljant verhaal, dat je van het begin tot het (bijna) einde in z'n ban weet te houden. Een boek met bijna 550 pagina's, vol bewerkte realiteit tot bloeiende fantasie, meeslepend en tot denken aanzettend. Helaas kreeg ik het idee dat Eschbach gedurende het schrijven van deze roman, nog geen zicht had op hoe hij het zou laten eindigen, dit ondanks het feit dat je bij het "testament-gesprek" net over de helft van de roman al aanvoelt dat dit later in het boek vast en zeker terugkomt. De laatste 20 pagina's (het einde) laten helaas bij mij de indruk achter van: "Het er een punt achter zetten, want ik kan nog wel een hele tijd doorfilosoferen."
Desalniettemin een aanrader.