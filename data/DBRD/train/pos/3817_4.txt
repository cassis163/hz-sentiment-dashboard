Johan, de hoofdpersoon in dit verhaal, krijgt zaterdagavond laat een verontrustend smsje van een vriend. Het voelt niet goed en de angst bekruipt hem maar helaas is zijn vriend Joey niet meer te bereiken. Joey heeft zelfmoord gepleegd en laat zijn 4 vrienden en familie met grote vraagtekens achter. In dit boek wordt vervolgens treffend beschreven hoe Johan de dagen beleeft vanaf het moment van het ontvangen van het smsje tot de begrafenis van Joey. Hij reist af naar zijn oude dorp om bij zijn vrienden en Joey's familie te zijn; iedereen rouwt op een eigen manier maar iedereen blikt terug en vraagt zich af of hij iets had kunnen doen om dit te voorkomen. Flashbacks maken duidelijk hoe de band was tussen de jongens en laat tevens zien hoe pijnlijk en verwarrend de weg naar volwassenheid soms kan zijn. 
EÃ©n uur en achttien minuten is helder, direct en zonder poespas geschreven. Het zorgt ervoor dat dit verhaal luid en duidelijk bij je binnenkomt.