Samenvatting

Kelsea de troonopvolger van Tearling gaat haar kroon opeisen. Na een lange en gevaarlijke rit door Tearling heen komt Kelsea bij het kasteel aan en gooit haar oom eruit. Nu er een einde aan het Mortmesme verdrag is gekomen is de Rode Koningin boos. Nu gaat ze achter Kelsea aan.

Mijn mening

Ik wil allereerst Boekerij heel erg bedanken voor het toesturen van een exemplaar van De kroon van Tearling. Dit is typisch zo'n boek die ik vanaf het moment van uitgave in het Engels al wou lezen maar het er nooit van gekomen is.

Ik zou De kroon van Tearling beschrijven als een mix van Spel der Tronen (George R.R. Martin), Glazen Troon (Sarah J. Maas) maar toch op een geheel eigen manier uniek. Dat is juist wat ik er zo geweldig aan vind. Een super badass hoofdpersoon maar met een koninklijk tintje eraan.

Laat ik zeggen dat ik niet vanaf het begin al laaiend enthousiast ben, de eerste vijftig bladzijdes waren ronduit saai, er gebeurde niet veel. Maar daarna werd het voor mij steeds interessanter. Natuurlijk wil ik weten wat er met Kelsea gebeurt maar vooral ook hoe gaat zij Tearling besturen?

Maar nu kan ik De kroon van Tearling niet meer uit mijn hoofd krijgen. Het blijft erin spoken. Ik moet en zal deel twee snel lezen ook al verschijnt deze in het Engels pas van de zomer. Ook omdat hij verfilmd gaat worden ben ik daar razend benieuwd naar. Emma Watson als Kelsea? Ja kom maar op! Laat Emma maar van haar Harry Potter imago afkomen en deze badass heldin te zijn.

Ik geef De kroon van Tearling 5/5

Voor meer recensies kijk op www.despicablebooks.blogspot.nl