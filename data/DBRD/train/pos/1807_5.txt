Over het bestaan van een gangenstelsel onder de stad Leiden (nog altijd een raadsel); de Mithrasgodsdienst (idem); de al dan niet zuivere bedoelingen van de apostel Paulus...

Nadat de burgemeester bijna in een ondergrondse gang is getuimeld, gaat voor de archeoloog Peter een ongekend etmaal van start. Een vriendin en collega is vermist en middels verborgen aanwijzingen en denkwerk moet hij haar vinden.
Rennend langs kerken en grachten krijgt hij inzicht in de geheimen van een obscuur genootschap.

Een heerlijk boek! Een mix aan historische feiten en Bijbelkennis, vermengd met hedendaagse plaatsen die voor iedereen toegankelijk zijn. Achterin het boek is gelukkig een kaart opgenomen, zodat een wandeling in Leiden nagelopen kan worden. Iets dat ik graag zal doen.

Windmeijers andere boeken zal ik t.z.t. ook met plezier lezen.

N.B.: laten we a.u.b. ophouden met "de Dan Brown van...", want inmiddels zijn er enkele Nederlandse auteurs die eveneens een spannende, historische Ã©n tegelijk eigentijdse zoektocht neerpennen die een tikkeltje geloofwaardiger zijn.