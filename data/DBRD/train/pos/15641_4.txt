Het boek blue Curaçao is geschreven door Linda Van Rijn. Het boek valt onder het genre van een literaire thriller. En dit genre komt zeker in verschillende elementen aan bod. Het is van uitgeverij marmer en gepubliceerd in het jaar 2012.

Het boek gaat over een koppel, Hannah en Koen, die in alle stilte getrouwd zijn. Kort na hun huwelijk besluiten ze om huwelijksreis te gaan en kiezen voor het eiland Curaçao. Eenmaal daar beleven ze de tijd van hun leven. De eerste dagen van hun huwelijksreis zijn precies zoals Hannah had gehoopt, gevuld met romantiek, leuke uitstapjes en romantische etentjes. Als zij bij een van die uitstapjes na het eten van wat leguaan, een plaatselijke lekkernij, lekker gaan uitrusten op het strand, valt Hannah in slaap terwijl Koen aan het snorkelen is. Koen verdwijnt en dan begint Hannah's zoektocht op een eiland waar ze niemand kent en waar zij vooral op zichzelf moet vertrouwen om haar kersverse echtgenoot terug te kunnen vinden. Het mooie en liefdevolle gevoel dat Hannah eerst had werd plots veranderd in een gevoel van angst en onwetendheid. De lokale politie leidt het onderzoek volgens de manier hoe ze daar leven. Alles rustig aandoen en niets overhaasten. Omdat deze zoektocht zolang doet besluit ze haar eigen onderzoek te leiden samen met haar beste vriendin Eva. Eva is overgevlogen vanuit Nederland nadat Hannah alles aan haar verteld had. Door haar eigen onderzoek ontdekt ze dingen waar ze nooit aan had kunnen denken. Als Hannah dan zelfs voor haar eigen leven moet vrezen, wordt ze geconfronteerd met de vraag of ze koen wel zo goed kent als ze denkt …

In Blue Curaçao maken we kennis met Hannah en haar echtgenoot Koen. Hannah heeft een behoorlijke smak geld op een rekening in Zwitserland staan, ruim 1,5 miljoen euro. Ze is slechts tien maanden samen met Koen en heeft hem niet van deze rekening verteld. Hij weet niet beter dan dat ook zij hard moet werken voor haar geld. Wanneer ze op huwelijksreis gaan naar Curaçao verdwijnt Koen tijdens het snorkelen. Hannah denkt aan een ongeluk, maar wat is er echt aan de hand?

Deze keer neemt Linda ons mee naar Curaçao. Gezien haar ervaring in de reisbranche weet zij ons mee te nemen naar alle mooie plekjes en leuke wetenswaardigheden te vertellen. Zij heeft een soepele manier van schrijven en weet de lezer zowel te laten genieten van de plaatselijke natuur als mee te laten leven met haar hoofdpersoon Hannah. Het is jammer dat er wat weinig personages worden opgevoerd, daardoor is het thriller-element wat minder aanwezig. Het boek zelf kent spannende momenten maar om nu te spreken van een echte literaire thriller vind ik dan ook een beetje te veel van het goede. Het boek kent een zeer spannend einde waardoor je dan wel op het puntje van je stoel zit als je dit leest. Het boek zelf gaat verder dan alleen maar de verdwijning. Het geeft een soort van levenswijze mee en deze is dat niet iedereen te vertrouwen is en dat je toch een beetje met de mening van andere in je omgeving rekening

Blue Curaçao is niet het eerste boek dat ik lees van Linda van Rijn, dus weet ik inmiddels wat ik kan verwachten. Ze schrijft op ongeveer dezelfde manier als Suzanne Vermeer . Ze hebben ook steeds dezelfde manier van opbouw en dus valt er al te verwachten wat er gaat gebeuren. De boeken van Van Rijn zijn geen ingenieus in elkaar zittende thrillers. Het zijn vooral boeken voor enkele uurtjes leesplezier met het verstand op nul. Zo ook Blue Curaçao. Het verhaal wordt geleidelijk opgebouwd en Van Rijn neemt hier de tijd voor. Eerst leren we Hannah en Koen kennen en na zijn verdwijning staat de zoektocht van Hannah naar haar man centraal.

Ik vind het boek van Linda Van Rijn zeker de moeite om te lezen als je even nood hebt aan een boek waar je niet te veel moet bij nadenken. Het boek is hier dan ook zeker in geslaagd om dit te verwezenlijken.