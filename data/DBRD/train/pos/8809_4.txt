Het geheim van mijn man.

Het verhaal begint in de eerste drie hoofdstukken telkens bij een ander gezin. Dit om ze allemaal voor te stellen echter wekt dit in het begin met de vele personages erg veel verwarring op. Hierdoor duurt het ook iets langer om in het verhaal te komen. Zodra de eerste hoofdstukken voorbij zijn kom je bij ieder hoofdstuk iets meer te weten over de verschillende gezinnen en de problemen die ze allemaal hebben. Rachel worstelt nog steeds na al die jaren met de moord op haar dochter die onopgelost bleef. Tess komt erachter dat haar man verliefd is op haar nichtje, en Cecelia vindt een brief met een geheim van haar man die alles wat ze nu heeft opgebouwd in dit leven kan kwijtraken als dit bekend wordt. Het verhaal is goed opgebouwd en laat je door de fijne schrijfstijl helemaal meeleven met de hoofdpersonen. Oude liefdes bloeien tijdelijk op, en mensen komen zichzelf tegen met de fouten die ze in het leven hebben gemaakt. Heel veel spanning zit er niet in het is echter ook een roman. Het verhaal beslaat maar een paar dagen maar doordat je af en toe terug gaat naar het verleden en je van drie mensen die paar dagen beleefd lijkt het langer te duren. Het is een mooi verhaal met een belangrijke vraag, hoe ver ga je om je naasten te beschermen? Al met al een heerlijk boek met een aparte epiloog doe je op het eind doet laten denken, Wat als?