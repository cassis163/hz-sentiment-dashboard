De verhaallijnen van Eva, het zusje van de tweeling, opgegroeid in een gebroken gezin, wat zijn sporen heeft nagelaten en dat van Carol, een vrouw die met haar gezin bij de Orde van het Licht hoort, maar steeds meer haar twijfels begint te krijgen bij de wensen van de sekte, wisselen elkaar af en komen op een mooie wijze samen. Wat heeft deze sekte, die dingen doet die het licht niet kunnen verdragen, te maken met de verdwijning van Rosie al die jaren geleden?
Een spannend en origineel verhaal! Ook bijzonder dat het verhaal zich afspeelt in Glasgow. Je hebt niet door dat je een boek van een Belgische auteur aan het lezen bent, het zou zo een vertaald boek kunnen zijn.

Stille grond is een heerlijk vlot weglezende thriller, die boeit van begin tot eind. Geen moment is mijn aandacht verzwakt tijdens het lezen. Ik dacht op gegeven moment te weten hoe het zat, maar ik werd toch nog verrast op het einde. Ik heb het boek beoordeeld met een 9,1 in de Leesclub. Een echte aanrader dus!