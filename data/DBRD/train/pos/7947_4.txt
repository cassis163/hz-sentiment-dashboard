Na de 4 voorgaande delen te lezen, waren de verwachtingen bij dit boek erg hoog. De prachtige, sfeervolle en liefdevolle beschrijvingen van de personen, huizen en plaatsen. Toch viel het eerste en grootste deel van dit boek tegen. Bijna alle personages komen terug in dit boek, maar worden vluchtig beschreven. Waar in de voorgaande boeken de beweegredenen van het gedrag worden beschreven, wordt dit nu vaak achterwege gelaten. Veelal vertelt de schrijfster in dit boek gesprekken tussen personages, waardoor het verhaal soapachtig enoppervlakkig wordt. Maar er zijn uitzonderingen: de ziekte van Sid, de vriendin van Rachel, de dochter des huizes. Dit wordt zo sereen beschreven. Vanuit Sid, maar ook vanuit Rachel, want ook na het overlijden van Sid blijven we Rachel volgen.
Zoon Hugh en Jemima worden ook intensief gevolgd en krijgen daardoor een sympathiek gezicht, net als ex-schoondochter Villy en haar zoon Roland. Zoon Edward, ondergaat een gedaanteverwisseling in dit boek ten opzichte van de vorige delen. Daar waar hij voorheen onbetrouwbaar was, zit hij nu onder de plak van Diana, zijn vroegere minnares en inmiddels zijn echtgenote. Haar gedrag is egoïstisch, onsympathiek en uitdagend. De lezer leert haar niet kennen, doordat er geen beschrijvingen worden gewijd aan haar verleden en gedachten. Dat maakt haar De Grote Boze Wolf.
Ook de nieuwe generatie komt aan bod, de kleinkinderen en achterkleinkinderen. Jong leven dat in een hele andere tijd leeft, anders met mensen en elkaar omgaat en een voor vrolijke noot zorgt.
En dan komt het laatste deel van het boek.... er wordt nog één kerstfeest gevierd om Home Place. En dit is prachtig beschreven. Dit einde van het boek doet de oude sfeer weer tot leven komen.
Het was moeilijk dit boek te beoordelen, zeker omdat het deel uitmaakte van en reeks. In vergelijking met die ander boeken is het taalgebruik heel anders, hoofdstukken zijn korter.
Als afsluiting is het toch de moeite waard dit boek te lezen, al moet de lezer wel rekening houden met een andere opzet van het verhaal dan de voorgaande delen.