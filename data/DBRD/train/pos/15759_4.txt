De handelsmaatschappij is een van de grootste machten in de wereld, mede dankzij de Bloedgezegenden, mannen en vrouwen die met behulp van drakenbloed bijzondere krachten hebben. Die macht wordt echter bedreigd door de onvermijdbare oorlog met het Corvantijnse Rijk. Het probleem is echter dat ze ook steeds minder magie kunnen inzetten, de drakenbloedlijnen zijn namelijk erg verzwakt. De oplossing ligt in het vinden van de witte draak, maar niemand weet of die echt bestaat of slechts een mythe is. Lizanne en dief Clee worden op de belangrijke missie gestuurd om de draak te vinden.

Het vuur van de draak volgt drie verhaallijnen: die van Lizanne, Clee en Heilmoer. Dit maakt het lastig om in het verhaal te komen, want er worden veel personages ge√Øntroduceerd. Het is is bij dit boek goed opletten geblazen, want je krijgt veel informatie over je uit gestort. En het is nog allemaal belangrijk ook. De verhaallijnen van Lizanne en Clee vormen wel bruggetjes naar elkaar, waardoor dit meer een geheel wordt. Heilmoers perspectief hangt er wat dat betreft soms maar een beetje bij.

Ryan weet met dit verhaal een zeer boeiende en doordachte wereld te scheppen. Door de verschillende soorten draken en de verschillende soorten magie die zij leveren, is dit niet het zoveelste boek over draken. Het verhaal is daarbij ook erg spannend en weet de aandacht tot aan het einde toe vast te houden. Dit boek maakt zeker nieuwsgierig naar het volgende deel!