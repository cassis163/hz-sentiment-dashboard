De cover van het boek nodigt meteen uit om te lezen. Hij is donker, mysterieus en zet je aan tot nadenken. Als je het boeken openslaat duurt het dan ook niet lang voor je wordt ondergedompeld in mysterie.

Michael Berg neemt je in zijn boek mee naar het heden en verleden van Anne Givernaud. Hierdoor krijg je als lezer een uitgebreid beeld over het leven van de vrouw, haar werk, familie en de voorgaande gebeurtenissen die haar leven gevormd hebben. Dit zorgde er voor mij voor als lezer voor dat ik in een sneltempo wou lezen. Je wil dingen te weten komen, zit met honderden vragen en wil zo snel mogelijk het mysterie oplossen (dat ingewikkelder blijkt te zijn dan je verwacht). Maar tegelijk is het verleden ook interessant en wil je ook daar zo veel mogelijk over weten.

Alle personages in het boek zijn goed uitgewerkt. Je weet over iedereen voldoende om het verhaal goed te kunnen volgen en er worden ook geen te lange stukken over uitgeschreven waardoor het je niet afleidt van het effectieve verhaal.

Het verhaal brengt je van Frankrijk naar Maaseik en dan weer naar Maastricht. Wat het voor mij zo reëel maakte was de paniek en onervarenheid van Anne Givernaud. Ik kon me zo inbeelden wat ik zou doen op die momenten en dit kwam helemaal overeen met haar acties, al zou ik waarschijnlijk niet zo moedig zijn.

Doorheen het boek daalt de spanning nooit. Af en toe dacht ik “ze geeft het op en herneemt haar leven weer” maar niets was minder waar. Ondanks het feit dat het een thriller is bevat het ook veel romantiek, als lezer had ik vaak het gevoel dat het om echte liefde draaide aangezien Anne niet op gaf en alles op het spel zette om antwoorden te krijgen.

Ook de mysteries lijken niet opgelost te geraken. Is het ene bijna opgelost, dan duikt er weer een ander op. Tot het allerlaatste moment weet je als lezer, net zoals Anne, niet wat er allemaal aan de hand is. Het maakt het boek ongelofelijk spannend en je kan gewoonweg onmogelijk stoppen met lezen.

Zelfs als je denkt “en nu is alles opgelost” zorgt Michael Berg toch weer voor een extra gebeurtenis die het leven van Anne voorgoed zal veranderen. Al zat ik daar als lezer toch nog met wat vragen, denkend aan de familie en vrienden van Anne.

Ik kan het boek zeker aan iedereen aanraden die van spanning en mysteries houdt en kijk alvast uit naar zijn volgende boek!