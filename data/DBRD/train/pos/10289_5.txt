Het zijden huis is mijn eerste kennismaking met Anthony Horowitz en de verhalen van Sherlock Holmes. Het boek is mij bijzonder goed bevallen. Het verhaal is boeiend en spannend tegelijk. De schrijfstijl is prettig en zorgt ervoor dat je het boek al gauw sneller uit hebt dan je wilt. De personages worden goed neergezet en met een beetje fantasie zie je tijdens het lezen al snel een film aan je voorbij trekken. Horowitz weet dan ook een goede sfeer op te roepen en neemt de lezer mee naar de Victoriaanse tijd, waarin hij zeker geslaagd is. Kortom, een boek dat smaakt naar meer.