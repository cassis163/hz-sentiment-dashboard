Nadat ik het eerste deel: De Selectie, in sneltreinvaart uit had gelezen wilde ik alleen maar meer. Ik begon dus onmiddellijk met deel twee: De Elite.

Van alle meisjes zijn er nu nog maar 6 over: De Elite. Uiteraard is America Singer daar één van. In dit deel draait het nog steeds om de onzekerheid die ze voelt over haar gevoelens voor Maxon en zeker nu ook Aspen, haar oude liefde back in the picture is. Ze twijfelt ze of ze überhaupt wel een goede koningin zou zijn maar ook krijgt ze meer te weten over de geschiedenis van Iléa. Tevens worden de rebellenaanvallen heviger en de wedstrijd tussen de meiden spannender. Wie veroverd uiteindelijk het hart van Maxon?

In het eerste deel vond ik dat de personen en hun persoonlijkheden leuk en goed worden beschreven maar in deel twee vind ik dat nóg beter. Omdat er nu nog maar 6 meiden over zijn en je die beter leert kennen. Nog steeds is de spanning van welke keuzes America maakt en de onzekerheid die ze heeft aanwezig en dus ook is deel twee onmogelijk om neer te leggen. Het is niet moeilijk om weer in het verhaal terug te komen, je zit er al snel weer middenin. De dingen die gebeuren zijn niet voorspelbaar of saai maar op de een of andere manier vond ik het eerste deel toch een beetje beter dan de tweede. Misschien omdat alles in het eerste deel alles nog nieuw is en je begeeft in een originele wereld of misschien vond ik het toch een beetje te langdradig.
Toch kan ik niet wachten om deel 3 te lezen. I’m hooked en wil antwoorden op al mijn vragen.