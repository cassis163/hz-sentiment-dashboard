Ik zag op twitter dat je je kon opgeven voor de leesclub van Hebban voor dit geweldige boek. Dit boek stond hoog op mijn verlanglijstje dus ik besloot om me op te geven. Ik wachtte af en eigenlijk dacht ik dat ik niet gekozen was tot het mailtje kwam waarin stond dat ik mee mocht doen. Ongeduldig wachtte ik tot de postbode kwam met het boek en toen hij er eenmaal was ben ik er meteen ingedoken.

Dit is een New Adult wat betekend dat er volwassen scenes in het boek zitten, dus dit boek is niet geschikt voor jonge lezers.

Ik ben dit boek begonnen en had hem echt heel snel uit, ik kon dit boek gewoonweg niet wegleggen. Er zijn niet vaak boeken die me meteen zo grijpen dat ik ze meteen door wil lezen. Zeker bij New Adult boeken is dit niet vaak het geval. De enige andere auteur die dat gelukt is is Rebecca Yarros en haar laatste deel van de flight & glory serie durf ik nog steeds niet te lezen…..

Maar goed terug naar dit boek, ik zat er dus echt meteen in. Het verhaal begint meteen heel interessant en dat zorgt er ook voor dat je verder wil lezen. Want tja wat is er nu eigenlijk gebeurt met Bree en waarom praat Archer niet? Ik merkte dat ik er een beetje ongeduldig van werd, ik wilde weten wat er zou gebeuren. Maar het was niet vervelend, mijn ongeduld geeft eigenlijk alleen maar aan hoe goed het geschreven is. Je leeft vanaf pagina één ontzettend mee met de personages en je wil graag alles van ze weten.

Ik vind vooral de opbouw van dit verhaal heel erg mooi, het is geen insta love, het groeit mooi en geleidelijk. Natuurlijk nog wel sneller dan verwacht misschien maar anders wordt het wel een heel lang boek toch? Ik vond in ieder geval dat je echt groei en verandering zag in de relatie.

Wat je veel hoort is dat New Adults altijd een beetje hetzelfde zijn, jongen en meisje komen elkaar tegen worden verliefd en in ieder geval één van hen heeft een geheim. Natuurlijk is dat in dit boek zo, maar weet je het is vaak de uitwerking die een boek uniek kan maken. Zoals dat er in dit boek gebruik wordt gemaakt van gebarentaal. Dat maakt dit boek weer anders dan de andere New Adult die ik gelezen heb. De personages maken het boek voor mij en de personages in dit boek zijn echt heel erg tof!

Het verhaal ontwikkeld zich ook heel mooi, je leest vanuit Archer en Bree in de hoofdstukken van Archer krijg je af en toe ook een flashback. Dat is hoe je er uiteindelijk achter komt waarom hij niet meer praat. De opzet op deze manier werkt heel goed voor dit boek, het is niet verwarrend omdat je duidelijk door hebt dat het om een flashback gaat. Ik betrapte me er op dat ik elk momentje dat ik mijn boek kon pakken het boek ook oppakte. Zelfs tijdens het wachten in de Starbucks op mijn koffie. Ik was echt verslaafd aan dit boek.

Natuurlijk zijn boeken als deze niet voor iedereen weggelegd maar als je van New Adult houdt en op zoek bent naar een boek dat je laat lachen, laat huilen en je af en toe helemaal in shock achterlaat kan ik je dit boek van harte aanraden! Lees dit boek en geniet ervan!