Eggers is terug! Hij vertelt het verhaal van Mokhtar, een Amerikaanse jongen met Jemenitische komaf, die de Jemenitische koffie weer op de kaart wil zetten. Knap hoe Eggers een non-fictie verhaal vertelt als een vlotte roman. Mokhtar komt met een plan waarmee hij de omstandigheden voor het product en de boeren wil verbeteren. Hij vertrekt naar Jemen, waar de burgeroorlog uitbreekt en het een spannend verslag wordt met aanhoudingen en kogels. Dit boek heeft het allemaal, ga dit lezen!