In mijn bloed â€“ Milou van der Will

Misdaadjournaliste Benthe Berg woont in het het Noord-Hollandse dorp Ringerdam. Ze stort zich volledig op de zaak waar ze over schrijft en dat brengt haar in benauwde posities. Zo is dit ook het geval als ze schrijft over Rick V een jongen uit het dorp die verdacht wordt voor pedofilie. Benthe vermoedt dat er veel meer aan de hand is en gaat op onderzoek uit om de waarheid boven tafel te krijgen met alle gevolgen van dien. Tijdens het onderzoek krijg ze te horen dat ook haar dochter in deze zaak een slachtoffer is en dan komt het moederinstinct naar boven en bijt ze als een pittbull zich vast in deze zaak.

Na de korte maar ijzersterke proloog gelezen te hebben begint het verhaal waar je meteen wordt meegesleurd. Meteen als je begint te lezen is de klik met Benthe er en die laat niet los. De emotionele rollercoaster van Benthe onderga je tot aan het einde en dan pas kan je weer rustig ademhalen.Tijdens het verdere verloop van het verhaal val je van de ene verbazing in de andere van ongeloof zoals hoe de dorpsbewoners hun kop in het zand steken en het op hun eigen manier oplossen. Spanning is in ruime mate aanwezig en een aantal keer als je denkt even adem te kunnen halen dient de volgende wending zich al weer aan. Tot aan het einde blijf je verrast en vallen alle puzzelstukje in elkaar


Milou heeft met In mijn bloed een thriller neergezet die staat als een huis en siddert van spanning en emoties. Ik hoop dat er nog vele boeken met Benthe mogen verschijnen en kijk er in ieder geval naar uit.