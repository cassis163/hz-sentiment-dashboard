Marina is een boek dat zich niet in één hokje laat stoppen. Oorspronkelijk door de auteur bedoeld als Young Adult, is het ook voor volwassenen perfect te lezen. Zafón neemt, zoals gebruikelijk, de lezer mee op een reis door het oude Barcelona, zoals de Catalaanse stad vroeger geweest is. Romance speelt hier zoals altijd een grote rol bij. Ditmaal tussen een stille jongen, Oscar, die op een internaat verblijft en een eenzaam meisje, Marina, die samen met haar artistieke vader in een vervallen villa woont. Samen gaan zij op een avontuur die hun naar de meeste duistere plekken van Barcelona voert.

Marina is daarom allerminst eentonig te noemen. Zafón combineert zijn romance namelijk met een flinke dosis lugubere horror. Zijn hoofdpersonen komen namelijk op het spoor van een van de meest gruwelijke geheimen die Barcelona ooit gekend heeft. Een dokter, genaamd Michaël Kolwenik, experimenteert in het uiterste geheim door poppen te combineren met menselijke ledematen, om hiermee een macaber leger van marionetten te creëren. Wie eenmaal kennis genomen heeft van dit geheim, zal tot het laatst worden opgejaagd.

Deze situaties doen bijna denken aan de morbide experimenten die nazi arts Mengele uitvoerde in de concentratiekampen. Zijn beweegredenen staan echter haaks op die van de Tsjechische Kolwenik, die in zijn leven teveel dierbaren verloren is en wil proberen de dood te slim af te zijn, om zichzelf en zijn vrouw te behoeden voor meer verdriet. Zijn experimenten hebben uiteindelijk een averechts effect en maakt hij zichzelf daarmee juist een gevaar tegen iedereen die hem lief is.

Uiteindelijk blijkt het doorheen het hele boek een constante strijd te zijn, waarbij enerzijds liefde en anderzijds de altijd onvermijdelijke dood elkaar constant afwisselen… Tot het einde aan toe blijft het gissen welke van de twee zal prevaleren. Zafón heeft daarmee een confronterende Young Adult geschreven, waaruit maar weer blijkt hoe hard het leven kan zijn en dat in het leven er geen enkele zekerheid bestaat. Geschreven in de heerlijke literaire volzinnen die we van de Spanjaard gewend zijn en met een einde die weinig onberoerd zal laten, is Marina het beste werk voor jongeren én volwassenen dat hij tot op heden geschreven heeft.