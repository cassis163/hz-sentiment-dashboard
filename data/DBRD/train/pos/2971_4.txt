Dit is een boek voor hardlopers; voor iedereen die het gevoel herkent wat je tijdens het hardlopen kan bevangen dat je eindeloos door zou kunnen lopen. In de praktijk ben ik zelf nog nooit verder dan 10 kilometer gekomen. Maar ik snap de droom van het willen maken van deze reis van Lands End naar John o'Groats. Dat je tijdens zo'n trip jezelf op meerdere manieren tegenkomt, zowel fysiek als emotioneel is eigenlijk niet verwonderlijk. En dat je aan het eind een ander mens bent ook niet.
Knappe prestatie die mooi wordt beschreven. Je hebt het gevoel mee te gaan op deze reis door het natte, zompige, ruige landschap waar in ieder dorp weer een pub blijkt te zijn met heerlijkheden als scones, sticky toffeepudding, bacon & eggs en liters tea en applejuice!