Boek: Negendoder
Auteur: Ule Hansen
Uitgever: Luitingh-Sijthoff

Vroeger heb ik veel Duitse crimi-series gezien. De Duitse stijl heeft mij altijd aangesproken. Echter nog nooit een boek gelezen. Na de Deense en Zweedse boeken heb ik nu eindelijk eens de mogelijkheid gekregen om deze Duitse thriller te lezen. Eigenlijk ben ik vanaf het eerste moment gegijzeld en gebiologeerd door het verhaal.
Het speelt zich af in een van de mooiste plaatsen in Duitsland, namelijk Berlijn. Ule Hansen neemt je mee naar plekken in Berlijn die je wellicht eigenlijk anders nooit zou bezoeken. Emma Carrow de profiler is de leidende en de lijdende persoon in het boek. Zij neemt je mee in haar gedachten, in haar angsten en in haar verleden, maar bovenal ook in haar psyche. Wat is het dat zij zich zo sterk kan inleven in haar rol als profiler, is het haar achtergrond of geschiedenis of is het gewoon haar karakter als nieuwsgierig en onderzoekende vrouw? Waarom heeft zij zo moeite met contacten en desondanks heeft zij haar beschermers om zich heen.
Het verhaal begint bij het verdwijnen van een tienjarige jongen die van klimmen houdt. Na zijn terugkomst heeft hij het over aliens. Het blijken gemummificeerde lijken te zijn, gewikkeld in tape, hangend in een constructie van buizen, uitkijkend op Berlijn. En dan begint het echte werk voor Emma Carrow. Opeens samenwerkend met een nieuw lid in het team. Wat zou dat met haar doen? De competitie, de strijd, het verlangen…
Hoe leeft zij zich in, hoe achterhaalt zij het profiel van de dader of de daders? Kunnen profilers het in één keer goed doen? Immers profiling is geen exacte wetenschap, het heeft alles met inleving, alles met verzamelen van informatie te maken. Of zou het ook met je eigen ervaring te maken hebben? Het nieuwe lid van het team, Felix, zou misschien haar wel eens fijntjes kunnen wijzen op haar verleden. Want het verleden is niet zomaar achter je te laten…Of toch wel.
De Negendoder is voor mij een boek dat mij van het begin tot eind heeft meegenomen in het leven van Emma. Zeer bijzonder.