Flora werkt bij een juristenkantoor in het drukke Londen. Ze is verliefd op haar baas, maar hij ziet haar niet staan. Op een dag komt er een zakenman langs die wil dat zij een klus voor hem doet, ondanks dat ze nog geen echte jurist is. Hij wil juist haar, omdat hij iemand nodig heeft die de plek waar de opdracht is goed kent. Ze moet naar het eiland Mure, de plek waar ze geboren is. Flora ziet er erg tegenop om terug te gaan. Toen ze weg ging had ze besloten om nooit meer terug te komen maar nu moet ze wel. Ze besluit om toch te gaan, maar ook om zo snel mogelijk weer weg te gaan. Als ze terug komt is er meteen al wrijving tussen haar en de eiland bewoners. In haar ouderlijk huis is het een bende. Haar vader en broers zorgen niet erg goed voor zichzelf en ook wordt over veel dingen niet gesproken. Flora probeert in het huis weer orde op zaken te stellen. Ze denkt in een week weer weg te kunnen, maar als ze weet wat haar opdracht is, blijkt al snel dat dat niet gaat lukken. Ze moet een manier vinden om ervoor te zorgen dat de eiland bewoners achter haar gaan staan. Ze vind het kookboek van haar moeder en gaat hiermee aan de slag. Ook zet ze een pop up café op waar ze lekkernijen gaat verkopen. Daarnaast gebeurt er van alles in de liefde en niet alleen voor haar. Vind ze de liefde bij Joël of toch bij iemand anders? Aan het eind van het boek beslist ze of ze op het eiland wil blijven of niet.

Het is een heerlijk geschreven boek. Je waant je helemaal op het eiland Mure. In het begin van het boek kwam ik er wat moeilijk in. Haar leven in Londen was niet erg spannend, maar zodra ze op Mure zat las het lekker weg.
De titel van het boek doet vermoeden dat het verhaal vooral gericht is op het café, maar dit komt niet helemaal uit. Dit maakt het plezier om dit boek te lezen echter niet minder. Het is een heerlijk feelgood verhaal met ook en goede portie humor. Het boek lijkt erg voorspelbaar, maar door de manier van schrijven wordt je toch een aantal keer op het verkeerde been gezet, dit maakt het leuker om het boek te lezen.
Door het boek kreeg ik zin om ook te gaan bakken en koken. Het leuke van dit boek is dat er achterin het boek een paar recepten staan, zodat je ook zelf aan de slag kan!