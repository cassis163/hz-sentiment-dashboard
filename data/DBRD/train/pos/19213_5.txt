Tijdens de vorst van deze week en de spanning voor de eerste marathon op natuurijs las ik heerlijk op de bank bij de warme kachel dit mooie gouden boekje. Het is volgens mij het eerste tweetalige Gouden Boekje dat verschenen is en het gaat over het muisje Sipke Spitsmuis die stiekem bij zijn opa in de rugtas de elfstedentocht meemaakt. Hij komt langs alle 11 plaatsen en het wordt voor zijn opa steeds zwaarder. De stemming blijft gelukkig goed en ze schaatsen vrolijk met het dweilorkest mee.
Het is een vrolijk kinderboekje dat prima past in deze mooie koude week. Om te vertellen over deze bijzondere tocht die er al zo lang niet meer is geweest. Je hebt met de ijskaart die in het boekje zit wel en mooi excuus om met de kinderen langs de 11 steden te reizen voor en ijsje. Met tekeningen van Hans van Straaten en tekst van Lida Dijkstra.