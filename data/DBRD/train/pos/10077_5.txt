De cover toont een sterke man die getekend is door het leven, maar ondanks alle tegenslagen het toch positief blijft bekijken en zijn afkomst niet verloochent. Je wordt, mede dankzij de titel nieuwsgierig naar het verhaal achter de man op de cover.
In het woord vooraf lees je waarom de auteur dit verhaal heeft geschreven en wie de man op de cover is.
Je krijgt een goed beeld van Papua, de geschiedenis ervan, wat er indertijd is gebeurd en waarom Chris steeds opkomt voor Papoea's met alle gevolgen van dien. Het is zijn levensverhaal. Het is, als je het zelf niet hebt meegemaakt, moeilijk voor te stellen wat hij allemaal heeft meegemaakt en heeft moeten ondergaan. Niet alleen hij, maar hoe zijn hele gezin en andere Papoea's dat allemaal ondergaan. Hoe zijn gezin wordt gediscrimineerd. Je krijgt bewondering voor hem. Na het lezen van dit boek kan je alleen maar begrip hebben als Papoea's nog steeds een hekel aan Indonesiërs hebben. En niet alleen aan Indonesiërs, maar ook aan Nederlanders. Het is verbazingwekkend hoe de Nederlandse regering de Papoea's hebben laten vallen.
De foto's in het boek maken het verhaal af, je krijgt er een nog beter beeld door.
Dit boek is, doordat hij zo dun is, en de tekst een normale grootte heeft, heel goed te lezen als een tussendoor-boek of voor als je snel een reading challenge wilt halen.

Lees verder op https://surfingann.blogspot.nl/2018/02/vandaag-heb-ik-een-papoea-ontmoet-aad.html.