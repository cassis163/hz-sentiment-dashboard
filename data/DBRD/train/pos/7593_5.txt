De Zondares is het derde deel uit de boekenserie over Rizzoli & Isles geschreven door Tess Gerritsen. In een klooster worden twee nonnen aangevallen, de een overleefd het en de ander is dood. Zuster Camille heeft het niet overleefd. Maura komt er achter dat Zuster Camille net een kind heeft gekregen. Waar is het kind? Wie is de vader?

De Zondares is een boek dat je blijft boeien, een echte pageturner. Toch geef ik dit boek geen 5 sterren, maar 4. Ik miste de diepgang in de zaak, diepgang in de slachtoffers en diepgang in de dader. Er werd in dit boek veel aandacht besteed aan de priv√© levens van Rizzoli & Isles. Wat ook heel leuk was om te lezen, natuurlijk!

Voordat ik aan deze boekenserie begon, heb ik de tv-serie gezien van Rizzoli & Isles. De eerste twee boeken waren prima te vergelijken met de tv-serie, maar in het derde boek is er toch een plottwist die op tv niet gekomen is. Ik was even flabbergasted.

Al met al is De Zondares een heerlijk boek om te lezen! De spanning bleef vooral door de cliffhangers aan het einde van bijna elk hoofdstuk. Hierdoor wil je steeds toch nog even doorlezen.