Dit boek gaat over de toekomst, waar je onsterfelijk kunt zijn. Ik vond het boek in het begin moeilijk te begrijpen, dit komt omdat je meteen midden in het verhaal zit en nog over te weinig context bezit. Naarmate je het boek verder leest wordt alles beetje bij beetje duidelijker en wordt er ook van alles uitgelegd. Een wereld waar je onsterfelijk bent klinkt heel leuk, maar helaas zijn er daardoor een paar problemen ontstaan. Zo is er sprake van overbevolking en mogen gezinnen niet meer dan één kind hebben. Dit zorgt voor de nodige problemen.

Deyno, de hoofdpersoon leidt een rustig leventje, heeft een vriendin en kan zich nog weleens vervelen omdat iedere dag hetzelfde voor hem is. Maar alles veranderd wanneer hij Ambar ontmoet. Zij houdt zich niet aan de regels en zij is totaal anders dan zijn vriendin. Ambar brengt Deyno in contact met de groepering LALD, dit staat voor Live And Let Die. Deze groepering strijdt voor terugkeer van de dood en dat er geen onsterfelijkheid meer is. Deyno bevindt zich nu in een compleet andere wereld en moet een keuze gaan maken, wil hij zich aansluiten bij deze groepering of niet.

De manier hoe dit boek is geschreven is heel fijn, alles wordt duidelijk uitgelegd en wat ik heel goed vind is dat de hoofdpersonen goed en duidelijk beschreven. Zo worden de hoofdpersonen voor de lezer levendig en de gebeurtenissen die de hoofdpersonen meemaken laat ook wel zien dat het verhaal heel realistisch geschreven is. Dit boek laat je ook wel aan het denken zetten, dit komt door het onderwerp.