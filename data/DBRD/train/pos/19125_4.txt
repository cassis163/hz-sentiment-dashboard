Brady is een eenzaat, asociaal met psychopatische trekjes. Hij legt de schuld van zijn mislukkingen bij de ander. De succesvolle ander dient te boeten en hij verdient een plaats in de geschiedenis voor zijn daden. Met dit gegeven slaagt meesterverteller Stephen King erin een ingenieuze thriller te schrijven vanuit de manier hoe Brady neerkijkt op de maatschappij. Brady beraamt een plan voor een aanslag en informeert zijn uitdager (de gepensioneerde rechercheur (Gep. Rech.) Hodges) via een chat kanaal. Hodges probeert hem altijd een stap voor te zijn met alle woede en frustraties als gevolg bij Brady.

Dit is mij eerste Stephen King en ik moet effen wennen aan zijn verteltrant maar het wachten loont. Het verhaal wordt gestaag opgebouwd en resulteert in een ware climax. Het chat spel tussen Brady en rechercheur Hodge is een waar genieten voor de lezer. Voor mij een geslaagde eerste Stephen King.