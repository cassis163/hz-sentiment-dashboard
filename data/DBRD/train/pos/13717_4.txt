In het boek The Darkest Minds breekt de ziekte Idiopathische Adolescente Acute Neurodegeneratie (afgekort IAAN) onder de jongeren uit. Veel kinderen overlijden aan deze ziekte, maar het grote probleem zijn de kinderen die deze ziekte overleven.

‘Ze waren nooit bang geweest voor de kinderen die misschien zouden sterven, of voor de leegtes die ze zouden achterlaten. Ze waren bang voor ons.. Voor degenen die in leven bleven’


Als Ruby op haar tiende verjaardag wakker wordt gebeurd er iets vreemds. Opeens heeft ze bovennatuurlijke krachten die ze niet in de hand heeft. Haar ouders sluiten haar op in de garage en zo komt ze terecht in Thurmond, een zwaar bewaakt heropvoedingskamp. Ze houdt het vol om haar krachten zo lang mogelijk geheim te houden, maar op een dag komen haar krachten aan het licht en heeft ze geen andere optie dan weg te vluchten uit Thurmond. Want als ze niet zou vluchten zou ze sterven..

Als Ruby eenmaal is gevlucht ontmoet ze Zu (de jongste), Liam (de leider) en Chubs (het genie). Drie andere jongeren die ook op de vlucht zijn. Ook al heeft de groep enige wantrouwen richting Ruby toch besluiten ze haar in de groep op te nemen. Ruby besluit haar krachten die ze niet onder controle heeft geheim te houden voor haar vrienden, want vanaf het eerste moment dat ze hen ontmoet weet ze dat ze hen koste wat het kost wil beschermen.

Als je het eerste hoofdstuk hebt gelezen is er geen weg terug. Je moet verder lezen. Vanaf het begin word het verhaal spannend opgebouwd. De schrijfster gebruikt flashbacks en dat past in dit verhaal. Als je sommige hoofdstukken hebt gelezen zit je met vragen die later door middel van flashbacks worden beantwoordt. Het boek zet je op deze manier aan het denken. Je wilt namelijk de vraagstukken oplossen. Deze oplossingen worden je niet meteen aangereikt en juist dat maakt je nieuwsgierig, het prikkelt om verder te lezen.

Het boek is moeilijk weg te leggen onder andere door het opbouw van het verhaal, de spanning, maar ook door de vrienden die Ruby maakt. Deze sluit je namelijk meteen in je hart. Elk personage voegt iets toe aan het verhaal.

The Darkest Minds – De overlevenden is het eerste boek uit een trilogie. Als je van dystopische werelden houdt is dit boek absoluut een aanrader, maar bereid je voor op de cliffhanger die je te wachten staat in dit deel, want geloof me.. Verder lezen met deel twee wil je meteen!

Mocht je de hele reeks van The Darkest Minds al gelezen hebben in oktober 2018 verschijnt Nagelaten een op zichzelf staand verhaal dat aansluit op de The Darkest Minds-trilogie