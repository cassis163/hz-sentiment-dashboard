'Ontworteld' is een vrij moeilijk boek om er je mening over te vormen. Het wordt omschreven als betoverend en dat is ook wel zo, maar tegelijkertijd zijn er toch wel wat minpuntjes.

Novik is heel vaag over de world building en haar hoofdpersonage: over beide zal je heel weinig kunnen vertellen nadat je het boek gelezen hebt. Zeker karakterisering vind ik een belangrijk punt in een boek en daarin stelde ze me wel teleur. Als je een boek schrijft van meer dan 500 pagina's is er ruimte genoeg om inzicht te geven in de wereld en zijn personages als je het mij vraagt.

Toch leest dit boek als een trein en lees je met plezier het verhaal. Die punten van kritiek zijn er maar ik heb er me zeker niet aan doodgeÃ«rgerd. Na het lezen weet je niet goed wat je ermee aanmoet: het is raar en speciaal. En dat is zeker niet slecht.

Ik heb gemengde gevoelens bij 'Ontworteld' maar geeft het toch 3.5/5. Net als het Woud de personages in zijn greep houdt, ben je als lezer in de ban van 'Ontworteld'. Als je dat lukt, ondanks die minpunten, heb je als schrijfster geen slecht werk afgeleverd.

(Een uitgebreidere review vind je op mijn blog Spinselwerk)