Met lichte tegenzin begonnen aan 13 uur van Deon Meyer. Dacht dat het niet mijn soort boek zou zijn, maar het tegendeel is waar. Doordat het de thriller van het jaar is, werd ik toch nieuwsgierig.

Het is een ge-wel-dig boek. Je wordt meegezogen in het verhaal en wil alleen maar steeds sneller lezen. Het verhaal heeft vaart, maar de personages zijn toch ook uitgediept. Van Bennie ga je houden. Je leeft met hem mee.

Het verhaal zit knap in elkaar, je wordt uitgedaagd om mee te puzzelen en als je denkt dat je het weet, blijft het toch weer anders te zijn. En gedurende het verhaal pik je ook nog veel mee over Zuid-Afrika en het rassenverhaal. Zonder dat het een stempel drukt of belerend overkomt.

Een aanrader. Van mij mag zijn volgende boek uitkomen, want ik ben benieuwd of Bennie.... Nee, niet verklappen. Lees het zelf maar!