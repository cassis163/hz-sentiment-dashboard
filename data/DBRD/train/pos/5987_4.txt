Café Zon & zee is mijn eerste kennismaking met auteur Jenny Colgan. Via Hebban kreeg ik de mogelijkheid om deel te nemen aan de leesclub over dit boek.
De achterflap van het boek vermeldt dat het gaat om Flora McKenzie, een jongedame wie is opgegroeid op een klein schots eiland maar deze heeft verruild voor de anonimiteit van een grote stad. Voor haar werk moet zij echter plotseling terug naar het eiland en zal zij har familie en haar verleden weer onder ogen moeten zien. Zij vindt dan een kookschrift van haar moeder. Flora ontdekt haar liefde voor koken en opent een pop-up restaurant op het eiland.
De eerste pagina van het boek is direct heel herkenbaar. Hierdoor ben ik met goede zin in het boek begonnen. Het boek vertelt het verhaal van Flora. Na de dood van haar moeder heeft zij het eiland verlaten. Echter voor haar werk zal zij weer terug moeten na het eiland en het verleden weer onder ogen moeten zien. Mede door de verliefdheid op haar baas en haar manier waarop zij het eiland heeft verlaten ziet zij hier erg tegenop. Zij heeft al die jaren haar vader en broers niet gezien en amper gesproken. Bij terugkomst draait zij direct weer mee in het gezin. Gedurende haar tocht naar wie zij daadwerkelijk is ontdekt zij haar passie voor koken.
Jenny Colgan omschrijft het boek als een verhaal met vitamine F; feelgood. En dat komt duidelijk in het boek naar voren. De personages worden goed uitgewerkt. Het boek bevat voldoende humor, spontaniteit, liefde en romantiek. Maar ook het herstel van de familiebanden is erg belangrijk.
De schrijfstijl was prima om te lezen, de lange zinsopbouw in het begin van het verhaal is wel even wennen, maar ook dat was later in het boek minder opvallend.
Het enige wat ik jammer vond aan het boek was dat ik het zo snel uit had…