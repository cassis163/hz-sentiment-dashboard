Het is de verraderlijkste zaak uit zijn carrière. Dat beseft Will Trent van het Atlanta Police Department zodra hij met zijn collega Faith Mitchell het verlaten pakhuis in Atlanta binnengaat. Zij treffen daar het dode en verminkte lichaam aan van ex-politieagent Dale Harding. Van het lijk lopen bloederige voetsporen weg die erop wijzen dat een ander, mogelijk vrouwelijk slachtoffer, is meegenomen... om vervolgens spoorloos te verdwijnen. De plaats delict is een puinhoop en het is onduidelijk wat hier precies is gebeurd. .
Het pakhuis is eigendom van de beroemde basketbalspeler Marcus Rippy en werd als nachtclub gebruikt. De sterspeler heeft de duurste advocaten ingehuurd om onder een aanklacht wegens verkrachting uit te komen, hetgeen ook lukte.

Patholoog-anatoom Sara Linton, die een relatie heeft met Trent, en bij de zaak betrokken wordt vindt op de plaats delict een verband met Trents verleden, want de voetstappen lijken van zijn vrouw Angie te zijn. De gevolgen halen beider leven overhoop en grote geheimen uit het verleden worden aan de lezer onthuld.
De 479 pagina’s tellende pil is weer een echte Slaugter met geweld, drugs, stoere personages en seks. De personages staan als een huis en het plot eveneens. Hoewel het boek los te lezen is, is er toch een doorlopende verhaallijn die je als nieuwe lezer van Slaugter niet eenvoudig oppikt omdat je de personages niet kent.

Verborgen is het achtste deel in de Georgia-reeks van Karin Slaugter. De serie waarmee de Queen of Crime populair werd. Hoeveel delen met Will Trent in de hoofdrol er nog komen is nog niet bekend
Slaugter laat met haar geweldige stijl weer zien waarom zij zo’n geweldige schrijfster is.