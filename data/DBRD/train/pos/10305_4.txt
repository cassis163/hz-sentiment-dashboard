Ik had nog nooit van dit boek, noch van de schrijfster gehoord. Bedankt Vakantiebieb voor de kans om dit prachtige boek te lezen! Ik zat letterlijk op het puntje van mijn stoel.

De personages in dit boek hebben mij omver geblazen. Ze waren allemaal uniek en vooral divers. Ik voelde het onderscheid en kon dit dan ook goed waarderen. Wat ook zo mooi was: iedereen had zijn eigen verhaal omtrent dezelfde dood van één persoon. Dat maakte het allemaal net zo interessant en extra speciaal. Vaak is er een soort van kerngedachten en dat is hier niet aanwezig. Iedereen heeft zijn/haar reden en daar blijft het bij.
De dader had ik ook niet zien aankomen. Misschien ook omdat deze niet zo mooi benoemd werd in de rest van het verhaal. Jammer, want dan had je als lezer toch net wat meer mee kunnen puzzelen. Vond het een beetje een gekke wending.
Er was ook één ding wat bij mij bleef hangen: wat was er tussen Milan en Fleur. Ik bedoel maar: daar kreeg ik geen antwoord op en dat vond ik vet jammer!

Het is een echte pageturner, maar oh zo spannend! Ik was gelijk verkocht en eerlijk gezegd vond ik het best jammer dat ik het boek uit had. Dit is zeker een schrijfster waar ik in de toekomst meer van wil lezen!