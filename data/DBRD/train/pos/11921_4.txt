'Vertellen, herinneren is altijd subjectief, maar onwaar is het daarom niet'
- Alfred Andersch

Ik las zojuist de novelle 'De vader van een moordenaar' van de, mij volstrekt onbekende, duitse auteur Alfred Andersch. Een puntgave vertelling in de vorm van een autobiografische herinnering; geschreven in een heldere, exacte taal. De geschiedenis levert de connotatie: de titelgever is de vader van Heinrich Himmler. De novelle geeft de lezer de mogelijkheid om de gedachten te laten gaan over onderwijs, verantwoordelijkheid en te speculeren over de bron van het nazisme. Veelzeggend is het nawoord van de schrijver, waarin hij zijn motieven toelicht. Lezen, mensen!