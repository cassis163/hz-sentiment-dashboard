Deze titel is het tweede boek van Peter Robinson dat ik heb gelezen. Na Kil als het graf is mijn samenvattende conclusie dat dit een heel goed (****) boek is. Alan Banks en Annie Cabot zijn voor mij nog redelijk onbekende personages omdat ik niet in de mogelijkheid ben om de gehele serie in de juiste volgorde te lezen. In het interview dat Sander met de auteur had, staat zelfs vermeld dat de logische volgorde ook niet in het NL vertaald is.

Blijft onverlet dat in dit boek zowel Alan als Annie hun persoonlijke karaktertrekken erg goed uit de verf komen. Met enkele -niet hinderlijke- flash backs word je voldoende geïnformeerd wanneer relaties naar het verleden bij moeten dragen aan de verhaallijn van dit boek. Ook de gekozen onderwerpen die aan het einde van het verhaal pas écht duidelijk worden, zijn realistisch en goed gekozen respectievelijk beschreven. Het is jammer dat Peter Robinson niet eerder dan een paar jaar geleden door Nederland is ontdekt en we pas nu plezier kunnen beleven aan zijn literaire werkstukken dat al zoveel jaren bestaan.