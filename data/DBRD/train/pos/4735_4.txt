Recensie Sinterklaas zonder baard.
Met dank aan In de boekenkast mocht ik dit leuke boek Sinterklaas zonder baard lezen.

In dit verhaal lezen we dat Sinterklaas zijn baard helemaal zat is. De aanleiding is een briefje van vorig jaar waarin Tom hem verteld bang te zijn voor zijn baard. Sinterklaas wil niet dat kinderen bang voor hem zijn dus besluit hij te veranderen. Hij wil het allemaal wat moderner en scheert niet alleen zijn baard af maar wil ook zijn mantel, mijter en staf niet meer dragen. Dit veranderd hij door een mooie broek en een dikke trui.
De zwarte pieten maken zich grote zorgen maar Sinterklaas is koppig en gaat zijn eigen gang.

Tijdens de intocht staat geen kind te zingen of te zwaaien. De kinderen herkennen hem niet meer. Als er later ook geen tekeningen en brieven meer komen en er zelf geen schoentje wordt gezet maakt Sinterklaas zich toch wel zorgen.
Zal pakjesavond nog wel doorgaan??

Het is een leuk en grappig verhaal. Wel heel veel tekst en daardoor lees je het niet snel uit maar lees je het per hoofdstuk voor. Tijdens het voorlezen merkte ik dat mijn nichtje snel haar aandacht verloor. Op elke bladzijde zie je een grappig pietje en af en toe is er een stukje tekst in een andere kleur en lettertype geschreven. De afbeeldingen in het boek vertellen het verhaal en passen goed bij het stuk tekst. Zelf had ik nog meer afbeeldingen gebruikt vooral voor de kleinere kinderen.

Al met al een heel leuk en grappig verhaal over de moderne sint.
Ik beoordeel het met 4 sterren