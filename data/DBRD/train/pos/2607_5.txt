‘Jij’ vertelt over het verhaal van De reiziger, een mysterieuze man die om de paar jaar vele mensen vermoordt en nooit gevat wordt, van 5 tienermeisjes die een hechte club zijn, niemand zal ooit tussen hen komen, van Ragnar, een vader die zijn verleden niet los kan laten en zijn broer dood aantreft en van nog enkele andere personages.
De 5 meisjes vinden heroïne, willen deze verkopen maar lopen zo tegen de eigenaar hiervan. De vriendinnen vluchten vanuit Berlijn naar Noorwegen. Natuurlijk wil de eigenaar koste wat het kost de meisjes te pakken krijgen en volgt hen. Deze reis brengt veel doden met zich mee. Ook de reiziger gaat op een bepaald moment met hen mee en uiteindelijk komt alles (en iedereen) bij elkaar in Noorwegen.

Alles wordt verteld in de JIJ-vorm wat in het begin even raar is om te lezen maar je voelt je meteen betrokken in het verhaal.
Elk hoofdstuk wordt verteld uit het perspectief van een ander personage. Er zijn best wel veel personages dus soms is het even lastig en moet je nadenken over wie zijn verhaal het juist gaat. Maar al bij al heeft mij dit niet gestoord.
Een boek van ongeveer 500 pagina’s die mij van het begin tot het einde toch wel heeft kunnen boeien.
Ik ben ook nieuwsgierig geworden naar meer werk van Zoran Drvenkar. ‘Sorry’ is het enige boek van hem dat ook in het Nederlands is vertaald, dus ga ik verder op zoek in andere talen.