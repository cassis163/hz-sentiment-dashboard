Met veel genoegen heb ik deze oerdegelijke thriller van Philip Kerr gelezen. Naast een heerlijke vertelstijl met gevatte dialogen en echt hilarische replieken, weet Kerr een spanning neer te zetten die de lezer aan zijn stoel laat kleven. Negatief punt vind ik zijn ongelooflijke inspiratie om verwijzingen en omschrijvingen meer dan kwistig rond te strooien, maar te veel is te veel en soms zijn ze grotesk overdreven wat enigszins storend werkt. Daarentegen brengt Kerr ook een hele databank aan historische gegevens te berde en schildert hij van sommige gedragsdragers of toenmalige Vips geen al te fraai beeld, zo de figuur van een Avery Brundage, gewezen Voorzitter van het IOC. Een naam die destijds galmde als een klok, maar nu wel heel erg gebarsten klinkt in mijn seniorenoren.
Wil je eens echt aangenaam "thrillen"… lees “Als de doden niet herrijzen” van Philip Kerr.
Een pluim voor het Vlaams weekblad Knack dat in haar cultureel pakket zes hardback-thrillers aanbiedt, waaronder deze steengoede Kerr.
Hugo