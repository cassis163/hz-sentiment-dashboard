¶Nobody can steal your inner space.¶

De liefde en mysterieuze spanning zijn mooie elementen

De cover is mooi en pakkend. Een jonge dame zit met ineen gedoken op een stoel. Met de handen in het haar. Wat ging er mis? De titel is kort en krachtig. Marit heeft nu eindelijk de Perfect Match, of toch niet? In de vertelperspectief van de ik-persoon lezen we over Marit die in Amsterdam woont. Ze is helemaal gek op Nils, kan dat wel na 1 maand, denkt ze nog. Jawel, want hij is gek op Marit. Na een gruwelijk proloog draait de sfeer om, als dag en nacht. Een happy-Marit siert de eerste bladzijden. Een vreugdegevoel komt bij je binnen.

Patricia Snel bekend van de combi spanning & romantiek, strooit daarna flink wat drama op het toneel. De lezer zit dan even geschokt op zijn stoel. En de roze zonnebril zakt even af. De wereld van Marit staat totaal op zijn kop. Bam!
Perfect Match heeft pittige thema's, die zeer actueel zijn, zich op grimmige plekken afspelen en grenzen overschrijden. Daarnaast lees je over datingssites, liefde en vertrouwen. Tegenwoordig worden er her en der datingssites uit de grond gestampt. Iedereen lijkt hier ook aan mee te doen. Het lijkt zo normaal, maar ondertussen...

De altijd zo aardige en yoga-liefhebbende Marit, ontpopt zich als een ware stoere Sandra Bullock. Al dan niet zonder gevaar. De spanning neemt stap voor stap toe en is hier en daar ook zeer beklemmend. Als er een drama gebeurt hebben we altijd een keuze, zo ook Marit. Ga je voor het goede of ga je voor rechtvaardigheid? Wat zou jij doen? Het is een vraag die lang blijft hangen.

Conclusie

Perfect Match is een mooi en spannend verhaal. Met vlotte pen geschreven en vol verrassende en ook beklemmende momenten. Wat een onschuldige flirt op een datingsite niet allemaal te weeg kan brengen, is onvoorstelbaar. De clou van dit verhaal is dit zeker ook!

Waardering: 4 dikke Birdy-sterren!!

Hartelijke groeten,
Annette Overvoorde, Birdy's Boeken
https://birdysboeken.blogspot.com/2019/05/patricia-snel-perfect-match.html