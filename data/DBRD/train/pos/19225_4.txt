Lastig boek om Ã­n te komen. Deon Meyer zit waarschijnlijk niet op advies van leken te wachten, maar de startpagina's mogen iets toegankelijker en overzichtelijker. (Zelfs ik had neiging het boek weg te leggen.)
Gewoon doorlezen, blijkt het devies, het wordt heel goed en heel spannend.

Bennie Griessel krijgt te maken met lijken, een ontvoering en - zoals te doen gebruikelijk - met zichzelf. De drank ligt nog steeds op de loer en is een geducht tegenstander voor Bennie. Tegelijkertijd speelt de verhaallijn van zakkenroller Tyrone Kleibooi.

Deon Meyer trakteert de lezer op een zinderende story, doorspekt met Engelse en Afrikaanse woorden. Het is even wennen om traaien te lezen waar proberen bedoeld wordt, om maar een voorbeeld te noemen, maar het is o zo toepasselijk voor Zuid-Afrika. Heerlijke sfeer, prachtig werk!

De volgende Bennie Griessel is getiteld 'Icarus' en verschijnt in oktober 2015 in het Nederlands. Een dezer dagen krijg ik de Afrikaanse editie, ik ben benieuwd of het me lukt die te lezen en tevens te begrijpen.