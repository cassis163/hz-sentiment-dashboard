Verhalen uit de Griekse mythologie, naverteld door Stephen Fry, op zijn geheel eigen manier, met zijn humor. Het is of hij bij je zit en ze persoonlijk aan je vertelt. Dat is smullen.
Veel van de verhalen zijn min of meer bekend, maar sommige details en verbanden worden nu echt duidelijk. Hoe ontstonden die goden? Hoe verhielden ze zich tot elkaar? Waren ze er allemaal opeens en tegelijk? Hoe goddelijk of hoe menselijk waren ze?
En welke rol speelden de mensen?
Het was niet altijd eenvoudig om alle namen en locaties uit elkaar te houden, maar verder is dit boek heerlijk om te lezen.