Rasechte horror van eigen (nou ja, Vlaamse) bodem! In deze intrigerende bundel vol sfeervolle verhalen, waarin ook science fiction en magisch realisme doorklinkt, spat de liefde voor het genre ervan af. Thys heeft een fraaie, zorgvuldige stijl en zorgt steevast voor een onheilspellende sfeerzetting.

Vaak zijn de macabere verwikkelingen angstaanjagend, soms werken ze op de lachspieren. Een voorbeeld van dat laatste is 'Verstopt', waarin het ontstoppen van de gootsteen leidt almaar hilarischer - en ranziger - taferelen. Mijn favorieten waren nochtans het titelverhaal, waarin een vrouw geleidelijk in een kwal verandert, en 'Een steen van zwart', over een mysterieuze zwarte steen op de zuidpool.

De verhalen variÃ«ren van minder dan 10 tot 30 pagina's en zijn afzonderlijk van elkaar te lezen. Het ontbreekt in deze bundel aan een rode draad en sommige verhalen eindigen wat onbevredigend, maar als geheel een lezenswaardig debuut van deze Vlaamse schrijver dat absoluut naar meer smaakt!