De blogtour rondom de ‘Brave new love’ YA diversity-verhalenbundel, uitgeven door Dutch Venture Publishing is van start gegaan en ook ik mag mijn bijdrage leveren. DVP verwacht altijd openheid en eerlijkheid van de recensenten, ook als een boek niet bevalt mag dit, dan uiteraard wel goed beargumenteerd, benoemt worden. Dit geeft mij het vertrouwen om gewoon onbevooroordeeld en met een openblik het boek te gaan lezen. Iets wat ik overigens altijd doe, ongeacht welke schrijver of uitgever, en wat ik niet meer dan normaal vind voor een recensent.

Deze bundel bevat tien verhalen die allemaal gaan over, een al dan niet bijzondere vorm van, liefde. Elke YA schrijver die bij deze bundel betrokken is heeft haar eigen draai aan het hoofdonderwerp gegeven waardoor er een rijkelijke variatie aan verhalen in het boek te vinden is. Zo is er een grote verscheidenheid aan geaardheid, diversiteit, buitenaards, bovenaards en zelfs een tintje magie.

Ik kan zeker zeggen dat ik met plezier de bundel gelezen heb. Uiteraard heb ik mijn favoriete en minder favoriete verhalen maar elk van hen bevat wel een mooie bijzonder boodschap. De schrijfstijl van de diverse YA auteurs verschilt, alle verhalen lezen prettig en hebben compleet iets eigens. Ik vond het fijn dat als je meerdere verhalen achter elkaar door leest er duidelijk verschil is. Natuurlijk wordt dit aangeven met een nieuwe titelpagina maar het is goed om dit ook aan de schrijfstijl en inhoudt zelf te merken, zodat je niet met je gedachte bij het voorgaande verhaal blijft hangen. ‘Brave new love’ is een originele verzameling van YA verhalen die perfect is voor de specifieke young adult doelgroep maar zeker ook vermakelijk is voor een grotere groep. Het gaat tenslotte over liefde en dat gaat ons allemaal aan ;)

Ik geef dit boek 4 sterren.

Spanning: 6
Plot: 7
Leesplezier: 8
Schrijfstijl: 8
Originaliteit: 8
Psychologie: 7