De juiste man is het tweede boek van Max van Olden, maar het eerste dat ik las.
Het is mij prima bevallen, na een noodlottig ongeval met de zoon Jelte van de hoofdpersoon Oscar Seefelt, wat een emotionele gebeurtenis is, springt het verhaal naar bijna 20 jaar later. Dat is dus net voordat het 'misdrijf' zal verjaren.
Of het een misdrijf is, is niet zeker in de ogen van een rechter volgens mij. Voor de vader staat die vraag uiteraard niet ter discussie.
Daarom doet Oscar er dan ook alles aan om de juiste dader voor de verjaringstermijn ter verantwoording te roepen. Omdat de dader (alleen) voor Oscar helder voor ogen staat en hij tevergeefs geprobeerd heeft de autoriteiten hiervan te overtuigen, stelt hij letterlijk alles in het werk om zelf de dader te ontmaskeren.
Het verhaal boeit van begin tot eind! Op het einde van het boek zit er nog wel een open eind aan het verhaal wat ik persoonlijk een beetje jammer vind. Ook het eigen rechter spelen van Oscar kan mijn goedkeuring niet verdragen, hoewel ik het na zo'n dramatische ongeval wel kan begrijpen.
Al met al een boek dat de moeite waard is om te lezen, het is niet echt gecompliceerd, leest makkelijk weg. Daarom zal ook de debuutthriller van Max op mijn te lezen lijstje zetten.