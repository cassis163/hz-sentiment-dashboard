Allereerst wil ik uitgeverij The House of Books en Hebban.nl bedanken voor het mogen lezen van dit #hebbanbuzz boek. (e-boek)
Voor mij is het de eerste kennismaking met deze auteur en die is me erg goed bevallen.
Het verhaal gaat over Max Rhode, een mislukte schrijver. Hij is een plichtgetrouw burger die nooit een vlieg kwaad doet. Hij is het tegenovergestelde van zijn broer Cosmo, die in een psychiatrische inrichting zit. Max heeft nog nooit iets illegaals gedaan. Tot nu toe dan, binnen een paar dagen zal hij een van de meest verschrikkelijke en weerzinwekkende misdaden plegen, alleen weet hij dat zelf nog niet …De mensen die dit wel weten willen Max vermoorden voor het te laat is.
Max’ leven krijgt in een klap een hele andere wending als hij te horen krijgt dat hij moet uitkijken dat hij niet iemand vermoord, hij besteedt er weinig aandacht aan . Maar hij krijgt een paar keer een waarschuwing dat hij op moet passen. Als hij dan ook nog eens te horen krijgt dat Jola, zijn pleegdochter, terug moet naar haar biologische ouders ,die junkies zijn, vlucht hij met haar. Hij blijft lastig gevallen worden met boodschappen van onbekenden, die zeggen dat Joshua hem heeft uitgekozen. Wie is die Joshua? Wat wil men van hem? En van Jola? Heeft hij iets raars gedaan?
Je kan je goed inleven in Max, hij is een plichtsgetrouwe burger die nu als een leeuw moet vechten voor het leven van Jola en hemzelf. Je voelt zijn angst en pijn. Vaderliefde die sterker is dan zijn angst. Jola heeft het in dit verhaal niet makkelijk voor een tiener. Wat zij meemaakt, is ongelofelijk. Wat een dapper meisje.. Wat een daadkracht en relativeringvermogen heeft ze. Ik vind haar het beste en het sterkste karakter hebben.
Het verhaal pakt je vanaf de eerste bladzijde, het is niet alleen spannend maar ook actueel. De schrijver pakt onderwerpen zoals kindermishandeling, pedofilie en het verzamelen van data op het internet aan en maakt het bespreekbaar. Je kan het boek niet wegleggen. Het eind is zeer verrassend, er zit een paar keer een plotwending in die je niet ziet aankomen.
Een van de betere thrillers van 2016. Fitzek heeft mij overtuigd meer van zijn boeken te gaan lezen.