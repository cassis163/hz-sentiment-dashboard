De Beer en de Nachtegaal is een Russische vertelling dat je meeneemt naar het oude Rusland in een dorpje waar het altijd sneeuwt. Door de ogen van Vasja, een moedig en zelfzeker meisje ontdek je de betoverende wereld vol geheimen die schuilgaat in het donkere bos. Maar ook zijn het opkomende Christendom en enkele politieke elementen aanwezig.
Vooreerst is Vasja, zeker voor de tijd waar het verhaal zich afspeelt, een heel sterk personage. Een meisje dat opgroeit tot een vrouw en niet zomaar in het rollenpatroon wil vervallen. Ze is heel zelfzeker, moedig en krijgt vanaf haar geboorte een plaats in je hart. Vasja evolueert doorheen het verhaal naar een sterk personage. Ook de andere broers en haar vader worden mooi uitgewerkt. Zelfs personages die maar kort in beeld komen weet Katherine Arden mooi te belichten.
Ook het verhaal slokt je op en neemt je mee in een betoverende wereld van sprookjes en magie die wij nog niet kennen. Doorheen het verhaal kan je heel goed volgen wat voor wezentjes er de revue passeren. Maar voor alle duidelijkheid is achteraan ook een korte begrippenlijst opgenomen.
De schrijfstijl was precies goed, met mooie woorden beschrijft de auteur wat er aan het gebeuren is. Toch vervalt het boek nergens in langdradige passages, waardoor het lezen fijn en aangenaam blijft.
De Opbouw van het verhaal gebeurde in drie delen waarin je steeds meer te weten wilt komen. Zo is er ook de armoedige kant van Vasjaâ€™s leven. In de winter moet het gezin zien te overleven en in de zomer is het hard werken.
Kortom, De Beer en de Nachtegaal is een betoverend verhaal dat je meeneemt naar het oude Rusland. Je komt in aanmerking met magische wezens waar je nog nooit van hebt gehoord en dat in combinatie met de schrijfstijl van Katherine Arden, een welverdiende 5 sterren!