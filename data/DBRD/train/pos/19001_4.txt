Dit boek heeft een prachtige originele cover. Door de zijkant zit een draad genaaid en om de 16 bladzijdes zie je dit rode draad terug in het boek. Ontzettend origineel en alleen daarom al zal je als liefhebber dit boek graag willen hebben.

De rode draad van de cover heeft natuurlijk te maken met het verhaal. Een met lichaamsdelen aan elkaar genaaide 'lappenpop' wordt gevonden hangend voor een raam in een appartement. Het zijn lichaamsdelen van verschillende mensen. Vlak erna duikt een lijst op met daarop de namen van 6 mensen en hun sterfdatum. Voor wolf en zijn team niet alleen de opdracht deze mensen op te sporen en te beschermen maar ook er achter te komen welke mensen al zijn vermoord. Wat volgt is een spannend onderzoek.

Het begin van het boek is even opletten en erin komen. De schrijfstijl is wennen, veel lange zinnen en moet deze af en toe overlezen om ze goed op te nemen. Verschillende personages komen aan bod en in verschillende vertelperspectieven. Hierdoor duurt het even voordat je in het verhaal zit.
Daarna kreeg het verhaal mij wel in zijn greep. De slimme manier waarop de moordenaar zijn slachtoffers te pakken krijgt en de sarcastische humor waardoor je af en toe zit te lachen maken het een goed boek! Wel hadden voor mij de personages in het verhaal wat meer uitgediept mogen worden, ik had meer willen weten over waarom ze doen en zijn zoals ze zijn.
De hype rond dit boek is niet helemaal te begrijpen. Ondanks dat het een origineel verhaal is had ik er daardoor toch iets meer van verwacht. Maar al met al is het toch een prima debuut en ben ik erg benieuwd naar deel 2 welke ik zeker zal gaan lezen.