Het verhaal speelt zich grotendeels af op het ‘’Landgoed Longbourn’’waar de familie Bennet woont. De auteur laat het verhaal zien vanuit het personeel, dat elke dag hard werkt op het landgoed. Het personeel, dat bet staat uit het echtpaar Hill en de twee dienstmeisjes Sarah en Polly vormen samen ook een soort van familie. Tijdens het lezen is het haast voelbaar hoe zwaar het personeel het heeft met alle taken die ze elke dag moeten uitvoeren, zoals koken, schoonmaken, kleding wassen en dat allemaal met de hand. Een simpel uitstapje voor de zusjes Bennet, of onverwachts bezoek kosten de bediendes allemaal extra tijd, om hun van dienst te kunnen zijn, terwijl ze hun handen al vol hebben aan alle dagelijkse taken. Opeens komt een nieuwe knecht, James, op het landgoed erbij. Sarah is erg behoedzaam voor hem en vertrouwt hem niet, ze heeft het idee dat hij een geheim met zich meedraagt. Langzamerhand krijgt ze toch gevoelens voor hem, net op het moment dat het geheim van James bekend dreigt te worden. Plotseling verdwijnt James, wat een enorme onrust veroorzaakt bij Sarah. Tussen het verhaal over Landgoed Longbourn, wordt het verhaal over de jeugd van James verteld, maar even later lees je ook over het huwelijk tussen mr Darcy en Lizzy(1 van de dochters van meneer Bennet) en dat 1 van de bediendes, Sarah, met hun mee gaat naar het huis op Pemberley.
Het verhaal gaat grotendeels over het personeel van Landgoed Longbourn en hoe hun leven is, met daarbij ook alle gevoelens, geheimen en onderlinge relaties. Tussendoor krijg je ook wat meer informatie over de familie Bennet die op het landgoed woont en lees je over de toekomst van een aantal familie leden en personeelsleden en kom je achter de geheimen die zij met zich meedragen. Het was zeker een mooi verhaal om te lezen, je gaat als het ware terug in de tijd. Aan het begin was het wat langdradig en wennen welke namen nu bij de familie en welke bij het personeel hoorde en hoe de onderlinge verhoudingen waren tussen alle mensen die betrokken waren bij Landgoed Loungbourn, maar naarmate je verder leest, maakt het verhaal je steeds nieuwsgieriger. Ik had zelfs wel iets meer en een uitgebreider verhaal willen lezen, over hoe het met de familie leden en het personeel is gegaan, naarmate ze ouder werden.