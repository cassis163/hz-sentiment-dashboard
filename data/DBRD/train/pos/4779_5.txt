Benedict Wells heeft een meesterwerk geschreven met Het einde van de eenzaamheid. Van de eerste tot aan de laatste bladzijde boeit dit familiair verhaal. Elke keer dat ik het boek in mijn handen had verheugde ik mij er op om verder te kunnen lezen over de levensles van Jules. Hij blijft geloven in een droom en komt elke keer door diverse omstandigheden weer bij die droom uit. Zijn volharding leidt er toe dat zijn droom uitkomt. Deze droom komt echter na een aantal jaren toch op een verschrikkelijke manier tot een einde.
De personages worden op een voortreffelijke manier beschreven. Zijn ouders, zijn broer en zus, zijn vriend en zijn grote liefde Alva het is net of je ze voor je ziet en ze persoonlijk kent. Zelden heb ik mij door een boek zo laten meeslepen als door dit pareltje. Ik ben zo enthousiast dat ik andere boeken van Benedict Wells wil gaan lezen. Aanrader van de bovenste plank!