Dan Brown weet een historisch kunstwerk, De goddelijke komedie van Dante Alighieri, te verweven in een hedendaags thema als bioterrorisme.
Robert Langdon speelt de hoofdrol in het verhaal en is een begaafd hoogleraar in de kunstgeschiedenis. Hij speelt zijn rol met verve.
Het boek begint zeer stormachtig. Langdon wordt wakker in een ziekenhuis en weet niet meer hoe hij daar gekomen is en wat hij daar doet. Daar begint zijn zoektocht. Sienna Brooks, een van zijn artsen, helpt hem in zijn zoektocht. Op het moment dat Langdon in het ziekenhuis wordt aangevallen, vlucht hij samen met Brooks naar haar appartement.
Langzaam wordt duidelijk dat hij betrokken is bij een andere zoektocht, namelijk maar een creatie van een ander zeer begaafd persoon: Bertrand Zobrist. Dit wordt vooral duidelijk op het moment dat hij een goed gesprek heeft met Dr. Elisabeth Sinskey, hoofd van de WHO.
De zoektochten zijn de rest van het boek met elkaar verweven en zorgen voor veel spanning en mooie plotwendingen. Wat ook het hele verhaal voor spanning zorgt is de vraag is Sienna Brooks te vertrouwen of niet?
Al met al een zeer goed verhaal, wat je van begint tot het eind blijft boeien!