Stendert wordt door zijn zus naar bed & breakfast de blauwe luiken gebracht om aan zichzelf te werken na een door hem veroorzaakt ernstig en dodelijk ongeval. Door de gezondheidsproblemen van eigenaresse Maria heeft zij hulp van haar zoon Maarten, tuinman Herman en Ditte die het huishouden regelt. In de bed & breakfast verblijven meerdere gasten, fotografe Kat, tiener Azra en haar moeder de Vlaamse Elena. Na een huisfeestje ter gelegenheid van het 1-jarig bestaan van de bed & breakfast, verdwijnt Ditte. Samen met Kat, gaat Stendert op onderzoek, dit brengt hen terug naar de flower power tijd van de jaren 60.

Als een rode draad door het verhaal lopen flarden van songteksten waar zelfs een spotify lijst van gemaakt is. Het luisteren is echter geen must, de meeste nummers hoorde ik al in mijn hoofd tijdens het lezen omdat ik ze herkende. Het boek leest als een trein en het is een bij vlagen spannend en muzikaal verhaal.