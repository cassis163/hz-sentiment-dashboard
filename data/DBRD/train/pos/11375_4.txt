Blogtour: Sarah Dalton- Onzuiver

Dit boek speelt zich af in de toekomst. De bevolking Groot-Brittannië is dan enorm veranderd. Er zijn Onzuivere mensen, hun genen zijn te slecht bevonden om te mogen voortplanten. Zij leven vaak in armoe en de Zuiveren vegen de vloer met ze aan. Helemaal zuiver, dat kan! Wil je een perfect kind? Ze maken er een voor je in een laboratorium. Ze klonen mensen, deze mensen lijken minder gevoelens te hebben. Het is net welke eigenschappen ze krijgen. Deze wereld is erg dystopisch en het idee dat je als gewoon mens niet goed genoeg bent… Ze hebben ook de Stuiptrekkende Zondag, de dag om onzuivere mensen te executeren.

Je volgt het verhaal door de ogen van Mina. Ze heeft een groot geheim dat niet uit mag komen. Anders moet ze weer verhuizen. Ze woont samen met haar vader. In regio 14 probeert ze haar draai te vinden. Ze maakt voor het eerst in haar leven vrienden: Angela en Daniel. Daniel heeft ook een bijzondere gave. Ze gaat deze mensen als familie zien en wil er niet meer weg. Op haar nieuwe school loopt ze Sebastian tegen het lijf. Hij is een G.e.P. Hij doet aardig tegen haar, terwijl nog nooit een genetisch geperfectioneerd persoon dat gedaan heeft. Sebastian is anders dan de anderen. Ze wil meer van hem weten, hierdoor komt ze in de problemen. Als er op haar school een van haar klasgenootjes wordt gearresteerd, gaat ze heel anders nadenken over haar leven. Ze laat zich meeslepen en doet iets waar ze spijt van krijgt. Ze moet samen met Daniel, Angela en Sebastian vluchten. Komen ze ooit levend uit de klauwen van regio 14? Of zitten ze er vast?

Spannend, korte hoofdstukken. Heerlijk vlot geschreven. Je voelt mee met de personages. Je voelt de klok tikken, de tijdsdruk is erg aanwezig. Het voelt als een race tegen de klok. Mina heeft ook nog eens te maken met gevoelens van verliefdheid. Hoe moet ze daarmee omgaan? Ze heeft ook een verleden. Haar vader doet erg geheimzinnig over bepaalde zaken. Stap voor stap kom je meer te weten, over wat er aan de hand is. De spanning is zo enorm goed opgebouwd. Het is origineel, maar de sfeer van The Hunger Games zit er ook een beetje in. Of de boeken van Lauren Oliver. Daar ondergaan mensen ook een operatie op een bepaalde leeftijd. Dus ik herken dingen uit andere verhalen. Toch is het allemaal heel anders, daarom leest het als een trein. Ik kijk uit naar het volgende boek. 4****