De kat in de wilde stad is een dun boekje van ca 110 pagina’s met verhalen en foto’s van Amsterdam. Amsterdam is een hele leuke en bijzondere stad en de kat genaamd Abatutu neemt je mee naar gedeeltes waar wij mensen bijna nooit komen, hij komt van alles tegen en geeft er zijn ongezouten mening over. Zelfs een alligator staat met foto en al in het boek. Elke dag wurmt Abatutu zich door het kattenluik om op avontuur te gaan, in een verborgen loods met tropische dieren in kooien gestopt en bij welke dieren staat de paparazzi op de stoep als ze een kleintje krijgen? Of wat gebeurt er na een marktdag?
Dit boek is zo leuk om door te bladeren, de foto’s zijn mooi geschoten en de verhalen erbij zijn heel luchtig geschreven.
Het is een nieuwe gids voor Amsterdam. In ieder geval een nieuwe manier om een mooie stad te leren kennen. En om in je eigen stad ook eens om je heen te kijken (in plaats van op je mobiel)
Er is een film van gemaakt en die is in verschillende bioscopen te zien