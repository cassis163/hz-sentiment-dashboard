Gesteund door het zich steeds verhardende sentiment tegen de massale instroom van (gevluchte) islamitische groepen mensen in de westerse maatschappij besluiten een aantal mannen gelieerd aan de extreem rechtse beweging in Zweden dit sentiment aan te wakkeren. In eerste instantie richt hun woede zich op vooraanstaande journalisten die in hun ogen te positief schrijven over deze asielzoekers en hun misdaden vergoelijken. Ook zitten zij achter een aanslag in het centrum van Stockholm die ze er uit hebben laten zien als een aanslag van een moslim fundamentalist wat het sentiment nog verder aanwakkert..

Patriotten is het schrijversdebuut van de Zweedse auteur Pascal Engman (1986, Stockholm, Zwe) en is inmiddels vertaald in 14 landen, tevens werden de rechten verkocht aan een productiemaatschappij om er een TV serie op te baseren.

Het boek is opgehangen aan het maatschappelijke actuele thema van het steeds verslechterende sentiment van afkeer tegen de steeds grotere worteling van gevluchte moslims in Europa en in dit geval Zweden in het bijzonder. Door middel van meerdere verhaallijnen wordt er toegewerkt naar de climax. Het plot zit prima in elkaar al komen de connecties en verbindingen die ieder karakter met elkaar hebben soms wat gekunsteld over. Geholpen door de soepele verteltrant en voldoende spanning is die soms gekunsteldheid snel vergeven. Al een met al een zeer lezenswaardig boek wat de moeite waard is

3,5 sterren