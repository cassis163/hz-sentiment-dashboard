maar niet voor young-adults van 12 jaar.,Laat een Scandinavische auteur een boek schrijven, en het wordt bijna gegarandeerd een hit. Veel van hen varen mee op de successen van Stieg Larsson en Henning Mankell.
De vrij onbekende Ingvar AmbjÃ¸rnsen schreef De moorden van Barkvik. De in Duitsland wonende Noor is in het hoge noorden een erkend auteur. Hij ontving veel literaire prijzen, ondermeer met zijn Elling-trilogie.
In De moorden van Barkvik gaat de 16-jarige Fillip Moberg samen met zijn oom naar het plaatsje Barkvik. Hier is een moord gepleegd en Fillipâ€™s oom moet verslag doen van de gebeurtenissen. Fillip mag mee, en raakt in contact met de dorpsjeugd. Vanaf dat moment is niets meer wat het lijkt.
Het boek is goed opgebouwd, al vraag je je in het begin af waarom je het boek leest. Je blijft vrij lang in de waan dat de dader al gepakt is, en oom Ernst er alleen komt om een artikel te schrijven. De hoofdpersoon, Fillip, is uitvoerig en erg goed beschreven. Je weet precies wat Fillip allemaal denkt. Je wordt daardoor het boek ingezogen. Je wilt niet meer stoppen met lezen totdat je weet wie de moord op zijn geweten heeft.
Toch is er wel een klein kritiekpuntje: de manier waarop dit boek geschreven is, en dan met name de grofheid in sommige delen van het boek, vind ik niet echt geschikt voor hele jonge lezers.
De moorden van Barkvik is een spannend en goed uitgewerkt boek, maar niet voor young-adults van 12 jaar.