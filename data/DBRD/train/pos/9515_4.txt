Simon is een man met een normaal, bijna saai, leven. Tot zijn jeugdliefde Neva terugkeert naar het dorp en dit alles gelijk verandert. Verschillende geheimen komen boven, geheimen van nu en geheimen van vroeger. Simon komt dingen te weten die zijn leven totaal op zijn kop gooien en die hem doet denken aan hoe het had kunnen zijn en hoe het wellicht nog kan zijn.

Op de kaft van het boek zie je een grote, zwarte aalscholver. De titel van het boek staat in witte en oranje letters bovenaan. De titel van het boek en de aalscholver komen beide voor in het boek en vooral de titel geeft heel goed weer waar het verhaal over gaat. Zelf zou ik het boek niet zo snel oppakken in de winkel, omdat de voorkant mij niet trekt. Maar beoordeel een boek niet aan de hand van zijn voorkant, want als je de tekst op de achterkant leest word je toch wel erg nieuwsgierig. In dit geval trekt dus niet de kaft mij naar het boek, maar juist de korte schets van het verhaal maakt dat ik het boek wil lezen.

Het verhaal speelt zich af in het verleden en in het heden. Dit is duidelijk aangegeven door het jaartal en daarnaast wordt het heden aangeduid met cijfers en het verleden met letters. Het geeft het verhaal een extra dimensie, extra spanning naar het einde toe. Hoe hebben de dingen in het verleden een connectie met de gebeurtenissen in het heden? Komt alles bij elkaar op het eind? Deze vragen stel je jezelf als je steeds iets meer komt te weten over het verleden van Simon en wat er in de tussentijd allemaal gebeurt en is voorgevallen.

De schrijfster heeft een fijne schrijfstijl; niet te moeilijke worden en lange zinnen. Het leest makkelijk weg en dat is ook een reden dat je door wil blijven lezen in het boek en hem moeilijk aan de kant kan leggen.

Een klein minpuntje vind ik wel dat het af en toe een beetje onrealistisch is. Het lijkt erop alsof Van Leest er net iets teveel aan heeft gedaan om alles aan elkaar te knopen. Het zijn zeker verrassende wendingen, maar het moet wel een beetje reÃ«el blijven. Met dit boek had ik zo nu en dan het idee dat het net een beetje te ver ging.

Het boek geef ik dan ook 4 sterren. Het is een boek dat makkelijk wegleest en dat langzaamaan naar de clou toe dobbert. Wel vind ik sommige dingen net een beetje te gemaakt om het verhaal passend te maken. Goed debuut en zeker het lezen waard!