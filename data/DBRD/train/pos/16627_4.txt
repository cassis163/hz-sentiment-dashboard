Gallia 342: Nadat er veel geschriften zijn verbrand weet de Jonge monnik Arinus zijn hand te leggen op een geheime Codex en meent deze in veiligheid te moeten brengen. Hij verstopt de Codex in de bergen, maakt een kaartje van de verstopplaats en stopt dit in een kostbaar flesje, dat hij vervolgens ook weer verstopt.

Carcassonne 1942: als Sandrine op een mooie ochtend naar buiten gaat voor een rondje op haar fiets vind ze een man in het water, ze red hem en de man weet in zijn laatste ogenblikken een boodschap door te geven aan Sandrine, dan wordt Sadrine neergeslagen valt in het water en wordt gered door een andere man. Wanneer ze wordt gevonden door een echtpaar is er geen spoor meer te bekennen van beide mannen. Tijdens een demonstatie komt haar redder Raoul in beeld, ze laat hem overnachten in haar huis zodat hij de volgende dag op de vlucht kan slaan voor de politie. Dan verteld haar zuster Marianne haar over haar werk in het verzet en Sandrine is dan al snel ge√Ønteresseerd en wil haar steentje bijdragen. Sadrine en de vriendinnenclub van Marianne storten zich dan ook volop in het verzetswerk dat in het begin bestaat uit het verzorgen van gevangenen, maar al gaande weg wordt het steeds gevaarlijker werk.

Citadel is een mooie historische thriller, maar mist wel wat in tegenstelling tot haar eerder verschenen boeken. Voor de spanning moet je eerst het halve boek hebben gelezen en de kennis voor wat betreft de geschiedenis laat wat te wensen over. Des al niet te min is het weer een lekker boek, dat lekker vlot weg leest. De personages worden goed beschreven en leuk detail is dat de heer Billard al bekend uit het vorige boek ook weer van de partij is. Het vriendinnenclubje vormt echter de hoofdmoot voor het verhaal, Billard had een wat grotere rol mogen hebben gezien zijn zoektocht naar de codex, jammer dat Kate Mosse dit onderwerp wat laat liggen en onduidelijk brengt, ze laat hier dan ook een steekje vallen. De schrijfstijl is zeer eenvoudig, af en toe heb je het idee dat je een Young Adult aan het lezen bent. De plot zit goed in elkaar en naar het einde toe neemt de spanning toe. Kortom, een heerlijk boek voor degene die van een historische thriller houdt. Ik geef hem dan ook 4 sterren.


Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 3 sterren