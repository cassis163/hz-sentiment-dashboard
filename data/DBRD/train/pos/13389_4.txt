Spy Girl - Code Rood is het tweede boek in de serie, geschreven door Robin Benway. Echter, dit boek kun je ook prima los van het eerste deel lezen. Spy Girl - het verhaal over Maggie - is een stoer meidenverhaal!

Maggie, een meisje van zeventien, heeft een apart leven. Ze is een dochter van twee spionnen en zelf werkt ze ook als spion voor 'Het Collectief'. Daarnaast heeft ze ook nog een 'normaal' leven met vriendin Roux en vriendje Jesse. Maar dan worden haar ouders beschuldigd van stelen. Ze zijn niet meer veilig; ook niet voor het Collectief. Maggie besluit dat ze moet helpen: ze moet laten zien dat haar ouders onschuldig zijn. Ze komt al snel in allerlei gevaarlijke en nieuwe situaties terecht. De ramp lijkt compleet wanneer Jesse en Roux ook in de situatie betrokken raken. Kan Maggie het allemaal weer goed laten komen?

Het taalgebruik in dit boek is niet zo heel erg lastig. Dat maakt het boek super aantrekkelijk! Als lezer zit je vanaf de eerste bladzijde in het verhaal en leef je mee met de hoofdpersoon. Je ziet haar sterke kanten en haar zwakke kanten. Je wilt met haar mee lachen, maar ook met haar mee huilen. Je snapt de relatie met Jesse, maar je snapt de problemen ook. Dat maakt het verhaal zo boeiend!

Daarnaast bevat het verhaal de nodige humor, de nodige liefde en natuurlijk een goede dosis spanning. Allerlei ingrediÃ«nten voor een heerlijk boek! Maggie komt in allerlei spannende situaties terecht. Denk maar aan achtervolgingen, schietpartijen, inbraken en ruzies. Daarnaast heeft ze natuurlijk een super romantische relatie met Jesse. Hier lees je ook alles over! Dat maakt het boek grappig, liefdevol, spannend en origineel.

Leuk om te weten: dit boek is een deel uit de serie. Het is het tweede deel, maar het is ook los van het eerste deel te lezen. Het eerst deel heet 'Spy Girl'. Wellicht is dat boek ook wel iets voor jou?