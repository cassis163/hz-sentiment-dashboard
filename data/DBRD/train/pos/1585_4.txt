De titel 'Jij bent de volgende' wordt in de loop van het verhaal duidelijk. Via een sms'je...

Het boek is onderverdeeld in delen met als titels; Heden en Verleden, die elkaar in 59 hoofdstukken afwisselen zodat de lezer een gedeelte te weten komt over wat er gebeurd is in het verleden.

Dit alles maakte het mysterie niet kleiner kan ik je vertellen. Het blijft spannend van A tot Z.
Daarmee bedoel ik een spannend, mysterieus gevoel van dreiging dat voornamelijk in het begin de hoofdpersonen blijft vergezellen op hun reis door het verleden. Ze weten niet van welke kant deze dreiging komt, maar dat maakt het voor hun niet minder gevaarlijk. Dit mysterie is zelfs onheilspellend te noemen!

Het heden blijkt zeker niet minder spannend te zijn, de keiharde en veelal gewelddadige acties volgen elkaar steeds sneller op. Wat overkomt hen toch? En waarom? Wat hebben ze gedaan om dit alles te verdienen? Deze vragen blijven door je hoofd spelen tijdens het lezen. Later wordt steeds duidelijker hoe een en ander in elkaar zit. Dat gegeven zorgt er niet voor dat de spanning minder wordt, integendeel;
'Graham stapte over de lijken heen en bleef op de drempel naar de keuken staan, kijkend naar de openstaande achterdeur. Hij vloekte zacht. Zijn bezorgde toon strookte niet met de doelbewustheid waarmee hij op de deur richtte. 'Mike? Alles goed?' Mike had niet gezegd hoe hij heette.'

Mike en Shep nemen een besluit. Dat vergt veel van Mike. Hij wil zijn gezin bij elkaar hebben en het beschermen, maar dat is nu niet mogelijk;
'Je wilt haar terug', zei hij.
'Ja,' reageerde Mike.
'Veilig.'
'Ja.'
'Dan moet je niets zijn. Niets willen. Als je ze nodig hebt, Kat of Annabel, kun je ze niet hebben. Je bent geen echtgenoot. Je bent geen vader. Je bent een man met een missie. Begrepen?'
'Ja.'

Het hele verhaal zit zo goed in elkaar dat je nieuwsgierig blijft en meer en meer wilt lezen; nergens verminderde mijn aandacht en ik wilde weten hoe alles in elkaar zat. Dit alles overgoten met een heerlijke portie actie! Deze auteur heeft dat prima voor elkaar gekregen. Mijn complimenten aan Gregg Hurwitz.
Over uithoudingsvermogen en trouw.

Graag gelezen! 4,5/5*