Voormalig “It-Girl” Janie Jenkins leefde 10 jaar geleden in luxe maar komt aan het begin van het verhaal net uit de gevangenis dankzij een vormfout. Zij werd veroordeeld voor de moord op haar moeder en het is nu tijd om de waarheid te achterhalen. Door haar geheugenverlies weet zij zelf niet precies meer wat er 10 jaar geleden gebeurt is. Omdat zij nog steeds in de “spotlights” staat besluit ze direct na haar vrijlating incognito op onderzoek uit te gaan. Met hulp van haar advocaat lukt het haar om de pers een stapje voor te zijn.
Gedurende haar verblijf van 10 jaar in de gevangenis heeft zij veel nagedacht, tijd doorgebracht in de bibliotheek en onderzoek gedaan naar de kleine aanwijzingen die zij heeft. Janie weet gewoon niet of zij wel of niet schuldig is en vervolgt haar reis naar de geboortestreek van haar moeder de goudstadjes Ardelle en Adeline.
Zij doet zich hier voor als historicus en kan zo in contact komen met de bewoners van het dorp, deze bestoken met allerlei vragen en zo meer inzicht in haar familiehistorie krijgen. Hier krijgt zij uiteindelijk antwoord op de vraag “ben ik schuldig of onschuldig” en “was mijn moeder Marion echt degene die ze zij dat ze was..”. Een mooie zoektocht met een verrassend einde.

Elizabethe Little heeft met haar debuut niet een bloedstollende thriller geproduceerd, wel een detective welke overloopt van sarcasme en plezierig en vlot leest.