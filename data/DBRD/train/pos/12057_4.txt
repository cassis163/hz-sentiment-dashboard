Tin (Martin) zwemt met zijn vader in oorlogstijd een woelige rivier over richting vrijheid, tijdens het zwemmen raakt hij zijn vader kwijt, maar als hij met veel moeite de overkant bereikt, heeft hij er goede hoop op hem weer snel te kunnen vinden, maar niets is minder waar, hij lost op in het niets en de plaatselijke bevolking zet hem weer terug op zijn vertrouwde kade de kant waar hij vandaan kwam, waar hij het vreselijke nieuws aan zijn moeder moet overbrengen.
Het tweede gedeelte speelt 30 jaar verder als hij getrouwd is met Vic (Victorine), dit huwelijk heeft een dochter voortgebracht, Nikki (Nicole); zij besluiten om nog een kind te adopteren uit Afrika, zijn naam Saf (Safil), een jongen waar Vic al uitvoerig mee heeft gecorrespondeert.
Het moment breekt aan dat ze de albinojongen gaan halen, ver in de rimboe echter verliest Tin zijn vrouw uit het oog, ze vinden uiteindelijk wel de adoptiejongen en vervolgens ook Vic, maar zij is er slecht aan toe, een zonnesteek wordt haar fataal , hoe moet hij dit uitleggen aan de thuisgebleven Nikki?, dat lukt niet, zij geeft de schuld van de dood van haar moeder aan Tin en verdwijnt uit zijn leven.
Het derde boek speelt zich af op het sterfbed van Tin, waar hij verpleegt wordt door Saf, die arts is geworden, hij wordt op zijn bed verrast door een bezoek van zijn kleinkind, die hij nog nooit heeft ontmoet.

Een even dramatisch als verdrietig boek waarin een man alles verliest wat hem lief is, zijn vader, zijn vrouw, en zijn dochter, en dat verwijt hij zichzelf, alles is zijn schuld meent hij.