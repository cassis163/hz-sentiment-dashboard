Ik zie je. Een kort berichtje dat op de telefoon van Fender verschijnt tijdens een avondje stappen verandert zijn leven. Zijn vader is net overleden en zijn videotheek loopt voor geen meter. Het is net uit met zijn vriendin en het verzorgt zichzelf slecht. Het smsje is afkomstig van Lisa en de twee lijken voor elkaar te gaan. Al snel wonen ze nagenoeg samen en bedrijven veelvuldig de liefde. Fender houdt zielsveel van haar maar Lisa stort zich op veelvuldig stappen en regelmatig drugsgebruik waar hij zich aan ergert.
Naast zijn liefde voor de film is hij weg van muziek. De liefde voor Elvis deelt hij samen met zijn nieuwe schoonvader. Hij gelooft dat Elvis nog leeft maar zijn schoonvader steekt ieder jaar een kaarsje aan op de sterfdag van Elvis. Die dag is ook de verjaardag van Lisa die het moeilijk dat haar vader die dag niet met haar lijkt te vieren.
Fender is met Lisa meegegaan omdat hijanders een dief was van zijn eigen lul was maar gedurende het verhaal geeft hij steeds meer om haar. Soms is hij bang dat hij niet spannend genoeg en niet geil genoeg voor haar is. Uiteindelijk komt hij zover dat hij besluit dat hij alleen minder van haar moet houden.
Matthijs Kleijn, voormalig jakhals bij DWDD, heeft met Ik Zie Je een mooi verhaal geschreven. De lezer wordt meegetrokken in de relatie tussen Lisa en Fender. Met een pakkende schrijfstijl voert hij je mee naar het zeer verassende einde. De lezer moet zich niet laten afschrikken door de soms expliciete seksscenes en de onduidelijke situaties door drank en drugs. Want deze zaken beinvloeden de relatie tussen Lisa en Fender. Kleijn heeft een passievol boek geschreven dat bol staat van liefde en twijfel.