Tom Brandt, oud-marinier en fotograaf werkt als freelance fotograaf voor National Geographic en de MIVD (Militaire Inlichtingen- en Veiligheidsdienst) in Spitsbergen - Noorwegen. Tom wordt rondgeleid door het plaatsje Pyramid, een voormalige steenkolenmijn. Dimitry verteld waarom de mensen zijn vertrokken uit Pyramid. De belangrijkste oorzaak lijkt de ramp in 1996 met de Russische Toepolov. Tom gaat op zoek naar het verband en stuit dan op het wrak en de gps-ontvanger die ten tijde van het ongeluk nergens te vinden was. Hij komt in een vage wereld vol onduidelijkheden terecht. Wie kan hij nog vertrouwen en wie niet?
Het was een super spannend verhaal. De korte hoofdstukken waren prettig, hierdoor zat je snel in het verhaal. Er werd erg gedetailleerd beschreven waar en wat er gebeurde, zodat ik snel op Google-maps ging kijken waar alles zich nu eigenlijk afspeelde. Spitsbergen is niet echt een vakantiebestemming.

Een aanrader voor iedere avonturier en iedereen die van spanning houdt.