Zusje is het debuut van schrijfster Rosamund Lupton. 

Wanneer Tess, het jongere zusje van Beatrice wordt vermist, aarzelt Beatrice geen moment en neemt het eerste vliegtuig vanuit New York naar Londen. De wereld van Beatrice stort in als Tess dood wordt gevonden in een toiletgebouw in een park. Zelfmoord, zeggen de autoriteiten, maar Beatrice is ervan overtuigd dat het geen zelfmoord was en doet er alles aan de waarheid boven tafel te krijgen. 

Wat direct op valt zodra je het boek opent is de schrijfstijl. Het boek is geschreven als een grote brief van Beatrice aan haar zusje Tess. In het begin was dit erg wennen en twijfelde ik erg of ik het boek wel wilde uit lezen in deze stijl. Echter wen je eraan na een paar hoofdstukken en kom je erachter dat de stijl juist erg past bij het verhaal: De zoektocht van Beatrice naar de waarheid. 

De hoofdstukken zijn niet al te lang wat prettig leest en waardoor je ook gemakkelijk tussendoor stukken kunt lezen. 

Al met al wel een aanrader. Je moet er even doorheen maar het is een veelbelovend debuut van Lupton.