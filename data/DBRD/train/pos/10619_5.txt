Dit waar gebeurde verhaal over een moeder met een autistische zoon die op kleuterleeftijd veel geleerde vaardigheden volkomen kwijt lijkt te zijn en hun weg van dat punt tot een hoogfunctionerende, universiteitbezoekende jonge puber, is een verbazend relaas dat je in één ruk uitleest!

Kristine Barnett heeft drie kinderen; waarva de middelste een chronische en levensgevaarlijke neurologische aandoening heeft en de oudste, Jake, op driejarige leeftijd de diagnose autisme krijgt.
Artsen verzekeren Kristine en haar man Michael ervan dat hun zoon nooit zal kunnen leren. Kristine ziet iets ('de vonk') in haar jongen en weigert genoegen te nemen met het oordeel van de deskundigen. Ze haalt haar zoon van het speciaal onderwijs, ontwikkelt voor hem en vele andere autistische kinderen een traject om hen klaar te stomen voor het reguliere basisonderwijs. Ze slaag hier wonderwel in.
Terwijl haar zoon steeds weer opnieuw nieuwe (intellectuele) uitdagingen en kennis nodig heeft om zich ook op menselijk vlak wenselijk te blijven ontwikkelen, maken Kristine en Michael met hun gezin een roerig leven vol drama's en overwinningen door.
Gepassioneerd (en ietwat chaotisch) beschrijft deze moeder bovengenoemde avonturen.

Literair gezien is die boek niet het sterkste dat ik gelezen heb, maar het pakte me meteen en ik kon het niet wegleggen.
Zeker voor moeders of andere opvoeders van kinderen met een ontwikkelingsstoornis is dit een inspirerend en hoopgevend boek!