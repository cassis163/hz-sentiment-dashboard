Latoya Moirae (1981) is het pseudoniem van Latoya Meuris, geboren en getogen in Sittard maar nu woonachtig in Rijswijk. Moirae is in 2003 afgestudeerd als vertaler Engels op de Vertaalacademie Maastricht. Inmiddels is ze al jaren werkzaam in dit beroep. Naast schrijven heeft Moirae nog meer hobby’s en passies, waaronder: tekenen, schilderen, koken en bakken, zingen en gitaarspelen. Ze kijkt graag naar sport en beoefent zelf tennis, badminton, squash en fitness. Moirae schreef eerder de fantasy-trilogie ‘Yougian’ en de roman ‘De slang in het paradijs’. ‘Indigo’ is Moirae’s nieuwste YA boek dat is uitgegeven bij uitgeverij LetterRijn.

De jarenlange vriendschap van de 18-jarigo Caro met de broers Nick en Noah, haar beste vrienden, veranderd op slag wanneer de hormonen om de hoek komen kijken. Tijdens een vakantie in Portugal, waar de twee gezinnen zijn neergestreken, gaat dat een steeds grotere rol spelen. Wanneer Caro Pia ontmoet en vriendschap sluit gaan haar gevoelens met haar op de loop. Een verwarrende tijd volgt voor Caro die nog niet weet waar haar hart daadwerkelijk ligt.
Ondertussen heeft Wynn, Caro’s vader zo zijn eigen problemen. Wanneer Caro dan ook nog verstrikt raakt in een afschuwelijke wraakmissie is haar vakantie allesbehalve rustig te noemen.

‘Indigo’ is het nieuwste boek van Latoya Moirae, een Young Adult waarin liefde, spanning, spiritisme en wraak de boventoon voeren. Het boek begint met een spannende proloog die je naar adem doet happen. Heftig! De schrijfstijl is eenvoudig en leest snel weg. De gevoelens van Caro worden mooi en duidelijk verwoord, hierdoor kruipen we echt in de huid van het 18-jarige meisje. Moirae heeft verschillende plotwendingen in het verhaal opgenomen die je steeds weer op het verkeerde been zetten. ‘Indigo’ begint na de proloog rustig wat kenmerkend is voor een boek in het YA-genre, maar naarmate het verhaal vordert begint het steeds meer op een volwassenen boek te lijken, zeker het laatste stuk wat erg pittig is. Voor deze doelgroep is het boek eigenlijk te heftig, het kopje thriller zou hier dan ook zeker niet misstaan.
De auteur gebruikt actuele thema’s in haar boek zoals: automutilatie, misbruik en bi-seksualiteit.

Latoya Moirae weet met ‘Indigo’ hoe ze haar lezers gevangen moet houden. Zeker een aanrader waard!