Probeer dat maar eens klaar te spelen! Leraar worden op een ROC! Cabaretier Johan Goossens waagde die stap en begon zonder enig ervaring met een baan in het onderwijs. En dat leverde hem niet alleen een geweldige ervaring op, maar ook een zeer vermakelijk geschreven bundeling van verhaaltjes.

Goossens zet met dit boek een waar statement neer dat het leven van een docent meer beslaat dan alleen lesgeven. Cynthia die gepest wordt, een Surinaamse leerling helpen bij haar zoektocht naar een stageplaats, Sahika die een wapen in haar tas bij zich draagt. De dagelijkse beslommeringen op het ROC worden levensecht beschreven en sleuren je werkelijk mee in het verhaal. Collega-docenten en leerlingen worden op een perfecte wijze weergegeven, maar ook laat Goossens regelmatig wat van zichzelf en zijn priv√©leven zien. Hoewel hij regelmatig voor volle zalen staat in theaters, valt het voor de klas staan hem niet altijd mee.

Schrijnende situaties, onhandige momenten, maar wel omlijst met een flinke dosis humor. Dit alles maakt dat dit boekwerk zeker geslaagd is. Ik zie uit naar een vervolg!