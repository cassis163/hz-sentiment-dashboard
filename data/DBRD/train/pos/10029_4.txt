Breek mijn hart niet – Miranda Hillers

In ‘’Breek mijn hart niet’’ het 2e deel uit de trilogie van Miranda Hillers, krijgt de relatie tussen Sophie en Frederick het zwaar te verduren.
Sophie merkt steeds meer dat de jaloezie van Frederick extreme vormen aan neemt, waardoor ze erg gaat twijfelen of ze het wel vol kan houden, een relatie met Frederick. Frederick daarin tegen is er van overtuigd dat Sophie de liefde van zijn leven is. Als ze samen met Freddie(Frederick) is, geniet ze vol op van zijn ‘’mannelijkheid’’. Dit komt heel duidelijk en veelvuldig in het boek naar voren. Er zijn regelmatig scènes waarin de twee geslachten elkaar verleiden en het vaak uitdraait op sex. Je moet hier wel voor openstaan tijdens het lezen van het verhaal, maar dat maakt het verhaal misschien ook juist zo ‘’geschikt’’ voor jongeren van dezelfde leeftijd, die soortgelijk situaties meemaken.
De seksuele ontwikkelingen spelen zich niet alleen af tussen Sophie en Frederick, maar ook tussen de andere stelletjes in de groep of wanneer Sophie contact krijgt met andere jongens, zodra ze wat afstand probeert te nemen van Frederick. De vraag is alleen of dat dit hun ‘’relatie’’ ten goede komt. Zal Frederick leren omgaan met zijn hevige jaloerse gevoelens en komt Sophie erachter wat ze diep in haar hart echt wil. Ook de tweeling broer Eddie(Eduard) maakt de hele situatie er niet gemakkelijker op, omdat zelfs Sophie moeite heeft met Eddie en Freddie van elkaar onderscheiden. Dit kan natuurlijk nog wel eens verkeerde gevolgen hebben, wanneer deze tweeling broer hele andere plannen heeft met Sophie, behalve af en toe een praatje.
Haar band met Rens maakt het allemaal nog wat ingewikkelder dan het al is, ze denkt steeds vaker terug aan vroeger, toen ze veel tijd met haar beste vriend doorbracht. Ook het geheim tussen hen speelt een rol in dit verhaal, op het einde van het verhaal ontdek je hier iets meer over. Maar dit gedeelte zorgt er niet alleen voor dat je dichterbij het geheim komt, maar ook dat je nog nieuwsgieriger wordt om alles te weten te komen wat hiermee te maken heeft en wat er zich in het verleden heeft afgespeeld. Een mooie ‘’cliffhanger’’ op het einde, waardoor je zeker uitkijkt naar het laatste deel.