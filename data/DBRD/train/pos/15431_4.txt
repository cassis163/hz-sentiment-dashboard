Met haar ‘The Voice of Leadership’ heeft Lohman een origineel werk afgeleverd, want laten we eerlijk zijn, er zijn inmiddels talloze boeken geschreven over het realiseren van persoonlijk en/of zakelijk succes. De aanpak van Lohman is echter uniek, verfrissend en heel anders dan wat er allemaal al is. Haar Voice of Leadership System biedt een vijftal stappen en met behulp van tien instrumenten vindt de lezer zijn eigen stem en weet die volledig te benutten.

“Door dicht bij jezelf te blijven ontstaat er vaak ook automatisch een verbinding met anderen. Doordat jij gewoon jezelf bent, durven anderen ook hun ware gezicht te tonen.”

Lohman had niet voor ogen een (droog) managementwerk te schrijven maar om, vanuit haar professie een inspirerend boek te schrijven en dat is gelukt!

“Echter, als je bewust kiest voor vertrouwen in plaats van angst, dan betekent het dat je er tegelijkertijd ook voor kiest om bepaalde zaken of mensen los te laten. Het zogenaamde oude vertrouwde achter je te laten en vertrouwen op wat zich mag aandienen en ontwikkelen.”

Doordat Lohman zichzelf in haar boek met regelmaat bloot geeft en kwetsbaar opstelt door middel van het delen van haar eigen ervaringen, komt zij bij haar lezers binnen. Daarnaast weet ze haar lezers te prikkelen en uit te dagen hun eigen ‘voice’ te ontdekken.

“Zelf ben ik blij en dankbaar dat mijn innerlijke kind altijd goed vertegenwoordigd is gebleven in mezelf. Iets dat mij op de een of andere manier tot op de dag van vandaag dan ook heel onbevangen in het leven doet staan, ondanks diverse tegenslagen waar ook ik natuurlijk mee van doen heb gehad. ‘Wat is het ergste dat er gebeuren kan?’ Is dan ook een van mijn oneliners.”

Lohman is, naast spreker en coach, ook zangeres en daarmee is het ook niet verwonderlijk dat er een speciaal samengestelde lijst met muzieksuggesties in het boek is opgenomen. Alle tracks kun je middels QR-codes beluisteren. Daarin staan overigens ook een aantal speciaal voor The Voice of Leadership opgenomen nummers.

Met ‘The Voice of Leadership’ heb je een instrument in handen om je eigen voice te ontdekken. Pak het podium en laat van je horen!

Over de auteur
Irma Lohman is spreker, zangeres, coach en auteur op het gebied van leiderschap, authenticiteit, talentontwikkeling, zingeving en spiritualiteit. Met haar stem heeft zij middels seminars, trainingen, concerten, lezingen en masterclasses al meer dan duizenden mensen, zowel particulieren als bedrijfsleven, mogen inspireren, motiveren en raken.

Uitvoering
Uitgever Aspekt
ISBN10 9461539398
ISBN13 9789461539397
Paperback, 254 pagina’s

Over Hanneke Tinor-Centi
Hanneke Tinor-Centi (1960), eigenaar van HT-C Communicatie en Marketing, literair agent, boekmarketeer en recensent.
http://ht-c-communicatie.nl/