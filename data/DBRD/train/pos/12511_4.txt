Het boek "Alleen dapper te zijn" is geschreven door journaliste Edith Tulp. Dit boek is niet echt non-fictie, maar er zitten vele autobiografische elementen in, zo zegt de auteur in de leesclub zelf.

De titel van het boek geeft weer dat het verhaal gaat over alleen zijn, dapper zijn, en "zijn" in de ruime betekenis van het woord .

Dit reisverhaal dat zich voornamelijk afspeelt in Afrika bestaat uit 3 grote delen. Soms is de hoofdpersoon Simone in Nederland, soms in Afrika op reis, en op laatste in Afrika om er te werken/helpen in de oorlog in Liberia.

Simone zit met een depressief gevoel en de groepstherapie bij de psychiater loopt niet zoals ze wil. Ze haalt er geen hulp uit.
Tevens heeft ze een moeilijke en afstandelijke verhouding tot haar moeder en we begrijpen hoe dat komt.
Onvoorbereid vertrekt ze met een groep op reis door Afrika. Ze is samen met op zich allemaal eigenaardige groepsleden en een avontuurlijke groeps-, reisleider.
Er wordt uitgebreid verteld over de onderlinge relaties, over het afzien in het back to nature gaan, spanningen, hitte, woestijnleven en over hoe Simone zich gedraagt en voelt.

Aan deze reis komt een einde en Simone gaat terug naar Nederland. Haar depressie loert nog om de hoek en de relatie die ze ondertussen heeft uitgebouwd met Koen, de flierefluiter en reislijder maakt haar leven er niet gemakkelijker op.

Uiteindelijk wordt haar heimwee naar Afrika te groot en vertrekt ze terug naar daar. Deze keer niet voor een reis maar ze gaat naar Liberia, om daar te gaan werken en helpen in de oorlog die daar woedt.

Ik heb echt genoten van dit boek. Het is vlot geschreven en op een zodanige manier dat je zin blijft hebben om verder te lezen. De natuur en de hitte voel je zo, het afzien van moeheid, de dorst, de hitte, het corvee, beleef je vanuit je luie zetel ook mee.
Edith Tulp heeft het heel realistisch kunnen neerschrijven. Het dikke boek heeft me vanaf de eerste tot de laatste bladzijde blijven boeien.
Voor mij is dit een aanrader voor mensen die graag een reisroman lezen, wetende dat er ook heel veel in het echt is gebeurd.

Ik geef 4 sterren.