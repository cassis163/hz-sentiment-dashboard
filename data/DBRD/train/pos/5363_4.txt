'Kaakslag' van Erik Persoons is geen thriller in de echte zin van het woord, maar het heeft zeker voldoende spanning om het in één ruk te willen uitlezen. De radeloosheid van de ouders bij het verdwijnen van hun kinderen wordt mooi en ontroerend beschreven. De lezer kan zich inleven en voelt als het ware de wanhoop. De plot is simpel en rechtlijnig, de schrijfstijl zonder franjes en onnodige adjectieven. En wat te zeggen van de cover? Gewoon prachtig!! Ik kijk uit naar een volgend boek van Erik Persoons. Uitgeverij Kramat heeft er een waardige auteur bij. Een verdiende 4 sterren.