Morgan Sheppard wil als kind maar een ding en dat is beroemd worden. Als hij de moord op zijn wiskundeleraar oplost is het begin gemaakt.
Vijf en twintig jaar later, beroemd, berucht en verslaafd wordt hij totaal versuft wakker in een hotelkamer geboeid aan het bed.
Als zijn hoofd weer wat helder is blijken er nog vijf mensen in de kamer aanwezig te zijn en ligt er een lijk in de badkuip. Morgan Sheppard is de enige die geboeid is. De deur is op slot, de ramen kunnen niet open en de telefoon werkt niet. Dan gaat de T.V. aan en komt er een man met een paardenmasker te voorschijn die aangeeft dat zij drie uur te tijd hebben om de moordenaar te vinden. Lukt het hen niet dan wordt het hele hotel opgeblazen.
De klok tikt door en de tijd dringt.
Wie is de moordenaar? Wie zit hierachter? Hoe komen we hieruit.
Het is prachtig om te lezen hoe al deze mensen die elkaar niet kennen toch iets gezamenlijk hebben. De spanning stijgt, de verwijten nemen toe en de oplossing niet zo snel voorhanden.
Het verhaal zit subliem in elkaar en aan het eind wat heel verrassend is komt alles samen.
Een knap stukje schrijfwerk van deze nog jonge en voor mij onbekende schrijver: Chris McGeorge.
Het boek geef ik 4 sterren.