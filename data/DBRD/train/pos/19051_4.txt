De laatste dag van de Boekenweek voor Jongeren: een debuut dat ik onlangs heb gekregen.
Vincent verraste mij toen ik hem deze zomer tegenkwam en mij vertelde dat hij een boek met gedichten, geschreven in zowel Nederlands als Engels, ging uitgeven.

De onderwerpen zijn divers. Gebeurtenissen die een jongere meemaakt, ervaringen en gevoelens die een 14-jarige heeft en bezighouden. Of het nu over familie gaat, school, verdriet of liefde, in alles zit een persoonlijk verhaal. De gedichten - de gedachten - zijn gegroepeerd op onderwerp en worden afgewisseld met zelfgemaakte fotoâ€™s - de beelden.

In iedere gedichtenbundel spreekt het ene gedicht meer aan dan de andere, maar iedereen is anders, heeft een andere leeftijd of belevingswereld en dit heeft de auteur niet tegengehouden om over zoveel persoonlijke en gevoelige gebeurtenissen te schrijven. In een aantal, meestal kortere, gedichten lijken de woorden vanzelf op papier te zijn gekomen, het ritme is vloeiender en is er nauwelijks een zoeken geweest naar een passend (eind)woord.

Inbeelding
Ik sta op
Ik hou ervan om te hopen
En te denken dat je aan mij dacht.

Ik ben wakker
Ik hou ervan om te verlangen
En te denken aan de nacht.

Ik ga slapen
Ik hou ervan om te dromen
En te denken dat je op mij wacht.

Het is bijzonder dat iemand zo jong op deze wijze zijn gedachten en gevoelens op papier durft te zetten, dit kan en vervolgens met iedereen deelt. Toen ik Gedachten en beelden voor het eerst inkeek was ik ontroerd door het persoonlijke woord; ik ken Vincent al iets langer en daardoor weet je hoe hij dit meent en hoe knap het is dat hij dit alles in zijn gedichten heeft verwerkt. Inmiddels is bekend dat hij weer volop aan het schrijven is, geef feedback en vooral:
laten wij lezers alle middelbare scholieren die zo met taal en lezen bezig zijn van harte ondersteunen!