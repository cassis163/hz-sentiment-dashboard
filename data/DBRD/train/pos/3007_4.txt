Nog lang en gelukkig is het nieuwste boek van Cathy Kelly. Zoals de meeste boeken van Cathy Kelly draait het verhaal om verschillende mensen met elk hun eigen persoonlijkheid. Zo heb je Bess, ze is pasgetrouwd en wil voor haar man een groots verjaardagsfeest organiseren. Daarnaast heb je ook nog Jojo, haar moeder is nog niet zo lang geleden gestorven en ze kan haar verdriet moeilijk een plaats geven. Maar ook is er Cari, de zelfzekere redacteur die stiekem nog steeds hoopt op romantiek. Maar naast deze drie dames die levensecht zijn en waarbij je het gevoel hebt dat je ze kent, komen nog meerdere personages de revue. En elk hebben ze hun gedachten en gevoelens. Kelly kan als geen ander aandacht besteden aan al die kleine dingen die ervoor zorgen dat alles levensecht en oh zo herkenbaar overkomt.
Dankzij de schrijfstijl die overvloeit van de ene naar de andere gedachte en naar verschillende personages kom je steeds meer te weten over intriges en geheimen. Soms weten ze je op een fout spoor te zetten en soms raken ze een gevoelige snaar. Emoties, liefde, kortom gevoelens krijgt Cathy Kelly met woorden die voor andere tekortschieten prachtig op papier.
Ik heb van lang en gelukkig genoten, deze roman is heerlijk geschreven en het boek leest weg en voor je het weet zit je over de helft. Toch kwam het boek ietwat traag op gang voordat er echt een hele mooie verwevenheid ontstond tussen alle personages. Anderzijds zorgde deze lange inleiding wel voor levensechte karakters.
Kortom ik heb genoten van dit boek en alle roman en feelgood-liefhebbers zullen dit ongetwijfeld ook doen.