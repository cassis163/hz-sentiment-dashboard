Silo is een boek dat gaat over Juliette, die leeft in een gemeenschap onder de grond, met strenge regels. Wie er zich niet aan houdt wordt buiten gezet, waar de lucht giftig is en mensen binnen een korte tijd dood gaan. De silo heeft een geschiedenis, die maar weinig mensen kennen en een bevelhebber die alleen maar aan zijn eigen gewin denkt. Een goede formule voor een spannend boek.
In het begin was het niet duidelijk hoe de omgeving eruit ziet en wat de regels zijn in de silo maar je wordt nieuwsgierig genoeg gemaakt om verder te willen lezen. Naarmate je verder in het boek komt, wordt er steeds meer duidelijk, maar de spanning blijft, omdat er veel onverwachte dingen gebeuren. Het is het eerste deel van een trilogie en ik kan niet wachten om de andere 2 boeken te lezen. Dit was het eerste boek dat ik las van Hugh Howey maar ik ben erg onder de indruk!