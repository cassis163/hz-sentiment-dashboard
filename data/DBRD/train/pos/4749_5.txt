'Glashard' is een geweldige titel en heel toepasselijk: zo helder als glas en keihard indien het nodig is, soms ook breekbaar als glas.


Een beschrijving die perfect past bij Jessica Haider. Een heerlijk personage, deze rechercheur. Ze doet haar werk voor de geheime organisatie op een intense manier, zoals ze ook leeft. Een lijntje coke, heftige seks en een glas goede whisky horen bij Jessy. Hoe meer je leest, des te meer ga je van deze persoon houden. Geen enkele emotie is haar vreemd.

Nadat je begonnen bent met lezen, kun je moeilijk nog stoppen. Een heerlijk geschreven verhaal met korte hoofdstukken waarin steeds veel gebeurt.
Je komt terecht in een wereld waar je sommige dingen in een ander perspectief gaat zien. Soms is dat nodig. Een heel heftig verhaal !
Met Jessy reis je de wereld rond, alles in het teken van gerechtigheid. Haar verleden achtervolgt haar, dat merk je tot de laatste bladzijden. Ik kijk heel erg uit naar het derde deel.

Iedere letter in dit verhaal staat er met een reden, heel effectief.
Geen poespas.

'Zielloos' verschijnt in 2014 !

Ik waardeer dit boek met 5/5 sterren.