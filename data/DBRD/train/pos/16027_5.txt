Marit en Auric komen van het eiland Aimerey. Een eiland waar Magykers, louteraars en wapenbroeders het voor het zeggen hebben. Om het eiland te verlaten zijn Marit en Auric gelouterd waardoor ze geen herinneringen hebben aan Aimerey. Samen proberen ze een leven op te bouwen in Semaris.

Regelmatig worden er spreuken van de Magykers gekocht door de koning of mensen die veel geld hebben. Als de Magyckers voor een opdracht in Semaris zijn, blijkt dat Auric een spreuk kan herhalen. Dit tot grote verbazing van de Magyckers. De Magyckers beginnen te beseffen dat hun macht en magie wordt bedreigd door Auric.

Marit en Auric slaan op de vlucht voor de Magyckers en worden daar bij geholpen door Eamon. Eamon blijkt een groot netwerk te hebben, om uit handen te blijven van de Magyckers. Uiteindelijk vinden ze onderdak bij de broer van Eamon met alle gevolgen van dien.

Het gebeurt niet vaak dat ik een fantasy boek pak om te gaan lezen. Het genre trekt me niet en de pogingen die ik het ondernomen zijnvaak teleurstellend verlopen. Toch wilde ik het nogmaals proberen en schreef me in voor het buzz boek.

Ik heb heel blij dat ik dat heb gedaan, want het was een heel fijn boek om te lezen. Het verhaal is beeldend geschreven of eigenlijk op een manier waardoor je zelf beelden gaat vormen. Niet alles is heel gedetailleerd, maar dat laat ruimte voor eigen fantasie. In het begin had ik daar een beetje moeite mee, maar dat verdween al snel.
Daarnaast leest het verhaal vlot en volgen de gebeurtenissen elkaar in een rap tempo op. Hierdoor is het moeilijk om het boek weg te leggen.
Auric is een heel eigengereid personage en door zijn beperking levert dit leuk/ spannende situatie op.
Het einde van het verhaal is verrassend maar gericht op de personages. Het verhaal op zich eindigd niet spannend, maar toch ben ik heel nieuwsgierig naar een vervolg van de Magyckers.