Fantastisch goed boek. Ik ben dit jaar een grote fan van Indridason geworden, maar had dit eerste boek van hem nog niet gelezen. Grappig om nu het begin van de relaties van Erlendur en zijn kinderen en medewerkers te zien.
Halverwege het boek is al duidelijk hoe het boek zich gaat ontwikkelen, maar je moet toch gespannen doorlezen om het fijne ervan te weten te komen. Geen gepuzzel om ontbrekende stukjes aan elkaar te leggen, maar onrust om maar door en door te lezen om te zien waar Erlendur uitkomt. Noorderveen is niet spannend in de gebruikelijk zin van het woord, maar intrigerend door het onderwerp en het volgen van de zoektocht naar de dader. En daar is Indridason heel sterk in, ook in zijn latere boeken!