Ik had de eer het boek Mischling te mogen lezen voor deze verscheen. Het is een heel bijzonder boek, heel indrukwekkend dat me nog steeds niet weet los te laten.
De schrijfster, Affinity is opgegroeid in CaliforniÃ« en behaalde haar master of fine arts voor fictie aan de universiteit van Colombia. Tijdens het schrijven van Misschling was werkte ze als leraar en editor van leerboeken voor kinderen. Ze is van Pools-Joodse afkomst en woont nu in Los Angeles.
Het boek vertelt het gruwelijke verhaal van de tweeling Stacha en Perle. Omdat ze misschling zijn, blond haar en bruine ogen worden ze in Auswitch door Mengele er uitgepikt voor experimenten. Het is gruwelijk wat deze meiden moeten meemaken. Het maakt het zo afschuwelijk omdat als de een iets meemaakt de ander het meevoelt zonder te weten wat er gebeurt zoals je dat vaker hoort van eeneiige tweelingen. Wraak drijft de kinderen om weg te komen om te willen overleven als de bevrijding daar is. Het boek geeft ook veerkracht aan en manieren om te overleven in deze gruwelijkheden.
Wat ik zo ontzettend knap vind is dat je helemaal meegetrokken wordt in dit op waarheid gebaseerde verhaal en dat maakt het tegelijk ook vreselijk om te lezen. Het is geen boek dat je in een ruk uit leest en tegelijkertijd wil weten hoe het verder gaat. Sommige schrijvers hebben de neiging om gruwelijkheden, op waarheid gebaseerd, wat afstandelijk te beschrijven en dat maakt een boek iets makkelijker om te lezen, alsof je er van een afstand naar kijkt. Dat is hier absoluut niet het geval. Zo indrukwekkend, dat het onder je huid kruipt.
Waarom nog een boek over de oorlog en Auswitch, er zijn al zoveel boeken verschenen. Ik kan alleen maar zeggen dat een boek zoals deze nog niet geschreven is. Misschien dringt eindelijk het besef door wat een gruwelijkheden ook in onze tijd nog gebeuren en dat we altijd moeten strijden zodat dit nooit meer zal gebeuren.