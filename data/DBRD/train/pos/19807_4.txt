Ik snap wel waarom dit boek een bestseller is geworden! Er zijn ook niet veel boeken die een dagelijks kijkje in het leven van een bejaarde laten zien. Een heel origineel en verrassend concept.

Daarbij is de schrijver, Hendrik Groen, ontzettend grappig en heb je ook op sommige momenten enorm met hem te doen. Hij geeft ook, op een cynisch grappig bedoelde manier, de actualiteiten en de tegenwoordige realiteit van de ouderenzorg weer. Voor mij heel herkenbaar, omdat ik in de ouderenzorg heb gewerkt. Daarom vond ik dit boek zo leuk om te lezen. Ook leuk dat Hendrik in dit boek de gebeurtenissen uit 2013 op de voet volgt, daardoor is het ook erg realistisch.

Dit boek heeft een goede mix van humor en ontroering. Ik kon serieus wel eens hardop lachen om wat hij allemaal zei en meemaakte, en dat heb ik niet vaak bij boeken. Niet omdat ik het niet grappig vind, maar gewoon omdat ik niet zo'n type ben dat hardop lacht als ik een boek lees. Dit boek is daarom dus zeker een aanrader en vooral voor iedereen die ook in de zorg werkt of heeft gewerkt of een oudere vader of moeder heeft die in een verzorgingstehuis zit!