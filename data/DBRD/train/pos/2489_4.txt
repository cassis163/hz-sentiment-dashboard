Jonathan Kellerman mag graag over actuele gebeurtenissen schrijven. Met zijn vaste hoofdfiguren de psycholoog Alex Delaware en (inmiddels) hoofdinspecteur Milo Sturgis proberen ze steeds de meest complexe gebeurtenissen op te lossen.
Wat schijnbaar als eenvoudig oplosbaar delict wordt aangereikt blijkt bij Kellerman toch al snel te veranderen in een moeilijk en ingewikkeld probleem met veel mogelijke alternatieven die even zoveel duistere achtergronden kent. En meestal speelt de menselijke psyche daar een belangrijke rol in, wat logisch lijkt voor de kinderpsycholoog, Jonathan Kellerman.
Alex Delaware ontvangt een telefoontje van Rand, een jeugdige crimineel die vrij is gekomen na een jarenlange detentie ten gevolge van de moord op de tweejarige Kristal Malley. Even aan de aandacht van haar moeder ontsnapt, is het meisje spoorloos verdwenen. Ze blijkt te zijn meegelokt door Randolph Duchay en Troy Turner.
Turner wordt in de gevangenis al ter dood gebracht maar Rand wil, na zijn vrijlating, met Alex Delaware praten. Op het afgesproken tijdstip verschijnt Rand niet> Later wordt hij met doorgesneden keel gevonden.
Omdat Milo Sturgis niet gelooft dat beide jongens zomaar zijn gestorven is het van groot belang erachter te komen wat Rand tegen Alex wilde zeggen. Om dat boven tafel te krijgen zullen de twee vrienden alle vrienden, kennissen en overige relaties van beide jongens boven tafel moeten krijgen en aan het licht brengen wat er precies gebeurde toen de tweejarige Kristal werd ontvoerd.Wat gebeurde er acht jaar geleden en is dat echt verleden tijd of gebeurt het nu nog steeds?
Het is steeds weer een genot om aan de hand genomen te worden van Alex Delaware en met hem het wezen achter de mens te ontdekken. Op subtiele wijze en met grote deskundigheid worden de personages langzaam afgepeld waardoor ze lichamelijk aangekleed blijven maar geestelijk tot het laatste stukje worden uitgepakt.
Dat maakt de verhalen zo interessant en altijd weer verrassend. Mocht de lezer vroeg in het boek al een vermoeden hebben wie de dader is, naarmate het verhaal vordert, ontvouwt zich de meest onverwachte plot. Wat kan de mens toch een duister brein hebben! Een zeer goed boek.