Korte inhoud

In deze feelgoodserie volgen we Paige. Samen met haar twee beste vriendinnen is zij een eigen evenementenbureau begonnen. Maar zoals bij elk startend bedrijf gaat niet met horten en stoten.  Om alles op gang te krijgen moet zij de hulp vragen van Jake, de beste vriend van haar broer. Maar omdat zij al sinds haar tienertijd stiekem verliefd is op Jake is dit een hele opgave voor haar. Zeker na een rampzalige afwijzing toen ze jong was. Om niet weer haar hart te laten breken, en een succes te maken van haar nieuwe bedrijf zet Paige alles op alles om haar gevoelens te verbergen.

Auteur

Sarah Morgan schreef tientallen romans waarin in totaal meer dan 15 miljoen exemplaren zijn verkocht. Ze won meerdere prijzen voor 'Beste romanse-auteur' in de Verenigde Staten en heeft fans over de hele wereld.

Mijn mening

In dit boek lezen we mee met de drie vriendinnen Paige, Frankie en Eva. Paige is ervan overtuigd dat zij promotie krijgt op haar werk en het ver gaat schoppen. Helaas blijkt niets minder waar en krijgt zij juist haar ontslag. Haar wereld stort in. Wat moet ze nu doen?

Jake, de beste vriend van haar broer, overtuigd Paige haar eigen evenementenbureau te beginnen samen met haar vriendinnen. Helaas gaan de zaken niet zoals gehoopt en moet  Paige om hulp vragen bij Jake. Wat niet gemakkelijk is aangezien Paige al jarenlang verliefd is op Jake. Jake op zijn beurt doet er alles aan Paige op afstand te houden vanwege een oude belofte aan Matt, de broer van Paige. Maar gaat dat wel lukken?

Het eerste wat mij direct opvalt aan het boek is de prachtige cover. Het is er een waardoor je het boek direct zou opvallen in de winkel.

Een tweede wat ik erg leuk en origineel vond aan het dit boek, is dat elk hoofdstuk is voorzien van een quote, gedaan door een van de drie vriendinnen. Je leert ze hierdoor beter kennen en weet wat hun gedachtegang is.

"Als je je beste beentje voor zet, vergeet dan de hielkussentjes in je stiletto's niet ". - Paige

Direct vanaf het begin van het boek weet de auteur je te binden. Haar schrijfstijl is open en toegankelijk en ze weet je mee te trekken in het verhaal.

Heel even zag ik de vergelijking met de boeken van 50 tinten. Heel even maar. Ook in dit boek komen de erotische scenes voldoende aan bod en is de mannelijke persoon beschadigd in zijn jeugd, maar de algehele sfeer in het boek is heel anders. Het is luchtig en laat meer zien van het leven dan de populaire trilogie.

Nachten in New York is het eerste boek dat ik las van Sarah Morgan. Zij was voor mij dan ook een onbekende auteur. Maar na het lezen van dit boek smacht ik naar meer. Goed nieuws voor de mensen die dat ook hebben. Het tweede deel in deze serie, Vlinders in Central Park, verschijnt in het voorjaar van 2018. Het gaat wederom om de drie meiden Paige, Frankie en Eva, maar richt zich nu voornamelijk op Frankie. Ik kan niet wachten.

Sarah Morgan heeft mij met dit eerste deel in een nieuwe serie, weten te overtuigen van haar kwaliteiten als romanschrijfster en ik wil alleen maar meer lezen van haar. Met recht draagt zij de titel Bestsellerauteur.