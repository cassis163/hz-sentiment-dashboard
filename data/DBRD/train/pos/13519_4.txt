Dit boek behoort tot de reeks van de Liese Meerhoutthrillers als je daarmee tot het besluit komt dat het boek 'eentje uit de reeks is', dan heb je het mis. Het boek is een aanrader zowel als je al eerdere thrillers over Liese Meerhout hebt gelezen of als je voor het eerst dit boek tegenkomt in de boekhandel.

Het boek neemt je mee naar de werkvloer van commissaris Liese Meerhout die belast wordt met een verdacht verkeersongeval. Het blijft echter niet bij een verkeersongeval wanneer er een aantal gruwelijke moorden worden verricht. Maar wat is nu het verband tussen die moorden en het verkeersongeval? Liese is ondertussen ook rechtstreeks betrokken geraakt in het onderzoek wat het voor haar zeker niet makkelijker maakt zowel bij het maken van professionele keuzes als op privévlak.

Toni Coppers neemt je mee in het spannende verhaal, gaat geen uitdaging uit de weg om ongestoord culturele passages te beschrijven en laat niets aan de verbeelding over bij de gewelddadige scenes alsook de feeërieke beelden van de stad Antwerpen als de rustige plattelandssfeer in Rijkevorsel en ander plaatsen. Toch vind je rust en ontspanning op elke bladzijde door de vlotte schrijfstijl en de typische karaktertrekken van elk personage in het boek te kunnen ontdekken doorheen het verhaal.

Maar wat betekent nu De Vleermuismoorden? Wat heeft het boek te maken met een bibliotheek in Portugal? En vooral wie is in staat om zulke gruwel aan te richten zodat het team van Liese, Laurent, Masson, Sophie, ... letterlijk met de handen in het haar zitten?