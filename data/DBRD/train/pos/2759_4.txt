Ik moest (zoals altijd met een serie) eventjes inkomen en eerst weer een goed beeld krijgen van het verhaal en de personages. Maar toen ik er goed inzat, vrij gauw al, kreeg het verhaal me ook meteen weer te pakken.
Het eerste deel was al spannend, maar dit deel overtrof dat nog! Het verhaal is heel grimmig, best heftig en ik vond het ook erg intens.

Het verhaal over de Voorlopers en hun krachten kan hier en daar misschien wat ingewikkeld voelen en het gaf me toch weer een beetje dat sekte-gevoel, maar: het is zo onwijs bijzonder en mooi!! Die krachten, die saamhorigheid, dat vertrouwen in de natuur en elkaar…

Het verhaal sleepte me mee, ik leefde ontzettend mee met Emma, en het had me gewoon helemaal te pakken. Ik sloeg het boek dicht met een dikke brok in mijn keel. Zo jammer dat ik hem alweer uit heb! Ik heb nu al zin in het volgende deel…