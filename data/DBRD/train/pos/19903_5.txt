Het is alweer ruim elf jaar geleden dat Max Velthuijs overleed. Hij is natuurlijk vooral bekend als de schepper van Kikker, die tot ver over onze landsgrenzen populair is. Kikker verscheen voor het eerst ten tonele in een bijrol in Klein-Mannetje heeft geen huis. Dat verhaal is samen met Klein-Mannetje helpt een vriend en Klein-Mannetje vindt het geluk gebundeld in Het grote boek van Klein-Mannetje. De losse verhalen werden voor het eerst gepubliceerd tussen 1983 en 1986, vandaar dat dit boek tussen de klassiekers staat op mijn site. Deze uitgave verscheen vorig jaar bij De Vier Windstreken. Ik scoorde hem in de bieb.

In het eerste verhaal Klein-Mannetje heeft geen huis, woont Klein-Mannetje in een schoenendoos, maar na een fikse regenbui van enkele dagen moet hij op zoek naar een nieuw onderkomen. Een vogel nodigt hem uit in zijn boom, maar Klein-Mannetje valt eruit. Kikker vindt een glazen pot waar Klein-Mannetje in kan wonen. Het uitzicht is prachtig, maar het wordt hem al gauw te benauwd. Een grote koffiepot wordt al bewoond door een zwerm wespen en het konijnenhol moet hij al gauw weer verlaten na de geboorte van dertien kleintjes. Maar natuurlijk komt alles goed en vindt hij uiteindelijk een fijn plekje om te wonen.

Lees verder op mijn site