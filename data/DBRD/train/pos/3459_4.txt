Hoofdpersonen Mary en Dottie zijn hartsvriendinnen vanaf hun achtste levensjaar. Op hun zeventiende beleven ze hun eerste liefde en merken ze dat ze beiden andere dromen hebben. Mary zou het liefst de wereld en vooral de stad Parijs gaan ontdekken , de Eiffeltoren beklimmen met haar geliefde en kunst studeren aan het Institut National d’histoire de l’art in Parijs terwijl Dottie droomt van een eigen huis en gezin in Brighton. Door een ongeplande gebeurtenis komt hun vriendschap onder grote druk te staan.

Het boek begint met een proloog waarin duidelijk wordt dat één van de vriendinnen verraad heeft gepleegd maar uit dit deel blijkt niet wie van de twee vriendinnen het is.
De verdere opbouw van het hoek is chronologisch en bevat fragmenten uit het dagboek van Mary Deze zijn in een ander lettertype gedrukt. Het zijn korte fragmenten die samenvatten hoe Mary zich op dat moment voelt.
Het verhaal wordt opgetekend vanuit de herinneringen van Dottie en haar ervaringen en beschrijving van gebeurtenissen. Wat me opviel is dat toen de meiden acht jaar waren de beschrijving over de gebeurtenissen speels, vrolijk en humorvol is. Je voelt de onbezorgdheid van deze leeftijd mee. Maar door de schrijfstijl ook duidelijk opgetekend door een volwassene
Als Mary en Dottie ouder worden merk je dat ze steeds meer leren en meer ervaringen opdoen in het leven en dat ze geestelijk enorm groeien. Dit wordt goed uitgedrukt in de uitgebreide schrijfstijl en de rollercoaster aan emoties. Hoewel ik soms vond dat Dottie wel heel volwassen uitspraken deed voor een zeventien jarige die nog niet veel beleefd had. Maar ook weer te verklaren uit het feit dat zij haar eigen herinneringen opschrijft met de kennis van ervaringen die ze later zou gaan krijgen. Ik vind het bijzonder knap hoe volwassen Dottie reageert nadat het onbedoelde verraad heeft plaatsgevonden. Want daardoor verliest ze al het vertrouwen in de mensen die ze liefheeft en wordt ontzettend gekwetst. Om uit dit diepe dal te komen en de weg te gaan die zij kiest is ontzettend veel moed voor nodig.
Er zit een verrassende twist in het verhaal die bijzonder emotioneel is en dat heel mooi uitgewerkt wordt. Ik heb dit deel dan ook met een brok in mijn keel gelezen
Ook blijkt het verraad uit de proloog niet het eerste grote verraad te zijn die de band tussen de meiden op de proef stelt waardoor je heel ver in het verhaal bent voordat je erachter komt wat er precies bedoelt wordt in de proloog.
Het boek leest heel makkelijk en ik heb begrepen dat dit boek een vervolg krijgt en dat zou ik dan ook heel graag willen lezen.