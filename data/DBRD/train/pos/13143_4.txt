Het boek 'Levenshaast' is een ontroerend boek dat krachtig en vlot is geschreven. Het boek heeft mooie afwisselingen in de tranentrekkers en de lachsalvo's.
Ingeborg van Beek neemt je mee in haar verhaal vanaf het moment dat er bij haar een hersentumor ter grootte van een tennisbal wordt ontdekt. Hierbij staat haar wereld uiteraard op z'n kop. Zij beschrijft haar leven als partner en zakenvrouw en natuurlijk de weg in het ziekenhuis. Ook hoe andere mensen er tegenaan kijken en er mee omgaan komt op een mooie rechtstreekse manier aan bod.
Een mooi, maar ook wel een heftig boek en zeker een aanrader om te lezen.