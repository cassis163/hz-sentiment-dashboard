Hoe een 90 jaar oud boek eigenlijk geen seconde achterhaald voelt.
Ik snap dat de Nazi's niet zo goed met Erich Maria Remarque konden opschieten en zijn boeken massaal verbrandden in de jaren 30. Wat een indrukwekkend boek. Het leest als een trein en komt rauw en ongefilterd binnen. Ik heb nog niet eerder zo'n anti-oorlogsboek gelezen. Als je dit leest, besef je dat het eigenlijk een wonder is dat het 20 jaar na WOI toch nog tot WOII heeft kunnen komen.

Een aanrader voor iedereen die geen goed idee heeft van de verschrikkingen van WOI. Als je in Noord Frankrijk, West Belgie en Groot Brittanie rondkijkt zie je daar vaak meer aandacht voor de 'Grote Oorlog'. Na het lezen van dit meesterwerk snap je ook waarom dat zo is.