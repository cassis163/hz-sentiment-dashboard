De jonge Anne Miller werkt als journalist bij het blad UM. Ze is verloofd met de keurige maar vooral stijve Ian. Voor het blad mag ze de rockster/filmster Rory Maquary interviewen. Tijdens het interview hoort ze het driejarige zoontje van de rockster huilen, bij toeval blijken Rowland en Anne een klik te hebben. In ruil voor een exclusief verslag van de tour die de rockband gaat maken door Amerika vraagt Rory Anne mee als kindermeisje voor Rowland.

Tijdens deze reis bestudeert ze elk bandlid apart, zo ontdekt zij dat er tussen de bandleden en crew een aantal stelletjes zitten die dat zelf nog niet weten. Dat het leven van een rockster en zijn gevolg niet helemaal haar stijl is blijkt al snel. Wilde after party’s in een hotel waar echt alle remmen los gaan laten Anne twijfelen of ze de tour wel moet afmaken. Maar ze beseft ook terdege dat ze een dergelijk kans nooit meer zal krijgen.

Dan komt ze tot inkeer, ze heeft eindelijk iets binnen handbereik om zichzelf mee te bewijzen… Haar moeder overleed vlak na haar geboorte, haar vader wilde niks met haar te maken hebben, Ze heeft zich altijd moeten bewijzen. Nu gaat ze eindelijk naam maken, ze weet het zeker.

Niet alleen de kleine Rowland steelt haar hart, alleen Anne heeft teveel klasse om zich zomaar ergens in te storten. Uiteindelijk kiest ze dan ook niet voor haar eigen geluk…

Na het zien van de cover en het lezen van de achterflap was ik erg benieuwd naar ‘Vallen’. De eerste 10 hoofdstukken had ik wat moeite om in het verhaal te komen. Dit kwam ook door de laptop scènes in het verhaal. Na hoofdstuk kreeg ik kippenvel en werd ik compleet verliefd op het verhaal en de personages.

De schrijfstijl van Jackie is mij bekend, op dezelfde soepele, humoristische en beeldende manier heeft ze ook dit boek geschreven. Een verhaal met een lach en een traan.

Het verhaal heeft een verhaallijn wat typerend is voor een roman. We maken kennis met de personages, er groeit een band en wanneer alles goed lijkt te gaan gebeurt er iets waardoor de balans wordt verstoord. Uiteindelijk komt het met de plot weer helemaal goed. Een spel van aantrekken, afstoten en een happy end. Zo lees ik ze het liefst.

Ik heb erg genoten van ‘Vallen’, en net zoals op de cover staat… voor je het weet ben je verliefd.

Met de uitvoering van het boek is veel aandacht besteed aan details. Elk hoofdstuk is versierd met bloemetjes. Ook is elk hoofdstuk voorzien van een trefwoord dat betrekking heeft op dat hoofdstuk. De woorden zijn erg goed gekozen, als ging je wel een beetje op zoek naar het antwoord op de verwijzing.

Vallen krijgt van mij 4 sterren, en ik kijk al uit naar een nieuw boek geschreven door Jackie van Laren.