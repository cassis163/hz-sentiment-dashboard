Het kwaad en de rivier – R.J. Ellory
Op een mooie zomeravond in 1954 loopt de zestien jaar oude Nancy Denton de bossen bij het stadje Whytesburg, Mississippi in. Ze is nooit meer terug gevonden.
Twintig jaar later wordt in de oever van de rivier een lichaam gevonden. Het vertoont sporen van een gruwelijk misdrijf. Het onderzoek naar de vermissing van Nancy Denton wordt heropend en gaandeweg komt Sheriff John Gaines erachter dat er in de tussenliggende tijd meer meisjes zijn verdwenen. Het onderzoek richt zich meer en meer op de directe omgeving van Nancy.
Maar waarom weigeren haar vrienden te praten? Wat is de rol van de invloedrijke familie Wade? Is het toeval dat een belangrijke getuige bij een brand omkomt? En hoe betrouwbaar is het geheugen van de aan Alzheimer lijdende vader van een van de verdachten?

De cover is prachtig en geeft je al direct een gevoel van een duister iets, naarmate je het boek leest komt de titel van het boek tot zijn recht. Ik geef deze cover 8 punten.
John Gaines is Sheriff in het rustige stadje Whytesburg, in het Zuiden van Amerika, waar eigenlijk geen misdaden worden gepleegd tot dat er een verminkt lichaam gevonden wordt aan de oever van de rivier. Deze moord doet al direct veel vragen rijzen aangezien het lichaam op een gruwelijke wijze is verminkt. De lokale arts Bob Thurston herkent onmiddellijk Nancy Denton omdat ze nog zo goed geconserveerd is gebleven en ze nog steeds het uiterlijk van haar tienerjaren heeft behouden.
John Gaines die oorlogsveteraan is en die de hel heeft gezien in Vietnam is toch heel overdonderd op de wijze waarop het lichaam is verminkt. Dit heeft met een occult iets te maken zoals Voodoo.
Gaines moet roeien met de riemen die hij heeft en dit samen met zijn drie deputies. Gaines heeft een gevoel dat hem niet loslaat en dat hij deze moorden tot op de bodem moet uitzoeken, ongeacht of hij daar ook mee ten onder gaat. Het lijkt wel of hij nu in een andere oorlog aan het vechten is om het kwade te bestrijden.
Al snel heeft hij een verdachte in het oog maar als die dan ook vermoord wordt aangetroffen heeft hij nog minder antwoorden dan waarmee hij begonnen was. Gaines richt nu zijn onderzoek verder en meer bepaald naar de familie Wade. Deze familie is heel machtig en Gaines zal er een harde tegenstander aan hebben wil hij de moorden kunnen oplossen.
Op een bepaald moment gebeuren de dingen zo snel achter elkaar dat de puzzelstukjes in elkaar vallen wat op het eerste zicht een mission impossible zou zijn geweest voor Gaines.

Dit boek heeft 3 verhaallijnen:
Het eerste is dat van Gaines zelf, oorlogsveteraan en hoe zijn flashbacks en mentale toestand worden beschreven, zijn herinneringen en nachtmerries. Hij beschrijft zijn legertijd in Vietnam als “de negen cirkels van de hel”.
Het tweede is het verhaal uit Maryanne’s oogpunt en haar herinneringen van die bewuste periode van Nancy’s verdwijning.
Het derde is het verhaal rond de moord(en) die hebben plaats gevonden. Deze 3 verhaallijnen zijn prachtig in elkaar geweven zodat het je ook niet stoort tijdens het lezen.
Het verhaal speelt zich af in 1974 en dan spreken we over het Nixon Watergate schandaal, de Klu Klu Klan, de machtige grootgrondbezitters en Voodoo wat nog veel gebruikt werd in New Orleans. Ellory beschrijft alles zo reëel dat je je echt in die tijd waant. Er worden ook dingen beschreven die gebeurd zijn in de jaren ‘50 en ’60 en het is precies of je kijkt naar een film.
Ik kan niets anders zeggen dat dit boek een topniveau heeft, de schrijfstijl, de plaatsen waar dingen zich hebben afgespeeld en de hoeveelheid research erin dit boek zit. Kortom een Must Read en ik geef het dan ook 5 *****