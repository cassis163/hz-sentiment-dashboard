Er zijn al vele soorten parodies op 'Alice in Wonderland' mag wel zeggen dat dit een uniek verhaal is. Het verhaal gaat over Alice die na het ongeluk op haar ouders en zusje Emma liever 'Ali' genoemd wil worden. Haar hele leven lang dacht zij dat haar vader gek was, nooit mochten ze in de avond naar buiten want dan zouden de monsters komen. Haar vader leert haar allerlei vechttechnieken want volgens hem moet ze toch voorbereid zijn. In het ziekenhuis ontmoet ze Kat die haar beste vriendin wordt en haar door dik en dun bijstaat wanneer zij op een nieuwe school terecht komt. Hier komt zij in aanraking met Cole Holland, een 'bad boy' waar volgens zeggen ze uit de buurt moet blijven, maar waar komt die aantrekkingskracht vandaan en wat voor gekke visioenen heeft zij? Al snel breekt de tijd aan dat Alice moet vechten tegen de zombies, en dit is niet zonder consequenties want vele zijn al gestorven.

Het boek komt meteen goed op gang, je bent direct in het verhaal en je wordt erin meegesleurd. Lang geleden dat ik een YA had die dat voor elkaar kreeg. Het verhaal is totaal uniek, het zijn niet de tastbare zombies die wij gewend zijn, en niet iedereen kan ze ook zien. Het zijn geesten die na de dood ervoor gekozen hebben slecht te worden. Dit is al een heel unieke draai aan het verhaal. De personages zijn goed uitgediept en de aantrekkingskracht tussen Alice en Cole is zo goed beschreven dat je het haast zelf voelt en ervaart. Ik moest telkens verder lezen hoe het verder ging.

Ben zeer benieuwd naar het tweede deel.