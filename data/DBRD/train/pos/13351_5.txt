Al sinds ik op mijn 10e ofzo Van Guliks Het Chinese Lakscherm in de boekenkast van mijn ouders ontdekte ben ik gefascineerd door deze diplomaat-wetenschapper-schrijver. Ook in deze bundel weer spannende, volwassen verhalen met een toelichting op Chinese gebruiken, dat alles in een magische, tijdloze sfeer. Ze spelen duizenden jaren geleden, de slimme Tie maakt deel uit van een hele juridische traditie, in een tijd dat in Nederland 'rechtvaardigheid' nog door Kaninefaten en Godsgerichten werd bepaald.
Het grootste compliment voor Van Gulik is wel dat zijn boeken in China zijn 'ontdekt'. Er lopen ook nog 's verschillende verhaallijnen door elkaar. Heel bijzonder.