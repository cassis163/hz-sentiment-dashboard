Voor de duidelijkheid, dit boek heeft geen enkel plot. Wel is het heerlijk lezen, grappig en is het lastig om dit boek slecht te vinden. Bij sommige zinnen lig je dubbel van het lachen terwijl andere je hart doen breken. Prachtig boek, dat zeker. Wel moet het toch nog eens benadrukt worden, er komt geen plot voor in dit boek. Als je deze serie leest voor de spanning en avonturen kan het dus tegenvallen, als je het leest vanwege de humor, en het dagelijks leven van de hoofdpersonen dan is dit juist geweldig.
Wat ook misschien interesant kan zijn om te vermelden is de epiloog, die elke lezer waarschijnlijk wel op het puntje van hun stoel liet zitten, wachtend op het volgende boek.