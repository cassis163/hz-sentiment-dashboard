Ofschoon Elizabeth George en inspector Lynley al geruime tijd meegaan, was voor mij 'De dag des oordeels' een eerste kennismaking. Prettige schrijfstijl. Mooi opgebouwd verhaal. Geen al te lange hoofdstukken. Karakters die heel echt overkomen.
Alleen het eind voelt wat onaf. Je weet wie de werkelijke dader is, maar blijkbaar de politie dan nog niet. En hoewel er niks mis is met een open einde, komt het in een detectivemysterie dat opgelost moet worden wat onbevredigend over. Gaat de werkelijke dader nog een openbare/officiÃ«le bekentenis doen? Blijft de politie in het ongewisse?

In het boek zijn verwijzingen naar dingen die Lynley en Havers eerder hebben meegemaakt. Maar die staan het begrip van dit verhaal niet in de weg. Het boek is prima op zichzelf leesbaar.