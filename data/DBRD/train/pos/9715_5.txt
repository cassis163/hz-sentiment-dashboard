Nico De Braeckeleer - Vampier Game

Sam is dol op gamen. Hij doet bijna niets liever. De nieuwste games moet hij hebben! Hij heeft een probleem: zijn ouders vinden dat hij te veel games speelt, dus houden ze hem goed in de gaten. Hij is ook dol op vlogs. Hij volgt een aantal bekende vloggers en kijkt elke dag weer uit, naar de nieuwste vlogs. Door een van de vlogs wil hij Vamypria ook dolgraag gaan spelen. Hij doet mee met een prijsvraag…. Voordat hij het weet, komt de wereld steeds dichterbij en zit hij er midden in. Een bloeddorstige wereld.

Het heeft een vrij duistere sfeer. Je voelt alslezer, de doodsangst in je eigen bloed kruipen. Je hartslag gaat ook een beetje omhoog. Het is zo beeldend en echt op het papier gezet, dat je zelf het gevoel hebt dat je erbij bent… En dat wil je eigenlijk ook niet. Je wilt niet in de schoenen staan van Sam. Dat gevoel is echt goed overgebracht en maakt het tot een heerlijk leesboek.

De wereld van gamers en vloggers, maakt het ook nog eens een heel erg hip boek, helemaal van deze tijd!

De illustraties geven een nog beter beeld van de wereld, die de auteur heeft geschapen. Ze komen levensecht over en dragen bij aan een nog griezeliger gevoel.

Ik had nog niets gelezen van deze auteur, maar ik vind het heerlijk lezen. Ik ben benieuwd naar meer van zijn boeken. Hij past thuis in het rijtje van Paul van Loon en Gustaaf glibber. Boeken die ik vroeger en nu nog steeds verslond (of had willen verslinden). Een echte aanrader.

Dit boek is voor griezelfans en gamers vanaf 9 jaar. 4,5 sterren ( cijfer: 9).