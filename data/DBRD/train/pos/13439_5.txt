In dit eerste boek van deze trilogie volg Je Danny Woo. Hij groeit op in een zeer bijzonder circus: Het Mysterium. Hij leert daar zelf ook allerlei dingen en hoopt ooit zijn eigen act te hebben. Zijn moeder is koorddanseres en zijn vader is een soort Houdini. Zijn vader en moeder komen om bij een zeer vreemde brand. Danny zijn wereld is aan duigen gevallen! Hij wordt naar een nieuwe school gestuurd door zijn tante Laura. Zij is zijn voogd. Hij mist het mysterium en voelt zich niet thuis op die school.
Een grote ontploffing zorgt ervoor dat Danny zijn wereld wederom op zijn kop staat. Zijn tante besluit hem mee te nemen naar Hong Kong. Ze is journalist en heeft daar werk te doen. Danny zijn moeder komt daar vandaan, hij is erg benieuwd naar haar geboorteland. Zijn tante wordt voor zijn ogen ontvoerd en voordat hij het weet zit hij gevangen in de wereld van de Triades en de groep: Negenenveertig. Ze willen Danny uit de wegruimen. Maar waarom? Dat snapt Danny niet. Samen met zijn vriend Zamora gaan ze op onderzoek uit en vluchten ze door Hong Kong voor hun leven.
Zomara is een dwerg, ja je hoort het goed. Hij is een klein ventje, maar hij is oersterk en slim.
Danny voelt dat ze dingen voor hem achterhouden. Hij wil weten wat er aan de hand is.

Het einde en het plot zijn beiden zeer sterk. Ik zat â€˜m echt even te knijpen toen Danny echt moest vechten voor zijn leven. Je krijgt een emotionele band met deze jongen. Hij heeft geen ouders meer, maar er zijn mensen die zielsveel van hem houden en hem dus ook beschermen willen tegen het kwaad. Maar hij is een eigenwijze jongen en hij luistert niet altijd naar wat hem wordt gezegd.

Ik ben altijd op zoek naar mooie boeken voor weinig geld. Deze vond ik bij bol.com voor 5 euro. De hele trilogie heb je dus voor 15 euro al. Dus een prachtige cadeautip!!!!!!!

De cover is echt mooi, met de schedel, de vlinders en Danny op de voorkant onder water. De titel: De Zwarte Draak gaat je ook helemaal duidelijk worden! (Het is tamelijk verrassend).
Hardcover en prachtig vormgegeven. Het zijn boeken voor tieners vanaf een jaar of 10 in mijn ogen. Maar voor alle leeftijden. Het is absoluut niet kinderachtig! Het lettertype is erg groot.

Elk hoofdstuk begint met een soort van tip: hoe je dit of dat moet doen/ aanpakken. Er staan meerdere aktes in het boek. Elke akte begint met het logo van de serie en een quote van bijvoorbeeld Houdini. Het vlot geschreven en zit bomvol actie en spanning. Je vliegt er echt doorheen. En dan ben je blij dat je de rest van de trilogie ook al hebt. Genieten geblazen. Ik geef het boek ook 5***** omdat ik hem gewoon erg goed vond!