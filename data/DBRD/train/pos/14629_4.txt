'Enkeltje Ierland' is het tweede boek van de Nederlandse Charlotte de Monchy. Eerder al werd 'Zes maanden zonder' op de wereld losgelaten, een boek dat goed ontvangen werd.

Hoofdpersoon van dit feelgood boek is dierenarts Liza, die haar bruisende leventje in Amsterdam vaarwel heeft gezegd om een interessante job in een vrijwel ingeslapen Iers dorpje aan te nemen. Liza's grootste angst is dan ook geen geschikte man meer te vinden. De begeerlijke William kruist weliswaar steeds haar pad, maar hem kan ze echt niet uitstaan. Of toch ?

Voorspelbaarheid alom, maar dat mag de pret niet drukken. 'Enkeltje Ierland' is een aanrader voor de liefhebber van dit soort verhalen.