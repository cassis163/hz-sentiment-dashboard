In Nederland staan er een aantal schrijvers op grote hoogte, wat mij betrefd is Simon de Waal daar een van. Wat kan die man goed schrijven. Het boek zuigt je mee in vier dagen afzien voor politie en drugs-syndicaat. Het rare is dat het zo normaal lijkt. Moorden in Amsterdam, ze zijn hier beschreven alsof het de normaalste zaak van de wereld is. En ja, als je het boek leest denk je soms ook; "ik had hem ook wel kunnen vermoorden". Simon de Waal weet beide kanten van het verhaal zo goed te beschrijven dat je begrip krijgt voor Mirko, maar ook voor Frank. In het verhaal wordt regelmatig de problemen van een grote stad als Amsterdam duidelijk gemaakt. De problemen bij politie zijn ook erg actueel. Al met al een geweldig boek, welke je in een adem uitleest, want als je begint ben je verkocht.

Er zit ook humor in zoals volgend duidelijk maakt. Wanneer een moordenaar wordt vrijgelaten door gebrek aan bewijs, hij buiten het politiebureau tegen zijn advocaat zegt; "Zet me maar af bij het clubhuis, ik kan wel een moord doen voor een kopje koffie."

En nu dus maar uitkijken naar Penito, het volgende boek van Simon de Waal.