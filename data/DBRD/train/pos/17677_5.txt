In eerste instantie vond ik het jammer dat het nieuwste boek van een van mijn favoriete schrijfsters geen vervolg was op haar bestaande reeks.
Echter dit boek overtrof mijn verwachtingen.
Slaughter heeft de gave om je vanaf bladzijde 1 te boeien.
Je wordt direct in het verhaal gezogen en wil door blijven lezen.
De karakters zijn mooi uitgediept maar ook weer niet zo dat het langdradig wordt. Je leeft met de personages mee.
Het verhaal is geen moment saai, het is spannend en meeslepend.
Ook komt er soms wat humor, drama en romatiek doorheen geslopen.
Al weet je al ver voor het einde wie de dader is, toch blijft het spannend omdat je niet weet hoe dat af gaat lopen.
Een echte aanrader!