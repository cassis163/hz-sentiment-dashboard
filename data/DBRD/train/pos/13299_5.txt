In deze bloedstollende thriller van Mike Nappa wordt de tiener Annabel Lee Truckson samen met een waakhond door haar mysterieuze oom in een militaire bunker onder de grond gestopt. Een verklaring krijgt ze niet. Het laatste wat haar oom tegen haar zegt, zijn een paar Duitse woorden en het bevel: ‘Doe de deur voor niemand open, hoor je? Ook niet voor mij.’

Boven de grond zijn twee detectives, een voormalige sluipschutter genaamd The Mute en een raadselachtige ‘Dr. Smith’ op zoek naar Annabel. Hoe weten ze van haar bestaan? Wie wil haar bevrijden? En waarom wil de ander haar voor altijd gevangen houden? En wie vindt haar als eerste?

Toen ik het boek al van een plaatje zag moest ik het lezen. Met andere woorden de cover ziet er al zo spannend uit dat je het gaat lezen. De tekst op de achterflap nodigt ook uit. En dan begin je er in en je wordt niet teleurgesteld. Het verhaal heeft meerdere interessante verhaallijnen en wordt superspannend. Ik zou mijn nagels op kunnen eten als ik er niet om denk. En bij deze zou ik dan zelfs nog verder gaan met het vel als de nagels op zouden zijn. Ik heb Annabel Lee met aandacht kunnen lezen, en met veel plezier moet ik zeggen.

Het verhaal over het meisje en de hond en verder The Mute vond ik echt het mooiste. Het meisje is echt een jonge vrouw met ballen en de hond wordt een vriend voor het leven. The Mute, een militair krijgt in dit verhaal een goed bestemming door plots de "vader" van het meisje te worden.

Lekkere korte hoofdstukken en geen moeilijk taalgebruik. Heel vlot lezend boek!

Er zit een klein beetje romantiek en zelfs nog een vleugje humor in. Maar natuurlijk een grote dosis actie en spanning. Ook een vleugje mystiek en iets bovennatuurlijks ontbreken niet. Kortom een fantastisch verhaal.
Ik heb deze 5 sterren gegeven en hij is het wat mij betreft waard.