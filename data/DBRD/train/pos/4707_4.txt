Dit is een iets oudere titel van Indridason die nog niet in het Nederlands was verschenen. Nu dus wel en gewoon met Erlendur in de hoofdrol.
De misdaad is triest, een verslaafd jong meisje wordt dood gevonden op het graf van de grootste vrijheidsstrijder van IJsland. Langzaam aan wordt alles duidelijk, met zoals gewoonlijk aan de basis een sociaal probleem. Droevig, maar zoals bij hem gebruikelijk ook erg goed. Indridason levert altijd vakwerk. Een psychologische thriller met een enkele keer fors geweld, maar weinig nodeloos gooi- en smijtwerk. Klasse!