Lekker spannend verhaal over Oost Friesland.

Omdat ik heel veel in het noorden van Duitsland kom, trok dit boek mij heel erg aan. Het is een prachtig verhaal die heel beeldend wordt geschreven. Je voelt gewoon de zeewind door je haren heengaan. Je ruikt bijna de zilte lucht van het wad. Ulrich kan heel goed weergeven wat de emoties van bijvoorbeeld de moordenaar zijn. Wat ik altijd jammer vindt, is dat de stukjes over de moordenaar wat kort zijn. Maar dat is natuurlijk om de spanning erin te houden. Verder gaat hij ook aardig om met de rol van de inspecteur. Dat zal ongetwijfeld komen omdat hij zelf ook werkzaam is bij de politie. Het eind was een beetje onverwacht maar wel knap in elkaar gezet. Het is wat mij betreft een heel leuk en onderhoudend boek waar je vele uren plezier aan hebt. En dit boek houd je echt bezig, hij moet uit! Ik hoop dat ze meer van zijn werk vertalen in het Nederlands.