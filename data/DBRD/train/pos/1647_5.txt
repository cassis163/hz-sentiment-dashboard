Jeugdsentiment dit. Ik heb dit boek toen ik op de basisschool zat met heel veel plezier gelezen. Toen al kon ik Kruistocht in spijkerbroek niet wegleggen en dat is na 14 jaar tijd onveranderd gebleven. Wat een verademing hoe Thea Beckman schrijft. Het viel me nu meer dan vroeger op hoe Thea Beckman de omgeving en situatie van de Kinderkruistocht weet te typeren in een show, don't tell manier van schrijven.

De hoofdpersoon Dolf is te omschrijven als een gewone jongen in de 20e eeuw, maar in de middeleeuwen ontpopt hij zich, als Rudolf van Amstelveen, tot de onofficiele leider van een Kinderkruistocht. In 1212 wordt hij het gezonde verstand van deze onmogelijke tocht.

P.S.: Ik heb de uitgave die mogelijk gemaakt is door Stichting Geef een boek cadeau! (Lemiscaat Rotterdam). Heel mooi initiatief! Wel vond ik dat ze de omslag (al is die natuurlijk overbekend) iets hadden mogen aanpassen. Ik vind Dolf daarop namelijk er nog steeds als een meisje uitzien.