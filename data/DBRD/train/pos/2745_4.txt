'Elk einde is een nieuw begin'

Het verhaal gaat over Zoe en Ed. In hun studententijd wonen ze in hetzelfde studentenhuis, maar na hun studie is het contact verwaterd. Een aantal jaar later volgt er toch weer een ontmoeting en slaat de vonk definitief over.

Op een ochtend, jaren later, gaat Ed na een ruzie met Zoe boos de deur uit en komt hij om bij een ongeluk. Zoe is verscheurd door verdriet.
In het volgende hoofdstuk is Zoe opeens 20 jaar jonger en ontmoet ze Ed opnieuw in het studentenhuis. Hoe zal het verhaal verder gaan???

Elk nieuw hoofdstuk is weer een andere datum in het verleden en iedere keer is het weer een verrassing om te lezen wat er die dag oorspronkelijk is gebeurd en wat er nu zal gebeuren. Ook blijft het ieder hoofdstuk de vraag of er daadwerkelijk iets is veranderd.

Goed en spannend geschreven met korte, eenvoudige zinnen, zodat je door de hoofdstukken heen vliegt.

Dit boek heeft me echt een aantal uren slaap gekost: nog één hoofdstuk, vooruit nog één hoofdstuk, oké dit wordt echt het laatste hoofdstuk :-)

Ik vind dit boek een aanrader voor iedereen. Het boek leest gemakkelijk weg, het is een simpel, maar goed verhaal en het is spannend. Ik geef het boek 4 sterren.