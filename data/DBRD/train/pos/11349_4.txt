Marissa Meyer werd geboren in Tacoma (Washington) op 19 februari 1984. Ze schrijft voornamelijk jonge volwassen fantasy en science fiction. Cinder is haar debuut. Het is het eerste deel van de serie de Lunar-chronicles. Het is een vierdelige reeks gebaseerd op de verhalen van Assepoester, Roodkapje, Rapunzel en Sneeuwwitje.

Toen ik dit boek uit de bieb meenam wilde mijn man het boek eerst lezen. Hij leest bijna alleen maar Science fiction en fantasy en ik was toch nog in een ander boek bezig. Hij vond het een leuk boek en toen hij het uit had moest ik maar meteen deel 2 reserveren. Hij zei dat hij het meer een science fiction verhaal vond dan fantasy. Ik kan dat niet zo goed zeggen, want daar heb ik geen verstand van. Het is wel een makkelijk verhaal om te lezen, dus als je nog nooit fantasy of science fiction hebt gelezen kun je prima met dit boek beginnen. Ik wacht vol smart op deel 2!