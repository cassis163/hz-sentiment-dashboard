Mischling betekent dat je van gemengd bloed bent, zowel arisch als joods, blank met bruine ogen. De tweeling Perle en Stacha zijn zo. Wanneer ze in Auschwitz aankomen met hun moeder en grootvader, worden ze al vlug door dr Mengele opgemerkt. Hij doet experimenten op tweelingen, meerlingen en ze passen perfect in zijn plannen.
We zien de gebeurtenissen beurtelings door de ogen van Perle en Stacha. Het gaat hier om kinderen van twaalf jaar die heel hun leven een sterke band met elkaar hebben gehad. Ze worden gescheiden, Stacha denkt dat Perle dood is omdat ze niet meer in beeld is. Ze weet niet dat er verschrikkelijke dingen met haar gedaan worden. Zelf ondergaat ze ook experimenten, ze is doof aan een kant en blind aan een oog.
Als ze dat dan allemaal overleeft heeft, volgt een tweede overlevingstocht wanneer de Russen komen. Samen met een ander tweelingdeel, Feliks ontsnapt ze en weer moeten ze overleven, vluchten voor mensen die het slecht met hen voor hebben. De vrede is nog lang niet getekend, er zijn nog heel veel mensen die Joden willen doden.
Geen boek waar je vrolijk van wordt al eindigt het een beetje positief.