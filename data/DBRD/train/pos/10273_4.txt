Meisje Vermist is een boek dat Tess heef geschreven aan het begin van haar schrijverscarriere. Ik vind het erg leuk dat deze boeken nu ook in Nederland zijn uitgegeven. Haar allereerste romans waren al uitgegeven door Harlequin en The House of Books heeft Meisje vermist opnieuw uitgebracht. Als je het boek leest dan merk je wel dat dit verhaal nog lang niet het niveau heeft als van de Rizzoli & Isles serie.

Het boek is meer op de romantische kant gericht dan op de spanning. Ook zitten er nog wat losse eindjes aan het verhaal. Het is wel duidelijk wie er verantwoordelijk is voor in in omloop brengen van de dodelijke drugs en waarom maar de andere slachtoffers van de drug blijven in dit gedeelte toch een beetje buiten beeld. Het was duidelijk voor 1 persoon bedoeld zodat die haar mond zou houden maar waarom de dealer de drugs aan andere mensen heeft gegeven blijft een raadsel. Maar zo zijn er nog een aantal punten waar ik zo mijn vraagtekens bij heb maar daar zal ik niet te veel op ingaan omdat is anders het plot van het verhaal zal verklappen. Maar ondanks deze punten heb ik toch van het verhaal genoten. Ik vind het ook wel leuk om te zien hoe Tess zich steeds beter wordt met het schrijven van haar boeken.