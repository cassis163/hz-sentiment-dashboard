Ellison Cooper - Gekooid

De volgende informatie heb ik van de site van fantasticfiction.com afgehaald om de auteur een beetje te leren kennen, en om te zien of er nog meerdere boeken komen met Agent Sayer Altair in de hoofdrol:

Ellison Cooper heeft een Ph.D. in antropologie van UCLA, met een achtergrond in archeologie, culturele neurowetenschappen, oude religie, kolonialisme en mensenrechten. Ze heeft veldwerk verricht in Midden-Amerika, West-Afrika, MicronesiÃ« en West-Europa. Ze werkte als een moordonderzoeker in Washington DC en is een gecertificeerde K9-federale rampenwerker voor zoeken en redden.

In juli 2019 zal deel 2 van deze serie verschijnen, ik hoop dan ook dat de uitgever dit boek weer zal uitgeven omdat ik van dit eerste deel behoorlijk onder de indruk ben.

De hoofrolspeelster is een FBI-agente dat naast haar taak als agent ook bezig is met een onderzoek naar de hersenen van seriemoordenaars. Op zich lijkt dit niets met haar nieuwste zaak te maken te hebben, maar algauw blijkt dat haar hersenonderzoek en haar zaak toch wel raakvlakken hebben.

In Gekooid, worden door agenten het lichaam gevonden van een meisje opgesloten in een kooi. Later blijkt dat dit meisje door verhongering om het leven is gekomen. Tevens wordt al snel ontdekt dat er een tweede meisje ergens gevangen wordt gehouden.

Het is een, in een vlotte schrijfstijl, geschreven thriller dat je op het puntje van je stoel doet gaan zitten aan het eind.
Het plot is heel apart, maar doet niets af aan de geloofwaardigheid van het verhaal.