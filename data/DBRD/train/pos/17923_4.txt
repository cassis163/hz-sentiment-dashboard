Dit is op vele vlakken een typische Agatha Christie: een moordmysterie waarin de befaamde detective Poirot op zijn eigen speciale wijze op onderzoek uitgaat om de schuldige op te sporen.
Het speciale aan dit boek is dat Mr. Poirot deze keer niet n√° de moord wordt opgeroepen, maar vooraf...

Ook dit boek leest weer als een trein. Het boek neemt je als het ware als getuige mee tijdens het onderzoek van Hercule Poirot. Hierdoor kom je -samen met de meesterdetective- stap voor stap meer informatie te weten over de omstandigheden van de moord, de achtergrond van de verschillende personages, enzoverder.
Hierdoor ga je als lezer onvermijdelijk zelf ook denken als detective, probeer je de moord zelf, aan de hand van de vele tips die je worden toegespeeld, op te lossen.
Helaas echter... ik betwijfel of in dit verhaal veel lezers het bij het rechte eind zullen hebben. Enkel Mr. Poirot beschikt volgens mij over de juiste 'grijze celletjes' om hier tot de correcte conclusie te komen.
Dat maakt het boek echter niet minder leuk om te lezen. Een aangenaam 'licht en luchtig' tussendoortje wat mij betreft.