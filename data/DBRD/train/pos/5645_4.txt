Linda Van Rijn, een schrijfster uit Nederland (Harmelen), gaf een vliegende start aan haar thrilleroeuvre met dit boek. Afgestudeerd aan de faculteit literatuurwetenschappen, is ze niet rechtstreeks begonnen aan haar carrière als schrijfster. Ze heeft eerst nog jaren in de reisbranche gewerkt. Dit is ook meteen een verklaring waarom je bij haar boeken vaak het ‘vakantiegenre’ kan vaststellen. Dit boek werd in 2011 geschreven. Haar inspiratie voor dit boek heeft ze gehaald uit de bestseller van Suzanne Vermeer, genaamd Cruise.
Suzan Waterberg, een jonge vrouw die vijf jaar getrouwd is met haar man Hugo, boekte voor hun vijfde jubileum een reis. Duikparadijs Hurghada in Egypte; een goedkope last minute waarbij oude bekenden opnieuw de kop op duiken. Wanneer ze besloten om te gaan duiken, bleek hun duikinstructeur Johnny een grimmig verleden te hebben met Suzan waar haar man niets van af wist. Vroeger, toen haar beiden ouders gestorven waren, was ze in het verkeerde milieu terechtgekomen. Haar vader bleek geld verschuldigd aan Johnny en toen ze uit zijn bende wilde ontsnappen, confronteerde hij haar ermee. Suzan kon het bedrag niet betalen en probeerde de betaling uit te stellen door geslachtsgemeenschap. Uiteindelijk ontsnapte ze aan zijn tirannie. Nu hij plots weer in haar leven opdook, was de confrontatie onvermijdelijk. Haar man mocht natuurlijk van deze situatie niets afweten, wat het voor haar heel moeilijk maakte. Johnny beweerde dat hun vijfjarig zoontje Stijn zijn kind was. Hij dreigde ermee alles aan haar man te vertellen als ze niet snel met het geld over de brug kwam. Suzan wou voor eens en voor altijd met hem afrekenen en hiervoor had ze nog wat troeven op zak. Wanneer ‘het spel’ werd gewonnen door Suzan, dacht ze dat ze voor altijd van hem af was. Onverwachts dook hij toch terug op en zette hij haar leven op de helling.
‘Door de vaart, de onderhuidse spanning, maar ook door de menselijke keuzes van de hoofdpersoon blijf je ‘hooked’ aan dit boek.’-Sander Verheijen, crimezone.nl
Dit citaat van Sander Verheijen is zeker niet onterecht. Ikzelf vind het boek zeer spannend. Het boek begint met de familieschets waarbij je nog niets merkt van de nog komende, spannende gebeurtenissen. De liefde tussen Hugo en Suzan en voor hun zoon Stijn is tastend aanwezig. Hun geplande reis lijkt een onvergetelijk avontuur te worden… Het begin lijkt een rust uit te stralen, maar toch niet helemaal. De flashbacks uit Suzans’ verleden wekken vermoedens op en maken je nieuwsgierig. Terwijl je dieper en dieper wordt meegesleurd in het verhaal kom jij via de flashbacks meer en meer te weten. Zo kom je altijd iets meer te weten tot uiteindelijk alle verbanden zijn gelegd. Je blijft je constant vragen stellen die je natuurlijk niet onopgelost wilt laten. Hierdoor blijf je ononderbroken aan het boek gekluisterd. Door de soms onverwachte keuzes van Suzan blijft het boek spannende wendingen aannemen. De vele thema’s die in het boek verwerkt zijn, vind ik wel leuk. Dit zorgt voor enige variatie. Het ene moment ben je helemaal mee in het avontuur van het duiken en het plezier van de reis, maar terwijl merkt je ook de spanning tussen Johnny en Suzan en de spanning in Suzan die ze hartstochtelijk voor Hugo probeert te verbergen. Het boek is zeker origineel en de meeste gebeurtenissen zijn onverwachts. De spanning stijgt ook naarmate Hugo meer te weten komt. Qua structuur en stijl is het boek misschien niet van topniveau, maar doordat de spanning steeds te snijden is, blijf je aandachtig. In deze hedendaagse maatschappij is dit boek wel van toepassing. Je hoort als maar meer schandalen over verkeerde milieus en echtgenotes die hun man bedriegen. Kritiek geven op die personen/groepen kan één van haar bedoelingen zijn geweest. Ook de plotselinge ‘switch’ tussen rust, vakantie en plezier naar bedrog, leugens en afpersing is opvallend. Dit duidt erop dat niet alles is wat het op het eerste gezicht lijkt. Dit lijkt op het eerste gezicht een gelukkig gezinnetje, maar schijn bedriegt! Het boek heeft als doelgroep een breed publiek want door de brede variatie aan thema’s krijgt iedereen zijn zin!
Dat ze met dit boek een prachtig debuut gemaakt heeft is zeker! Spanning, drama en avontuur verzekerd, een echte aanrader!