Al jaren wil ik dit boek, al jaren dub ik of ik het zou doen. Nu denk ik waarom. Toen ik het boekje binnen kreeg, was ik wel verbaasd. Eigenlijk had ik hem nooit in mijn handen gehad en had verwacht dat het een dikke pil was en qua vormgeving groter. Wel vond ik het mooi dat er zo'n prachtige boekenwikkel om heen zat, die direct in het oog sprong. Dit kan en wil je niet missen roept het uit.
Zodra je hem dan opent, dan ben je gewoon verkocht, tenminste ik wel. De kwaliteit van het papier is zo subliem, het is net of je door een fotoboek bladert. Dit boek is gedrukt op het beste papier van nu, met het uiterlijk van de oudheid. Het oude perkament uiterlijk voegt zoveel toe aan de wijsheden die erop gedrukt staan. Je kunt gewoon niet anders dan alles op te zuigen.
Iedereen is wel op zoek naar iets, bezig met het verwerken van iets of is zich voor aan het bereiden op iets. Dit iets kan werkelijk alles zijn. Van groot tot klein, maar het is jouw iets en jouw obstakel, hobbel, tweesprong of wat dan ook. Diep van binnen zit bij ons allemaal een wijsheid. Helaas komt het niet altijd even makkelijk naar boven, zeker niet in moeilijke tijden. In deze periodes raak je juist vaak het overzicht en de inzichten kwijt. Net op dat moment dat je het het hardste nodig hebt.
In The secret kom je voor alle momenten wel iets tegen. Soms zijn het hele "simpele" gedachten en wijsheden, bij andere zijn ze zwaar en diepzinnig. Het kan ook zijn dat sommige punten mensen afschrikken of afstoten. Dat kan, zeker als je misschien niet zoekende bent naar antwoorden of oplossingen. Wanneer je dat wel bent. Wanneer je wel net wat dieper wilt kijken in jezelf, naar jezelf en naar de wereld, dan zijn er genoeg ruggesteunen te vinden in dit mooie boek. Het is spiritueel, filosofisch en psychologisch. De stukken worden ondersteund door bekende en onbekende, voor mij, mensen van nu en uit het verleden.
Leer wat dankbaarheid is, wat jouw dankbaarheid is en hoe andere er vroeger en nu overdenken. Hoe kun je aan jezelf werk, wanneer kun je aan jezelf werken en de vraag, moet je aan jezelf werken.
Kortom, een heerlijk boek om jezelf en de wereld beter te begrijpen, inzichten te krijgen en respect te krijgen voor het leven.