Mooi laatste deel van Warrior Cats - De nieuwe profetie.
Tijgerster heeft een manier gevonden om in de dromen van Braamklauw en Havikwind te verschijnen. De broers bezoeken hem 's nachts om van hem te leren. Tijgerster heeft het beste met ze voor, maar is het 'beste' wel datgene wat Braamklauw wil? Havikwind slikt alles voor zoete koek en is bereid tot het uiterste te gaan. Braamklauw wil zou graag clancommandant worden, maar tegen welke prijs? En hoe zit het dan met Grijsstreep?

In dit deel is er veel tweestrijd. Motvleugel krijgt een leerling, Wilgpoot, maar maakt zich zorgen of zij haar wel goed op kan leiden aangezien ze niet in de Sterrenclan geloofd. Loofpoel probeert haar bij te staan. Vuurster worstelt met de vraag of Grijsstreep terug zal komen, en of er dus een nieuwe commandant gekozen moet worden. Binnen de Donderclan heerst verdeeldheid aangezien Stormvacht is binnengekomen samen met Beek, en de meningen zijn verdeeld over of het tweetal wel mag blijven. Braamklauw en Havikwind ontmoeten in hun dromen de machtige Tijgerster. Tijgerster moedigt hen aan om hun ambities na te jagen.

*SPOILERALERT* Het eind van dit boek vond ik een beetje simpel. Tijgerster is het hele boek door bezig met zijn zoons te be√Ønvloeden om de macht te grijpen. Wanneer Vuurster in een vossenval loopt en dreigt te stikken wil Braamklauw hem redden, maar Havikwind keert zich tegen hem en er ontstaat een heel klein gevecht die ook zo voorbij is. Maar wat nu? De serie is af.. Wat is de reactie van Tijgerster? Hoe reageert de Rivierclan? Het lijkt me onwaarschijnlijk dat dit pas in de volgende serie benoemd gaat worden, aangezien dat waarschijnlijk weer over een andere kat zal gaan. Dus het verhaal was in mijn beleving niet helemaal afgerond. Wel is het goed dat het een ander eind is dan een kolossaal gevecht tussen de clans of tegen andere tegenstanders. Dat wordt anders weer een beetje eentonig. Heerlijk genoten van dit boek!