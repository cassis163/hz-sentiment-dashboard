Trouweloos is weer een onvervalste Karin Slaughter: goed verhaal en gruwelijke details. Sara en Jeffrey zijn weer bij elkaar. Als ze op een keer door het bos lopen, struikelen ze over een pijp die uit de grond steekt en die in verbinding blijkt te staan met een kist met daarin een overleden vrouw. Deze vrouw blijkt afkomstig uit een boerengemeenschap met zwartekousenachtergrond.

Karin heeft ook weer de nodige aandacht voor de menselijke tragedies: Lena die een abortus ondergaat, een man die zijn vrouw mishandelt, Jeffrey die te horen krijgt dat een ex van hem hepatitis heeft en hij misschien nu ook, Sara die de man ontmoet waar haar moeder een korte tijd een relatie mee heeft gehad en die een zoon heeft die sprekend op Sara lijkt. Zou het kunnen dat.....?

Las in een interview met Karin Slaughter dat haar volgende boek waarschijnlijk niet over Sara, Jeffrey en Lena zal gaan. Jammer.