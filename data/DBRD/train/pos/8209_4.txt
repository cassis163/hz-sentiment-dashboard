Dit boek begint echt super goed! Of moet ik zeggen: Super gruwelijk? Ik kon het meteen niet meer wegleggen. Op brute wijze slacht iemand een jongen af en verminkt zijn lichaam. Patholoog Ben Stevenson onderzoekt het lijk. Het komt erg dichtbij, zijn oudste zoon is van dezelfde leeftijd als het slachtoffer. Het blijkt iemand van dezelfde school van zijn zoon te zijn ook nog. Deze moordenaar is genadeloos en gewetenloos. Ben zet alles om alles om de moordenaar te vinden. Het is een klein stadje,dus het grijpt iedereen aan. Bijna iedereen kent het slachtoffer ook.De moordenaar slaat nog een aantal keer toe en het lijkt steeds erger te worden. Wie is de moordenaar? En vinden ze hem voordat hij nog meer slachtoffers maakt? Ben werkt als enigste Patholoog in de wijde omtrek en krijgt alle vreemde of uit te zoeken sterfgevallen op zijn snijtafel. Je krijgt een kijkje in het leven van een Patholoog. Maar ook in zijn prive-leven. Hij is een vader en wil zijn kinderen beschermen tegen dit kwaad.
Het begon super spannend. Daarna werd het rustiger in het boek, om weer terug te komen met het volgende slachtoffer. Het plot en het einde zijn echt goed! Ik had echt geen idee, wie de dader kon zijn. Tot dat er ( na de nodige tips van de persones en diep nadenken) een lichtje ging branden. Maar ik wist het echt niet, tot die tijd. Dat werd goed verborgen gehouden. Dat is een heel sterk punnt in deze thriller. Je wilt weten wie het is en waarom? De dader gaat echt op een beestachtige manier te werk! Leest echt als een speer, zo snel vlieg je er doorheen! Lekker lettertype en genoeg ruimte tussen de regels. Dat heeft Harlequin meestal en dat vind ik persoonlijk heerlijk lezen. Je kijkt (leest) af en toe ook door de ogen van een slachtoffer mee. De spanning en angst voel je echt. Rennen! Denk je dan! Alsjeblieft! Ren toch!
De titel is me helemaal duidelijk. De cover dat duurde een tijdje. Ik vind het altijd geweldig om de cover te kunnen plaatsen. Die schuur en die vliegen. Ze komen echt in het verhaal voor. Letterlijk. Ze zijn dus ook perfect gekozen. De cover nodigt ook uit tot lezen. Dit boek krijgt van mij een 7,5 en dat rond ik af naar 4 ****.