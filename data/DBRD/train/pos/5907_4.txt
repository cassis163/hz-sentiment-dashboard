Niet te filmen! - Sophie Kinsella

Audrey draagt dagelijks een zonnebril en durft haar huis niet meer uit. Een uitzondering maakt ze voor dokter Sarah, een psycholoog die haar helpt om van haar angststoornis af te komen. Een van de huiswerk opdrachten is om het dagelijks leven vast te leggen met een camera. Het doel hiervan is het verhogen van haar zelfvertrouwen. Ze filmt het interieur, haar ouders, haar beide broers en Linus. Linus is een vriend van haar gameverslaafde broer. Haar broer heeft zo zijn eigen problemen.... Hoewel pap en mam erg hun best doen, is het Linus die Audrey langzaam uit haar schulp haalt.

Ik was een van de gelukkige die dit boek al voor het in de winkel ligt mocht lezen. Van deze schrijfster (Sophie Kinsella/ Madeleine Wickham) heb ik op een na alle boeken gelezen. Ze schrijft altijd erg leuke grappige verhalen. Ik was heel benieuwd hoe je van zo'n serieus / ernstig probleem, als een angststoornis, een komisch Young-Adult verhaal kunt maken.

Het verhaal word vertelt door Audrey. Als een goede vriendin kijk je mee in haar leven. Ze vertelt alles... bijna alles dan toch. Zo ben je getuige van de prille liefde tussen Linus en Audrey, hoe de gekke opdrachtjes van Linus haar helpen om haar krokodillenbrein de baas te worden. En de problemen van haar gameverslaafde broer, hoe leg je je ouders uit dat Land Of Conquerors meer is dan een spelletje. Dan nog haar ouders die er maar het beste van proberen te maken. Hoewel ik geen Young-Adult meer ben, heb ik toch met veel plezier dit moderne verhaal gelezen. De bekende vlotte schrijfstijl, korte hoofdstukken afgewisseld met het videotranscriptie en de humor zorgen ervoor dat je het boek zo uit hebt.

Waarom jij dit boek zou moeten lezen? Anders zul je nooit weten waarom er ketchup op de verjaardagstaart van mam zat, of waarom Audrey ook wel als Rabarber door het leven gaat en of de computer echt uit het raam gaat..... zomaar een paar dingen om je hopelijk nieuwsgierig te maken....

niet alleen komisch, maar ook stof tot nadenken. 4**** van mij.