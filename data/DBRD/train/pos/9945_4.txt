Voor mij is Beth Moore onbekend maar na het lezen van haar eerste roman, weet ik dat ze een heel leuke en vlotte schrijfstijl heeft.

Het verhaal begint met de moord op een zwerver. Achteraf blijkt dit de zoon van Olivia Fontaine te zijn, vader van het hoofdpersonage Jillian Slater.
Beide dames, met een grillig verleden, moeten noodgedwongen door het overlijden van Rafe (de zwerver) met elkaar samenwonen.
Twee tijdsperioden worden mooi door elkaar verweven als men de geboorte en hergeboorte meemaakt van het gebouw St. Silvanus dat eerst een kerk was maar een tweede leven kreeg als appartementencomplex.
Hier huist een allegaartje van excentrieke personen die gans het verhaal kleuren. En dan beginnen de geheimen zich op te stapelen, het ene al vreemder dan het andere.

Een sterk verhaal met een spannende plot waarbij de auteur humor niet schuwt maakt van De erfenis van St. Silvanus een heerlijk boek om te lezen.