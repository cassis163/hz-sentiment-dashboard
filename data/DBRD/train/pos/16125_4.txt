Zoon Joe wordt geconfronteerd met het feit dat zijn vader William er een tweede vrouw op na houdt. Dit nadat zijn vader in het huis van zijn andere vrouw is aangevallen en diep in coma is geraakt. William Oâ€™Loughlin is al jaren lang getrouwd met twee vrouwen en leeft een geheim dubbel leven. Joe gaat op onderzoek naar de dader om antwoord te krijgen op zijn vele vragen zowel t.a.v. het waarom van de aanval als t.a.v. wie zijn vader nu eigenlijk was.
Ondertussen moet Joe het overlijden van zijn vrouw nog verwerken en een steun zijn voor met name zijn jongste dochter, die de dood van haar moeder nog niet kan accepteren. Het leven is niet eerlijk of oneerlijk, het is zoals het is

Het verhaal is vlot geschreven en uitstekend opgebouwd. Het verhaal kent niet echt thrillerachtige aspecten of heel onverwachte wendingen, maar het dwingt je wel om door te lezen. Het gehele verhaal is zeer geloofwaardig en leidt natuurgetrouw naar een enigszins gewelddadig eind. Opvallend vond ik dat het verhaal zich afspeelt in een tijdsspanne van drie weken en Joe, psycholoog van beroep, gedurende zijn onderzoek nooit gehinderd werd door zijn reguliere werkzaamheden in zijn praktijk. Dit zal zich in de werkelijkheid niet zo snel voordoen.