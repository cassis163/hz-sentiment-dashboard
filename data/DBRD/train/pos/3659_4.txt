Anne Holt heeft met Mevrouw de President een juweel van een boek geschreven. Ze heeft kennis van zaken tentoongesteld betreffende de connecties tussen zowel Noorwegen en Amerika, als Amerika en het Midden Oosten. Dit boek is drie jaar na nine- eleven geschreven en is soms angstaanjagend. Zeker met de kennis die we 10 jaar later hebben in 2014.

Ik heb de schrijfster Anne Holt al eerder ontdekt en heb al een aantal van haar boeken gelezen met Hanne Wilhelsem, Yngvar Stubo en Inger Johanne Vik in de hoofdrol. Wat mij betreft is dit het beste boek tot op heden. De complottheorieÃ«n, welke worden beschreven na de vermeende ontvoering van de Amerikaanse president Helen Lardahl Bentley tijdens een bezoek aan Noorwegen, zijn huiveringwekkend. De inbreng van de drie hoofdpersonages in dit verhaal lijkt minimalistisch, maar als je er later over nadenkt van doorslaggevende waarde voor de oplossing van het complot tegen de Amerikaanse president.

Wat mij betreft is dit boek een ondergesneeuwd juweeltje en wordt het tijd dat Anne Holt eens iets meer in de picture komt te staan. Ik geef het boek vier sterren.