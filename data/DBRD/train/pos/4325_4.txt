Engelenmoord is een debuut van een moeder en een dochter. Ik heb er in het thrillergenre nog niet eerder van gehoord. Het is een debuut dat 4 sterren waard is. Ik hoop dat er spoedig nieuwe boeken geschreven worden door dit tweetal. Het verhaal gaat over een seriemoordenaar die een imitatie neerzet van een pas ontwikkeld computerspel. De makers van dit spel hebben in het verleden ook te maken gehad met een seriemoordenaar en er loopt ook nog een andere moordenaar rond. Het verhaal is goed voor veel spanning en naarmate het verhaal vordert neemt deze spanning steeds meer toe.
Wel is duidelijk te merken dat twee vrouwen dit verhaal geschreven hebben. De vrouwelijke karakters komen meer uit de verf dan de mannen. Daarnaast kreeg ik naarmate het verhaal vorderde steeds meer het gevoel dat een of beide vrouwen problemen hadden met de lijn. Al hoewel dat op de omslagfoto niet te zien is. De mannen kampen vaak met een buikje en kijken jaloers toe als een magere man iets lekkers eet. Dit is een wederkerend thema. Hier en daar komen ook nog wat losse draadjes voor. Een lid van het computerbedrijf draagt stijve laarzen en er wordt gesuggereerd dat dit iets te maken heeft met een van de seriemoordenaars, maar later blijkt dat dit onmogelijk is. Kortom, een echte pageturner.