Soms lieg ik draait om Amber. Amber ligt in een ziekenhuisbed omdat zij door nog onbekende oorzaak in een coma beland is . Doordat zij het locked-in syndroom heeft, bemerkt niemand echter dat zij al wakker is en alles waarneemt wat er in haar omgeving gebeurt. Zo vangt zij diverse gesprekken tussen haar vriend Paul en haar zus Claire op, alsmede van het verplegend personeel. Paul wordt door de politie als verdachte beschouwd, maar ook haar zus Claire heeft zo haar geheimen.
Een ontmoeting met haar ex-vriend in de week voor het ongeluk komt langzaam bij Amber weer naar boven en zorgt voor de nodige verwarring. Wat is er gebeurt, wie heeft mij dit aangedaan?

De verhaallijn maakt diverse sprongen tussen “Nu” het moment waarop Amber in coma ligt en zij zich af vraagt wat er toch gebeurt is; “Eerder” dit is de periode vooraf aan haar ongeluk waarbij langzaam duidelijk wordt wat er gebeurt is en “Vroeger” waarin de schrijfster de lezer kennis laat maken met een dagboek uit Ambers jeugd.
De opbouw van het verhaal is erg goed en vol spanning. Het is een psychologische thriller vol doordachte wendingen welke uitmonden in één geheel.

Alice Feeney heeft een prachtig thrillerdebuut vol misleiding afgeleverd waarbij zij goochelt met de geest van haar lezer. Geniaal!!