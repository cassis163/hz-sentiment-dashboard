Een indrukwekkend en vlot lezende roman over het Beleg van Haarlem in 1572. Je zit gelijk in die tijd door de beschreven artikelen van die tijd zoals turf, de brandstapel en galg, duiten, bierpullen, stadspoorten en dienstmeiden.

Kenau Simonsdochter Hasselaer is een sterke, strijdbare, moedige en geÃ«mancipeerde vrouw die na het overlijden van haar man de scepter draait over een scheepswerf en houthandel in Haarlem.

Als na Zutphen en Naarden de Spanjaarden Haarlem willen veroveren, wordt Kenau de 'Madre de Dios' en verzet zich, met gevaar voor eigen leven, met alle vrouwen van de stad om de Spanjaarden te dwarsbomen.

Het is leuk om plaatsen die nu nog bestaan in Haarlem zijn verwerkt in de roman zoals Huis ter Kleef, Bakenessergracht, het Spaarne en de Bavo.