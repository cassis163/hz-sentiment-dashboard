Mijn eerste indruk: de cover van het boek ziet er geweldig uit. Mooie paarse kleur met een gave draak. Het boek zou ik zeker oppakken in de winkel. De beschrijving van het boek maakt mijn erg nieuwsgierig naar het verhaal. Voor de prijs van â‚¬19,95 heb je een prachtig boek met een mooie hoeveelheid van 333 bladzijden.

Het verhaal zelf: dit boek is het eerste deel van de 'Corruptie trilogie'. Het is een heerlijk fantasierijk verhaal, vol met magie, avontuur en bijzondere wezens. De schrijver heeft een vlotte en duidelijke schrijfwijze, dit leest erg fijn en makkelijk weg. Voor je het weet is het boek uit. De hoofdkarakters zijn goed uitgewerkt en omgeving is mooi beschreven, hierdoor kan ik mij goed in het verhaal verplaatsen. Je kan merken dat de schrijver veel inspiratie heeft opgedaan uit de Japanse en Aziatische mythologie. Deze trilogie gaat verder door op de 'De Kronieken van Magie'. Persoonlijk raad ik je wel aan om de eerste trilogie 'De Kronieken van Magie' van deze schrijver eerst te lezen. Dit maakt het verhaal iets duidelijker. Het boek heeft ook genoeg actie wat je gekluisterd aan het verhaal houdt. Ik heb dit boek echt met veel plezier gelezen en heerlijk weggedroomd in deze bijzondere wereld.

Dit boek is een echte aanrader voor alle fantasy-lezers.

Ik kan niet wachten om te beginnen in het volgende deel.



STERREN



Ik geef dit boek 4 sterren.



BOOKLOVERSAPHIRA