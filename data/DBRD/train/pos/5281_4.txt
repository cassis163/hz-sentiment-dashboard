Ik heb dit boek met een hele grote glimlach op mijn gezicht dichtgeslagen. Het is een rasecht kinderboek en het leest daardoor echt als een trein, maar het verhaal zelf heeft elementen die mij als volwassene toch ook echt wel heel erg konden aanspreken en bekoren. Zo is de moraal van dit verhaal een hele mooie, zo één waarvan je zou willen dat er meer schoolsystemen op gebaseerd zijn en wordt er een hele mooie, lieflijke sfeer gecreëerd, waardoor kinderen ongetwijfeld ademloos aan je lippen hangen als je dit aan ze voorleest.

Wat ik daarnaast ongelooflijk leuk vond, was dat de karakters heel herkenbaar waren en ook echt een soort van eigen stemgeluid hadden, binnen de mogelijkheden van het kinderboek. Elk karakter vertelt op een bepaald moment een verhaal en al die verhalen zijn net iets anders verteld en geschreven, waardoor echt de stem van het karakter erin door klinkt.

Een heel mooi voorleesboek om in de kast te hebben staan en af en toe gewoon eens zelf te lezen. En volgens mij ook het perfecte boek om een hardnekkige leesdip mee te lijf te gaan!