Een historische roman welke vanaf hoofdstuk 1 vol spanning zit, wauw!

Het boek heeft een erg mooie hardcover, in een opvallende kleur met gestanste afbeeldingen. Een aanwinst voor de boekenkast.
De achterzijde beloofd een “spectaculaire historische roman”.

De gevleugelde is een historische roman over Alberto Santos-Dumont. Alberto was een Braziliaanse luchtvaartpionier. Hij was de eerste die in Europa een vlucht uitvoerde met een toestel dat zwaarder was dan lucht.

Het boek begint meteen met een mooie zin op bladzijde 10: "De enige manier het hart dan nog kloppend te krijgen is op zoek te gaan naar het verhaal erachter".

In de eerste hoofdstukken is ook veel spanning verwerkt, waardoor je het boek bijna niet kunt wegleggen.

Ik vond zowel de mooie, poëtische schrijfstijl als de ontwikkeling van het vliegen spectaculair. De verwachtingen zijn waargemaakt.

Ik had nog niet eerder iets van Arthur Japin gelezen. Naar aanleiding van dit boek ga ik zeker op zoek naar zijn andere boeken.