Mark Lowery-Charlie en ik : Martin gaat met zijn broertje Charlie op reis naar St Bernards in Cornwall omdat ze daar een jaar geleden met het gezin op vakantie zijn geweest. Ze gaan met de trein, zonder ouders. Ze gaan erheen omdat ze in de baai van St Bernards elke dag een dolfijn zagen, wat vooral Charlie fantastisch vond. Charlie is een bijzonder broertje, vaak ziek, astmatisch en druk maar Martin is gek op hem.
De reis naar Cornwall verloopt niet zonder slag of stoot, er zijn nogal wat hindernissen onderweg, gaan ze het halen of toch niet?
Het is een spannend, maar ook ontroerend boek, bijzonder goed opgebouwd met flashbacks naar wat er in die vakantie is voorgevallen en een plot dat je niet aan ziet komen.
Het is echt 5 sterren waard (en die geef ik maar zelden), ik hoop voor Mark Lowery ) op een griffel.