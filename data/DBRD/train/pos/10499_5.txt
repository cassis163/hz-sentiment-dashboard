De Hongerspelen zou ik nooit gelezen hebben zonder Dizzie en in het bijzonder Loen. Het is me echt aangeraden en ik wilde het graag proberen. Inmiddels ben ik helemaal verkocht en heb ik Vlammen al naast me klaar liggen.
De Hongerspelen zit fantastisch in elkaar. Het is meeslepend, humoristisch en spannend. Bovendien is het psychisch formidabel opgezet.
De zoektocht naar dit boek was overigens moeilijker. Boekhandels schijnen niet zo goed te weten welk genre het is. Ik wil het qua genre vergelijken met Harry Potter; een uit de kluiten gewassen 'kinderboek'.
Hoe dan ook één van de beste boeken die ik dit jaar gelezen heb!