De zweetvoetenman
Annet Huizing & Margot Westermann

Van Hebban en uitgeverij Lemniscaat kreeg ik het boek de zweetvoetenman toegestuurd.
Waarvoor heel hartelijk bedankt!

Het eerste wat opviel, is de grootte en dikte van het boek. Dit zou kinderen tegen kunnen staan. Maar door de speelse manier van schrijven, de grappige tekeningen en de woordgrapjes is het aantrekkelijk om erin te lezen. Ook het gebruik van verschillende kleuren maakt het overzichtelijk. Want je oog valt gelijk op bepaalde steekwoorden. Het gebruik van verschillende lettertypes maakt het een speels geheel.

Het is een echt bladerboek. Je hoeft er niet elke bladzijden in door te nemen, maar je kan het er steeds bij pakken. Ik zie het als een soort encyclopedie. Daar kan je ook uren in bladeren!

De uitvouwbladen in het midden van het boek maken het extra inzichtelijk. Want het is best moeilijk om te begrijpen hoe alles van het recht nu precies in elkaar zit en welke stappen je nu precies moet volgen. En ook een woordenlijst en een register zijn aanwezig.
Het (een na) laatste hoofdstuk, iemand nog een vraag? is een goed gekozen einde. Ik denk dat wanneer je namelijk goed in dit boek duikt, bijvoorbeeld bij het maken van een werkstuk, je inderdaad nog met vragen zit.
Dat had ik zelf bijvoorbeeld ook na het lezen van het hoofdstuk of Jeroen het liedje van Claudia heeft gestolen. Pas hoorde ik namelijk ook een nieuw liedje (was voor het eerst door de zanger te horen) waarvan ik eigenlijk de melodie van een al bestaand liedje hoorde welke ik zo mee kon zingen. En ik me ook af vroeg of dat dan zomaar mocht.
Dit boek is trouwens ook heel handig voor alle ouders met kinderen die van alles willen weten en steeds met een waarom vraag komen. Bijvoorbeeld bij het kijken van het (jeugd)journaal.

De reactie van mijn zoon, Robbert 10 jaar, op de titel was deze:
“ieuww, een boek over ZWEETVOETEN!!!!”
Maar toch was hij nieuwsgierig waar het over zou gaan.
Ik zou hem zelf nooit aan een boek krijgen dat over de rechtszaken en de regels gaat. Maar met dit boek lukte dat zonder probleem.

Op mijn vraag wat hij vond of je een boete kan krijgen voor zweetvoeten, antwoordde hij “nee, dat zou discriminatie zijn!”. Maar dat een waargebeurd verhaal over zweetvoeten tot de titel van dit boek heeft geleid vond hij “gaaf!”.

Het is trouwens onmogelijk om dit verhaal zonder te lachen hardop voor te lezen!

Hij was wel verbaast over de uitspraak van de rechter. Hij zou in z’n geval zelf ook in hoger beroep zou gaan. “Want ik vind het ook niet normaal wanneer iemand zegt dat ik stink. Ik zou dit niet laten gebeuren hoor!”
Om te weten wat het gerechtshof over de uitsprak vond, daarvoor moet je echt dit boek lezen!

Maar Robbert zei daar het volgende over: “gelukkig stinken mijn voeten niet!”

Wij waarderen dit boek als volgt:
Robbert: “ik geef het 4 sterren. Ik vind het een goed boek. Ik vind het wel nog aardig moeilijk wat er allemaal in staat!”

En ik zelf: “Ik geef hem 4 sterren. Ik vind het heel knap hoe Annet en Margot van z’n moeilijk en misschien daardoor ook wel saai onderwerp toch z’n boeiend boek hebben weten te maken. Ik vind het heerlijk om er doorheen te bladeren en stukjes te lezen. Ik kan er ook heel veel van leren! Ik hoop dat het boek veel gelezen gaat worden, zodat hij in de toekomst aangevuld kan blijven worden met recente onderwerpen.”

Hij komt in mijn boekenkast naast de dikke van Dale, de wereldatlas, de encyclopedie, mijn binas en het spreekwoordenboek te staan! Want dit zijn allemaal boeken die met regelmaat uit de kast worden gehaald!