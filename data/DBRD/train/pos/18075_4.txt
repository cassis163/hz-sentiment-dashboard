Omdat de vorige titel ‘Rio Grande’ van Nathalie Pagie mij erg goed bevallen is en Thrillzone opnieuw een boek van haar aanbood voor de leesclub wist ik dat ik graag weer mee wilde lezen. Dus heb ik mij ingeschreven en ik had geluk.

Wat mij vooral aansprak bij deze titel was dat het zich afspeelt in Zweden. Ik hou van de Scandinavische landen en alle verhalen (zowel in boek, als in serie- of filmvorm) die zich daar afspelen trekken mij al gauw aan. Ook was ik benieuwd hoe Nathalie het Scandinavische sfeertje in haar verhaal verwerkt heeft.

De verhaallijn ontwikkeld zich vanaf het begin wel redelijk naar mijn verwachting. De eerste honderd pagina’s krijg je steeds stukje bij beetje meer informatie en zijn inleidend tot een compleet beeld van alle personages in het verhaal. De sfeersetting wordt bepaald door de kou van de wintertijd waarin het verhaal zich afspeelt te benadrukken, door de Zweedse natuur en stadsomgeving te beschrijven. Toch kreeg het verhaal mij niet volledig in zijn greep en waar dit precies mee te maken had vind ik moeilijk te benoemen. Waarschijnlijk zit het ‘m in dat ik een aantal gebeurtenissen aan zag komen en ik graag nog meer ontwikkeling of wellicht meer achtergrond gelezen had over de karakters om zo de beweegredenen van vooral de ontvoerders te verduidelijken. Ook zou het zo kunnen zijn dat ik op dat moment meer zin had in een grovere thriller en nog meer spanning verlangde. Wel kan ik zeggen dat het zeker een vlot lezende thriller is die niet een enorm moeilijk taalgebruik maar gewoon een fijn toegankelijke schrijfstijl bevat.

“Het licht scheen uit een ouderwetse olielamp, net zo een als ze vroeger thuis hadden gehad, en werd vastgehouden door een kleine witte gedaante zonder hoofd.”

En op die manier heerlijk is om op een vrije winterse dag te verslinden.

Zoals ik al eerder zei heb ik ‘Rio Grande’ hiervoor gelezen en die vond ik erg vermakelijk. Persoonlijk vond ik die beter dan ‘IJsengel’, gelukkig werkt het zo dat smaken kunnen verschillen.

Ik geef dit boek 3 tot 3,5 sterren

Spanning: 6
Plot: 7
Leesplezier: 7
Schrijfstijl: 7
Originaliteit: 7
Psychologie: 6