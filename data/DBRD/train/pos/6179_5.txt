'Een adembenemend verhaal in de traditie van de betere roadmovies' prijkt op de achterflap van het boek ' De tragische eindes van Boris Bastarache'. Deze achterflap tekst schept zeer hoge verwachtingen die de schrijver Koen Strobbe inlost door het verhaal van Boris' leven in een beklijvende thriller te verwoorden.

Na een aantal pogingen op de Duitse bezetter te dwarsbomen komt Boris op het ultieme idee om 's nachts toe te slaan. De vrienden haken af maar Boris zet door. De gebeurtenis van die nacht bepaaldt het verdere leven en handelen van Boris. De eens onschuldige Boris, met wat kattenkwaad op zijn kerfstok, groeit uit tot psychopaat, moordenaar. Het geheim van die nacht wil Boris, kost wat kost geheim houden en dit achtervolgt hem zijn ganse leven.

De schrijver, Koen Strobbe, neemt je door de ik-vorm direct mee in het leven en de gedachtegang van Boris. Je leert de elfjarige Boris kennen, krijgt sympathie voor de student die onderdrukt wordt door de grillen van zijn kotgenoot en zijn vader tot de afkeer komt voor het handelen of beter hoe Boris bepaalde zaken afhandelt in zijn verdere leven. Dit wordt in schril contrast geplaatst tot de grote successen die Boris haalt op professioneel vlak zowel in de financiÃ«le wereld als nadien in de reclamewereld, net als het gezinsleven met zijn drie schatten van dochters.

Het verhaal raakt je en nadat je het boek in een ruk wil uitlezen heb je nadien even te tijd nodig om te bekomen. Een aanrader voor diegene die houden van de betere thrillers!

Lees ook de verschillende antwoorden op de vragen uit de Leesclubdiscussie. Ze verruimen werkelijk je kijk op het boek.