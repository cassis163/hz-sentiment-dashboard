Scorpio was mijn eerste kennismaking met schrijfster Hilde Vandermeeren en zeker niet mijn laatste. Vanaf het begin wordt je meegezogen in het verhaal, de sfeer en de spanning.

Gaelle en Bernd zijn een stel, getrouwd maar hun huwelijk zit in het slop. Ze hebben een zoon van 7 jaar, Lukas. Het gezin gaat een paar dagen op vakantie en tijdens een wandeling in het bos krijgt Gaelle het gevoel dat ze bespied wordt.

Michael, de Kameleon, werkt voor het huurmoordenaarssyndicaat Scorpio. Deze organisatie wordt geleid door Dolores. Haar assistent is een blinde butler.
Michael neemt een beslissing die onomkeerbaar is door een opdracht terug te geven aan Scorpio. En dan â€¦ zet Scorpio zet haar giftige tentakels uit.

De wegen van Gaelle en Michael kruisen elkaar.

Gaandeweg het verhaal kom je door middel van flashbacks meer te weten over Michael zijn leven als kind. Door deze flashbacks veranderden mijn gevoel voor Michael.
Gaelle is een ex-atlete en zit vast in de sleur van haar huwelijk. Als ze beschuldigd wordt van poging tot moord op haar zoon Lukas ontpopt ze zich als vechtster, een leeuwin, die tot het uiterste zal gaan om alles tot een goed einde te brengen.

De opbouw van het verhaal is geweldig. Hilde Vandermeeren zet je steeds op het verkeerde been en dat maakt het lezen van Scorpio tot een spannende ervaring. Wegleggen is eigenlijk geen optie. Korte hoofdstukken die vlot weglezen. Flaschbacks in het boek die meer en meer achtergrond prijsgeven over de personages. Hilde Vandermeeren schrijft vanuit diverse personages en dat maakt het lezen van Scorpio aantrekkelijk en zeer spannend. Niets is wat het lijkt.
Een spannende thriller die vlot geschreven is. Een aanrader!