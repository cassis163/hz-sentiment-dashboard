Wraakhandel, het Nederlandse debuut van voormalig Goldman Sachs topman Lee Vance, ligt vanaf januari 2011 in de boekhandel. Zijn Amerikaanse debuut; Restitution is (nog) niet in het Nederlandse verschenen.
Mark Wallace, hoofdpersoon van Wraakhandel, heeft het allemaal prima voor elkaar. Hij is gelukkig met zijn vrouw, heeft twee geweldige kinderen en een topbaan als een in energie gespecialiseerde analist. Met de ontvoering van zijn zoon slaat echter het noodlot toe. Ondanks enorme inspanningen wordt er niets meer van de jongen vernomen. De overgebleven gezinsleden blijven in onzekerheid achter. Eindelijk, na zeven zware jaren, krijgen ze een gouden tip en gloort er weer wat hoop aan de horizon. Samen met Reggie, een politieman die de zaak van de verdwenen jongen nooit heeft kunnen loslaten, hervat Mark het onderzoek. Als tijdens zijn speurtocht diverse aanslagen worden gepleegd, weet Mark dat hij eindelijk op het juiste spoor zit.
Wraakhandel start als een doorsnee thriller, maar ontpopt zich al gauw tot een spannend boek met een uniek, actueel thema. Het verhaal bestaat uit meerdere verhaallijnen die steeds dichter naar elkaar toegroeien. Lijkt het in eerste instantie alleen om een ontvoering te draaien, gaande weg wordt het duidelijk dat de gebeurtenissen een veel grotere impact kunnen hebben.
Lee Vance heeft zijn jarenlange ervaring, opgedaan bij Goldman Sachs, namelijk gebruikt voor een redelijk uniek thema: de gevolgen van het opraken van de bestaande energiebronnen voor de diverse supermachten. Het is de verdienste van de schrijver dat hij van de diverse sterk van elkaar afwijkende themaÂ’s een spannende en evenwichtige thriller heeft weten te maken.