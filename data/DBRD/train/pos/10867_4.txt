Een boek dat gaat over Emma een alleenstaande moeder met haar dertien maanden oude zoontje. Ze wonen samen in London. Op een regenachtige zondagavond reist ze met de metro terug naar huis. Nadat ze Ritchie in de trein heeft getild, draait ze zich om voor haar boodschappen. Plots sluiten de deuren. Emma rent schreeuwend langs het perron maar niemand reageert.
De trein vertrekt en Emma ziet een vrouw in de buurt van haar zoontje die volgden halten lijkt te zeggen. Tegen de tijd dat zij daar arriveert in dolle paniek ziet ze die vrouw die zich Antonia noemt. Antonia zit daar met een angstige Richie op schoot. Alles lijkt weer op orde. Tot Antonia voorstelt een kop koffie te gaan drinken en vervolgens spoorloos verdwijnt met Ritchie. Emma kan niets bewijzen. Hoe kan zij de politie bewijzen dat iemand haar kind heeft ontvoerd.

Een heftig verhaal over een jonge moeder die een regelrechte nachtmerrie doormaakt. Spannend en vol drama. Een verhaal dat je vanaf de eerste bladzijde meesleept. Een erg goed verhaal en voor elke moeder een nachtmerrie. Het heden en verleden vloeien mooi samen en zijn makkelijk te onderscheiden. Een roman met een triller twist omdat het een heftig onderwerp is. Het einde was iets wat ik niet voor ogen had gezien en stond er ook niet bij stil dat het zo zou gaan. Daarom een verdiende 4 sterren voor Abbie Taylor.