Arktran is de kroonprins van Silkon en gaat graag met zijn beste vriend op pad. Maar zijn gelukkige leven valt in duigen……. Zijn leven in Silkon lijkt voorbij te zijn, als de zwarte Magiër Nemroth de stad aanvalt. Zijn vader komt daarbij om het leven. Arktran besluit om naar zijn moeder te gaan, zij is koningin van El Leth. Zijn reis brengt hem naar de tovenaar Elassar terwijl hij op de hielen wordt gezeten door twee duistere elfen. Ook zijn de Harka’s van de Zwarte Magier naar hem op zoek. Een Harka is een gemeen en gewetenloos vliegend wezen. De wezens in dit boek zijn bijzonder mooi beschreven. Gremlochs zijn ook al van die gemeneriken!

Je ziet het zo voor je hoe ze er uit zien. Dat vind ik altijd heerlijk, dat je fantasie meteen een beeld schetsen kan. Dat hoort volgens mij gewoon bij fantasy, een goed verhaal zie je tot leven komen terwijl je leest. Dit verhaal is dus echte fantasy!
Hij komt Elfen tegen in dit verhaal. Zij willen niets weten van mensen. Maar Arktran is een Halfling. Dus ook half Elf. Kunnen ze die kant van hem niet zien? Hij vraagt zich af of hij wel ergens thuishoort. Hij komt steeds meer te weten over zichzelf en wat hij allemaal kan. Zijn karakter is echt sterk en je voelt met hem mee. Het is spannend vanaf het begin.

En heerlijk als hij op de rug van een draak zit, wie wilt dat nou niet? Zoals hij ervan geniet, is het jammer dat draken niet echt bestaan. Maar in het verhaal kun je met hem mee vliegen!

De kronieken van Ulriach de Waanzinnige, zijn deze nu echt waanzinnig? Je leert stap voor stap meer over deze kronieken. Het leest super vlot en je zit meteen in het verhaal.
Dit boek heeft alles…Magie, tovenaars, zwaarden, gevechten, vriendschap, humor en bijzondere wezens. De strijd tussen goed en kwaad. Heerlijk!
Het plot is ook zeer sterk en het smaakt naar veel meer! Je moet gewoon de andere boeken ook lezen, daar kun je niet meer omheen! Gelukkig liggen de volgende 4 al klaar. Want ik had niet meer kunnen wachten….* lol*

De cover is ook prachtig. Ik ben altijd benieuwd, naar de betekenis ervan. En het is me helemaal duidelijk. Het medaillon en de prachtige Witte draak. En de titel ook. Perfect gekozen.

Al een hele tijd stond dit boek op mijn ik wil lezen lijstje. Nu is het er eindelijk van gekomen. Ik werd van te voren al gewaarschuwd…..Dat ik niet zou kunnen stoppen. En ik weet ook zeker dat ik binnen de kortste keren het tweede boek pak.
Dit boek krijgt van mij 5 verdiende sterren.*****