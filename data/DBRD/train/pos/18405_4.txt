Thomas leeft in de overtuiging dat hij achterna wordt gezeten door een Monster. Hij probeert als elke tiener van 12 te overleven met zijn overbezorgde vreemde ouders, zijn zusje met haar monsterlijke plaspop , hun hondje Dodo, die graag zijn kunstjes laat zien en tot overmaat van ramp komt er het meisje Sophie tegenover hem wonen waar hij verliefd op wordt.

Anton weet met een prettige schrijfstijl je mee te nemen in een verhaal vol humor. Elke humoristische en absurde situatie die Thomas beleeft beschrijft hij op een ontwapende manier. Leuk voor jong en zo herkenbaar voor oud. Je ziet de ontwikkeling en de strubbelingen die Thomas heeft zo voor je.

Dit boek is een aanrader als je van humor met een knipoog houdt. Van absurde personages en gebeurtenissen, van griezelen met een glimlach en de eerste verwarrende liefde van een tiener.