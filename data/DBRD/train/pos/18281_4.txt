De blindganger, criminele debuuttrhriller van Igor Znidarsic is een kanshebber voor de gouden strop van 2017 en de Hebban thrillerdebuutprijs. De blindganger wordt uitgegeven door Karakter en is het eerste deel van een triologie

Met de vermissing van Lodewijk de Graaf start een ogenschijnlijk onschuldige verdwijning, die de politie in eerste instantie voor een raadsel stelt.
Bianca en Joris, 2 politierechercheurs onderzoeken de zaak en pas als het gruwelijk toegetakelde lijk van Onno wordt gevonden in het bos worden ze wakker geschut. In eerste instantie wordt er vrij oppervlakkig in de omgeving gekeken en een daderprofiel opgesteld, dat niet overeenkomt met de uiteindelijke dader. Als de politie in het verleden van Onno gaat duiken komen er aanknopingspunten naar voren, die lijden naar de lyceumperiode. Nu wordt ook een verband met Lodewijk gevonden.
De bij het politieonderzoek betrokken psycholoog herziet zijn daderprofiel bij het vinden van het lijk van Onno en als door een kraanmachinist het lijk van Lodewijk in een oude boerderij wordt gevonden gaan de radertjes draaien.
De spanning in verhaal wordt opgebouwd, door steeds een stukje over Walter’s verleden los te laten.
Nu begint een speurtocht naar Walter, die uitmondt in een onverwacht einde.

De gevoelens die in het hoofd van de dader omgaan, worden op een inlevende wijze beschreven en laten je in het hoofd van de dader kijken. Je kunt je als het ware identificeren met de dader en meevoelen met hem.
Mede door de alledaagse personages, zoals bijv. Bianca en Joris heb je het idee onderdeel van het geheel te zijn.
Er wordt op een uiterst gedetailleerde wijze beschreven hoe de moorden worden voorbereid en uiteindelijk tot uitvoering gebracht.
D.m.v. verwijzingen naar artiesten en bepaalde nummers
Het transformatieproces van de dader van een weerloos, introvert persoon, die niets durft te zeggen tot een psychopaat, die de macht heeft over zijn slachtoffer wordt op een gedetailleerd beklemmende wijze beschreven.
Halverwege het boek, komt de vaart erin en krijgt de lezer inzichten in hoe een psychopaat kan ontstaan en dat de wortel hiervoor al in de jeugd kan liggen.
De psychologische oorlogvoering en de overgangsfase naar een psychopaat worden bijzonder gedetailleerd en beklemmend beschreven.
Door de prive problemen van Bianca uitgebreid aan bod te laten komen, ontstaan 2 verhaallijnen, nl de ontwikkeling van een psychopaat en de oplossing van haar problemen. Dit is soms storend en haalt je uit het verhaal. Haar oplossing maakt de politie niet geloofwaardig.
In het boek zijn een aantal autobiografische elementen verwerkt, zoals pesten, doen van ongeschoold werk, introvert zijn.
Het is jammer, dat er zoveel informatie over de verhaallijn op de achterkant van het boek te lezen is, dit haalt een deel van de spanning tijdens het lezen wel weg.
Het plot kent een degelijke opbouw, die je inzicht laat krijgen wat een psychopaat is en hoe deze kan ontstaan.
D.m.v. een vewijzing naar een muzikant en een nummer herken je Walter’s gemoedstoestand en in welke fase hij is.