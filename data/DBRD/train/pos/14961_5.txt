Genesis is een thriller met Will Trent en Sara Linton in de hoofdrol. Will wordt bijgestaan door zijn collega Faith Mitchell. Sara is naar Atlanta verhuisd na de dood van haar man Jeffrey en werkt in het Grady Hospital, waar een zwaarverminkte vrouw word binnengebracht op het moment dat Will en Faith zich ook op de eerste hulp bevinden.

Het boek is geschreven uit het oogpunt van Will Trent/Faith Mitchell, Sara heeft een bijrol in het boek. Leuk dat beide karakters uit de boeken van Karin Slaughter samenkomen in dit boek.

Wat heb ik weer genoten van dit boek van Karin Slaughter. Een tijd geleden dat ik haar boeken heb gelezen en ik ben nu even een inhaalslag aan het maken voordat het nieuwste boek uitkomt.

Boek had me vanaf bladzijde 1 in zijn greep en ik moest maar door blijven lezen. Het is echt een adembenemend spannend boek. Heerlijke pageturner wederom van de hand van een topschrijfster. Prachtig hoe de spanning continu in het boek aanwezig is en het plot zich pas op het laatst openbaart. Karin Slaughter heeft echt een heerlijke schrijfstijl.

Ik heb ontzettend genoten van dit boek en geef het boek dan ook vijf sterren!