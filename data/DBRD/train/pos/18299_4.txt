Deze korte roman, of wellicht novelle, beschrijft de geestelijke spanning die hoofdpersoon Pancho ervaart als hij wordt geconfronteerd met een jongeman die eerder in zijn leven bij hem in huis woonde. Wat er toen precies gebeurd is blijft onduidelijk, maar Pancho verliest hierdoor wel de grip op zijn dagelijkse leven.

Het boek is op een vervreemdende wijze geschreven. Zo nu en dan door een ik-persoon, dan weer met hij/Pancho. Ook wordt er gesproken met een geest van een oom van Pancho. Kortom, dit is geen gewoon verhaal. Wel mooi geschreven en door de vervreemdende stijl ook intrigerend tot het einde.