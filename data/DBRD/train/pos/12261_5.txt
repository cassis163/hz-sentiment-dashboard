In 1931 keert Karen Blixen terug uit haar geliefde Afrika en probeert een nieuw leven op te bouwen in haar geboorteland Denemarken.
De Barones, zoals Karen Blixen genoemd wil worden, creÃ«ert haar eigen wereld die ze vormt door excentrieke verkleedpartijen, feesten en het steeds terugkomende ritueel, het Maanfeest.
Fru Carlsen wordt de nieuwe huishoudster op Rungstedlund, het imposante familielandgoed (voormalige woning van de Deense dichter Johannes Ewald) waar Karen nu woont.

De aankomst van Caroline Carlsen en haar zoontje Nils op Rungstedlund is een mooie intro van Het huis aan de Sont.. Opgehaald vanaf het station door Alfred Pedersen; deze keer in de hoedanigheid als chauffeur, Clara Svendsen, secretaresse van Karen Blixen en herdershond Pasop.
Caroline Carlsen wordt ingewerkt door de vertrekkende huishoudster. Er vormt zich, ondanks het standsverschil en nukken van de Barones, genegenheid tussen beiden, waarbij de wederzijdse liefde voor Carolines zoontje Nils een grote rol speelt.

In Het huis aan de Sont vertelt Dolores Thijs het verhaal van Caroline Carlsen, huishoudster van Karen Blixen. Het boek boeit mij vanaf het begin. Op een bijzondere manier wordt beschreven hoe Caroline, Fru Carlsen, haar leven op het landgoed heeft ervaren.
De grilligheid van haar werkgeefster, het contact met de andere personeelsleden en verschillende gasten; maar ook de sfeerbeschrijving van de omgeving en het landgoed zelf zijn beeldend.

In een nawoord legt Dolores Thijs uit hoe ze in contact kwam met Caroline Carlsen, er een unieke vriendschap ontstond en Carolines verhaal heeft opgeschreven.
Ook is er een korte biografie van Karen Blixen, schrijfster van verschillende bundels maar vooral bekend van Out of Africa, opgenomen.
Een intrigerend en uniek geschreven verhaal dat een indrukwekkend beeld geeft van een trouwe huishoudster en haar beroemde, maar nukkige werkgeefster.