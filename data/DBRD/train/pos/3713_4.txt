29 Korte verhalen, over allerlei thema`s, wanneer ik het boekje vast houd raak ik nieuwsgierig. De omslag heeft een trieste uitstraling, de telefoon met de hoorn ernaast alsof deze zo is afgekapt. De verhalen zijn kort. In ieder geval kan elk verhaal mij enorm bekoren. Soms raakt het me, maar vaak zit ik met een kleine glimlach of en kleine Ohhhhh een verhaal te lezen. De toon van Jeannette staat me echt heel erg aan. Haar schrijfstijl is heerlijk, doortastend en zo lekker open en eerlijk, waardoor je gewoon lezen blijft.
De verhalen gaan over alledaagse dingen met een lichte cynische ondertoon. Maar zijn op zo`n manier beschreven dat ze heerlijk weglezen. De verhalen hebben mij enorm verrast, je kunt je van te voren geen voorstelling maken, maar de verhalen van Jeannette zijn echt goed, soms is het zelfs jammer wanneer een verhaal af is.
Wanneer je op zoek bent naar heerlijk leesvoer voor tussendoor, een mooi cadeautje voor een vriend of vriendin die wel van verhalen met een bite houdt. Raad ik je zeker dit boek aan.
Voor mij was dit gewoon echt een heel aangename kennismaking met een schrijfster die haar vak verstaat. Jeannette Jansen – Kim kan in een paar bladzijde zoveel emotie stoppen dat de lezer het hele leven van de hoofdpersonage heeft begrepen. De verhalen zijn stuk voor stuk echt leuk om te lezen, er zit een heerlijk feeling in voor zelfspot en cynisme. Je leest het boek met een dikke glimlach rond de lippen uit .
Dik verdiende 4 ½ ster voor Contact