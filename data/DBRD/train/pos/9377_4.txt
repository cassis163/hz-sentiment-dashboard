Het vijfde deel in de populaire, spannende Glazen troon-serie neemt ons verder mee op Aelins epische reis en bouwt op naar een cliffhanger die iedereen zal doen smachten naar het vervolg.

In Rijk van stormen heeft Celaena allang haar rechtmatige rol van erfgename Aelin Galathynius ingenomen en heeft ze gezworen haar koninkrijk terug te krijgen. De Duistere Koning Erawan gebruikt Aelins verleden, haar vijanden en haar vrienden in een uiterste krachtvertoon om te voorkomen dat ze haar doel bereikt. Aelin heeft een krachtig hof dat ze leiding moet geven en heeft haar hart aan een Fae-prins gegeven. Nu moet ze bepalen wat – of wie – ze bereidt is op te offeren om haar wereld te redden…

Dit boek is niet apart te lezen. Als je het boek wilt lezen, moet je de vorige delen ook gelezen hebben. Anders snap je het boek en de personages niet. In het boek komt er steeds meer geweld, lugubere stukjes, hoofdpersonen die over steeds meer magie beschikken en worstelen met hun eigen krachten en gevoelens.

Dit boek is een echte must-read voor mensen die even naar een andere wereld willen gaan. Ben jij iemand die houdt van: fantasy, magie, awesome personages en nog veel meer, dan is dit een super gaaf boek voor jou!