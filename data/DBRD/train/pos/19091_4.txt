In een van de eerste scènes van Harry Potter and the Cursed Child bevinden Harry, Ginny, Ron, Hermoine en hun kinderen zich op perron 9 3/4 van King’s Cross Station in Londen. Dit bijzondere perron, waarvandaan de trein naar tovenaarsschool Hogwarts vertrekt, is in veel Harry Potterboeken de plek waar het avontuur begint.

Nieuwe hoofdrolspelers
Maar dit nieuwe boek is niet helemaal te zien als Harry Potter deel 8, om meerdere redenen. Ten eerste is het niet geschreven door J.K. Rowling. Het is gebaseerd op een verhaal van haar en uitgewerkt door John Tiffany en Jack Thorne, die er een toneelstuk van maakten. The Cursed Child is dan ook een theatertekst, ook een groot verschil met de voorgaande boeken. Het derde grote verschil is dat dit boek nieuwe hoofdrolspelers heeft, namelijk Harry’s zoon Albus en zijn beste vriend Scorpius.

Geen fan van Quidditch
The Cursed Child speelt zich af 19 jaar na boek 7. Harry heeft een drukke baan op het Ministry of Magic, is getrouwd en heeft drie kinderen. Zoon Albus begint zijn schoolloopbaan aan Hogwarts. Albus en Harry hebben een moeizame relatie. Albus lijdt eronder dat hij de zoon is van de grote Harry Potter. Hij is zelf maar een middelmatige leerling, die niet van Quidditch houdt en weinig vrienden heeft. Scorpius Malfoy, jawel, de zoon van Draco, is zijn beste maat.

Lees verder op mijn site