Jammer dat ik niet 4.5 sterren kan geven want 4 is net te weinig. Dit is het debuut van Bronja Hoffschlag en wat voor een debuut, een debuut met een hoofdletter D(ebuut).
Ik heb het geluk en genoegen gehad dit boek voor de crimezone leesclub te mogen lezen waarvoor mijn dank.

Lennart en Misha, twee broers die 6 jaar in leeftijd verschillen, verliezen bij een auto ongeluk hun ouders. Misha wordt geplaatst bij een pleeggezin terwijl Lennart naar eigen woonruimte zoekt zodat hij Misha terug naar huis kan halen. Het duurt echter 3 jaar voordat de broers terug verenigd zijn en tijdens die 3 jaar zijn ze uit elkaar gegroeid.
Lennart is een fulltime en levenslange werkloze, alcoholist, druggebruiker, feestbeest die vrouwen als wegwerpartikel ziet - een keer gebruiken en dan buiten.
Misha is een heel serieuze jongen - man, hoogbegaafd, introvert, houdt niet van grote groepen mensen, sociaal een beetje gehandicapt, briljant architect.
Op een bepaald moment krijgt Lennart geen contact meer met zijn broer, Misha is verdwenen. Hij gaat op zoek en komt erachter dat Misha zijn werk heeft opgezegd om een roadtrip in Amerika te maken. Dat past totaal niet bij hoe Misha is.
De zoektocht wordt in het eerste gedeelte bezien vanuit het hoofd van Lennart. Het tweede deel zitten we in het hoofd van Misha. Daardoor krijg je stilletjesaan kleine puzzelstukjes bij elkaar die een volledig plaatje gaan vormen.
Het boek bestaat uit heel veel korte stukjes met veel heen en weer springen in de tijd. Dat bouwt de spanning enorm op.

Het boek heeft een open einde omdat het het eerst deel van een trilogie is.
Dat dit tweede deel er maar heel snel mag komen.