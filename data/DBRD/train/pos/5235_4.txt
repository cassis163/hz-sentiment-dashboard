Fiona: Stoer, sterk en een beetje gestoord met lekker droge humor.

Leest vlot weg en heeft niet al te lange hoofdstukken, wat ik altijd wel fijn vind. Zeker als ik tussendoor eventjes tijd heb om te lezen.

Het verhaal

In de plaats Cyncoed, bij het Llanishen reservoir, is een oude vrouw overleden. Tijdens het leeghalen van haar schuur wordt er in een vrieskast iets vreemds gevonden. Bij nadere inspectie blijkt het een menselijk been te zijn, compleet met roze pump.
Tijdens de zoektocht naar de andere lichaamsdelen worden er lichaamsdelen van een tweede slachtoffer gevonden.
Fiona en haar collega's gaan op zoek naar het verband tussen beide vermoorde mensen.
Met Fiona verloopt dit onderzoek niet altijd volgens de regels. Hierdoor komt Fiona een aantal keren in benarde situaties terecht.

Fiona lijdt aan het syndroom van Cotard. Een syndroom waarbij degene die het heeft denkt dat hij dood is of bepaalde lichaamsdelen mist en last heeft van psychoses. Een syndroom kan ontstaan door een hersenbeschadiging of traumatische ervaring. Voor zover Fiona weet heeft ze geen hersenbeschadiging. Van traumatische ervaringen weet ze niks. Ze is als peuter achterin een auto achtergebleven. De auto van de man die haar samen met zijn vrouw heeft opgenomen in hun gezin als zijnde hun eigen dochter.
Wie haar echte ouders zijn en hoe ze in die auto terecht is gekomen weet Fiona niet.
Ook hiernaar gaat ze in dit boek op zoek.

Ze heeft een relatie met haar collega David 'Buzz' Brydon. Wonder boven wonder accepteert hij haar vreemde persoonlijkheid.
Fiona heeft een vreemde band met haar baas Rhiannon 'ijspegel' Watkinson. Een stugge, norse vrouw die altijd veel kritiek heeft op iedereen. Fiona probeert haar met haar opmerkingen wat op stang te jagen, maar bereikt hiermee blijkbaar het tegenovergestelde: Watkinson lijkt Fiona wel te mogen.

Lees mijn complete leeservaring op http://yana81.blogspot.nl/2014/03/fiona-in-koelen-bloede-harry-bingham.html