Kort voor Kerstmis wordt een oude man dood voor zijn TV gevonden; blijkt dat hij daar al vier maanden ligt. Kort daarop vindt de politie een vermoorde man op een boerderij. Daarbij blijkt hij een document te hebben waarop de vingerafdrukken staan van een al lang door de FBI gezochte seriemoordenaar.
Deze moord is aanleiding voor een politieonderzoek onder leiding van William Wisting. De dode man achter de TV wekt de interesse op van zijn dochter Line, journaliste bij een grote krant. Zij ziet er een mooi verhaal in over de eenzaamheid in onze samenleving, waardoor mensen komen te overlijden zonder dat iemand dat heeft opgemerkt.

Zo ontstaan twee mooie verhaallijnen met deze hoofdpersonages; die elkaar in zekere zin aanvullen. Beide - vader en dochter - werken op dezelfde methodische manier: feiten verzamelen, contacten leggen...maar even doelgericht. In een vlotte stijl laat de auteur ons de stappen van de vader en dochter mee volgen.
Op het einde wordt duidelijk dat beide verhaallijnen raakpunten hebben en Line's onderzoek de politie in de richting van de dader sturen.
De spanningsopbouw daarbij is mooi uitgewerkt met een sterke finale in de sneeuw.

"De kluizenaar" is zo een mooie en vlot leesbare whodunit geworden.