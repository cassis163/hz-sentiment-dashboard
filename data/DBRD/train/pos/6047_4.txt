De derde -in Nederland verschenen- thriller van Lars Kepler maakt na Hypnose en Contract wederom de status van uitstekende thrillerauteur weer waar; een compleet nieuwe zaak -met een totaal andere invalshoek dan voorgaande- waarin we te maken krijgen met een bloederig begin; een meisje is op brute wijze vermoord in een jeugdinternaat, maar de wijze waarop zij aangetroffen wordt is met veel raadsels omgeven. Commissaris Joona Linna is ook nu weer de politieman die de verbindende schakel in het verhaal vormt. Hij is terecht een blijvertje in de thrillers van het Zweedse schrijversechtpaar Ahndoril.
Joona wordt als waarnemer op deze zaak gezet, op het moment dat hij zelf bezig is met een eigen onderzoek om zijn vrouw en dochter te vinden -hier door een oude vrouw op het spoor gezet aan het einde van het vorige boek "Contract". Het hoe en waarom van hun verdwijning wordt pas heel laat in het verhaal duidelijker. Deze verhaallijn luidt tevens -heel knap staaltje van reclame maken- meteen de introductie voor het volgende boek "Slaap" in en verbind zo drie verschillende verhalen met elkaar.

Het onderzoek in het internaat, onder leiding van een onwillige commissaris en een ten aanzien van Joona, sceptische officier van justitie; een meisje die tijdens de moord uit het internaat verdwenen is; een tussentijds overstapje in het verhaal naar een ontvoering; de 2e dode die in het internaat gevonden wordt; moeizame gesprekjes met de pupillen van het jeugdinternaat en personages die zich met een eigen verhaallijn aandienen. Alle ingrediÃ«nten van Getuige volgen elkaar razendsnel op, worden uitgesponnen en vermengen zich uiteindelijk met elkaar zoals bij Lars Kepler te verwachten is. Zicht op de dader is er al snel, maar Joona heeft zijn twijfels. Ook wat oude bekenden uit vorige verhalen komen weer langs en zorgen voor hun aandeel in het verhaal. Het verdwenen meisje Vicky is de spil waar uiteindelijk alles, zowel de twee moorden als de ontvoering, om lijkt te gaan draaien. De speurtocht naar haar neemt veel tijd in beslag - ze lijkt volledig verdwenen; waarschijnlijk zelfs dood. De volhardendheid en eigenwijze instelling van Joona Linna, die in de tussentijd vanwege een intern onderzoek ook nog geschorst wordt, brengt echter op enig moment en onverwacht geholpen door Flora, een vrouw die spiritistische bijeenkomsten organiseert, weer opening in de zaak,. Door Flora en haar kennis van een zeer oude zaak komt de verrassende ontknoping langzaam dichterbij en leidt via gewelddadige ontwikkelingen naar een ontvlammend einde.

Ook met dit boek bewijst Lars Kepler weer het vermogen om een uitstekende thriller te schrijven, een prima plot uit te werken en de spanning vast te houden zelfs met een aantal zijpaden, die geen moment vervelen of als onnodig gezien kunnen worden.
De lijst van briljante Scandinavische thrillerauteurs wordt nog steeds groter, zonder aan kwaliteit in te boetten en Lars Kepler is er een voortreffelijk onderdeel van.