Dit was weer een heerlijk spannende Scandinavische thriller. Gruwelijke misdaden van een seriemoordenaar, rechercheurs die meer anti-helden zijn en een zich langzaam ontwikkelende plot. Natuurlijk word je eerst op het verkeerde been gezet en jaag je met de rechercheurs achter de verkeerde misdadigers aan. De karakters en achtergronden van Holger Munch en Mia Krüger worden goed uitgewerkt. Het "slappe" en falende politie-apparaat is tenenkrommend. Je wilt ze wel door elkaar schudden. Gelukkig komt aan het eind nog alles goed.
Er zijn wel een aantal open eindjes in de verschillende verhaallijnen die wat beter uitgewerkt hadden mogen worden, maar uiteindelijk wil je toch maar één ding: doorlezen!