Wat zou jij doen als je kon ontsnappen van de werkelijkheid? Als je een wereld vol magie kon betreden?

Twee zussen, liefde en dood, leggen een weddenschap af. Ze wedden of Belle bij het beest weg zal gaan voordat de betovering verbroken kan worden. Belle heeft het moeilijk in het kasteel van het beest. Hoewel Lumiere, Cogsworth, Mrs. Potts en Chip nog zo lief zijn heeft ze niet het idee dat het beest zo blij is met haar aanwezigheid.

In de bibliotheek ontdekt ze een magisch boek. Door het boek gaat ze een magische wereld in. Een wereld vol met vrienden en plaatsen waar ze normaal alleen maar van kan dromen. Maar gevaar ligt op de loer en slaat toe op het moment dat je het niet verwacht. Zal ze ooit nog vrij komen? Overwint liefde altijd de dood of zal het deze keer andersom zijn?

“It was more than a book, more than a story. It was like nothing she’d ever known. And everything she ever wanted.”

Lost in a book is een prachtig en magisch boek dat je meeneemt naar een bijzondere wereld waarbij je lekker weg kan dromen. Het is super mooi en origineel geschreven. Je word helemaal meegenomen in het verhaal en wegleggen van het boek is bijna niet mogelijk.

Het is een verhaal met een aantal duidelijke boodschappen. Namelijk dat sommige dingen mooier lijken dan ze eigenlijk zijn en je altijd op moet blijven letten en dat de liefde uiteindelijk altijd overwint.

“Life ends. But love? Love lives forever.”

Een mooie twist op een klassiek sprookje. Voor mensen die van sprookjes houden is het een echte aanrader.