Piet Hoffmann is als infiltrant diep binnengedrongen in een drugskartel in Colombia. Als beveiliger van El Mestizo, een drugshandelaar, heeft hij al vele coca√Øne keukens kunnen ontmantelen en drugsvangsten helpen onderscheppen. Er zijn weinig mensen die van zijn bestaan als infiltrant afweten.
Dan word een Amerikaanse politicus ontvoerd en publiceren ze een dodenlijst waarop ook Hoffmann staat. Hij moet niet alleen zijn eigen leven redden, maar ook dat van zijn gezin.

Dit boek neemt je mee in een wereld van drugs, macht, strijd en verraad. Een wereld die hard en meedogenloos is. Waarin zelfs de politiek niet te vertrouwen is. Waar kinderen huurmoordenaars zijn.
Een wereld die zo ver van me af staat maar wat door de schrijvers zo goed is neergezet. Hierdoor kon ik me heel goed een beeld vormen over de situaties en plaatsen waar het zich afspeelt.
Het begin van het boek moest ik even wennen aan de schrijfstijl en het boek las hierdoor niet zo snel. Maar op een gegeven moment word je gepakt door het verhaal en wil je alleen maar doorlezen.
Het boek is een vervolg op 3 seconden waarin Piet Hoffmann ook de hoofdrol speelt. Dit boek had ik nog niet gelezen (maar ga ik nu zeker doen) maar dat maakt voor dit verhaal niet uit. Het is heel goed los te lezen.
Dit boek is zeker een aanrader!