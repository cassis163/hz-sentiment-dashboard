Dianne Lake. Eens een lid van de Manson family. Nu zichzelf.

In ‘Mijn leven met Charles Manson’ neemt Dianne Lake je mee terug naar de jaren 50 en 60.
Een reis die je verteld over haar jeugd en welke gebeurtenissen in haar jeugd maakten dat zij zich als 14 jarige aansloot bij “The Family” , opgericht door Charles Manson, en hun idealen en dromen voor de toekomst.

Het is een sterk geschreven waargebeurd verhaal van een getuige die je soms doet verlangen naar de hippie tijd van de jaren 60 en het vrije leven, maar die je vooral met afgrijzen beleefd op de manier van Dianne.

Verbijstering, verdriet, gruwelijkheden.
Het leven van een tiener verwoest.
Maar zo’n sterke persoonlijkheid welke uiteindelijk haar geluk hervindt.

Het boek geeft je een goed beeld van de jaren 50 en 60 en de idealen en denkwijzen van de hippies uit die tijd. Daarnaast beschrijft het op heldere wijze het leven binnen een sekte. Soms op zo’n manier dat het bijna onwerkelijk lijkt.

De moorden gepleegd door de Manson family zijn bekend en hebben hun geschiedenis vastgelegd.

Dianne laat met haar boek het leven van toen zien en hoe het zo ver heeft kunnen komen dat mensen in de waanzin van een persoon konden geloven en hoe rotsvast dit geloof was.

Een aanrader voor hen die geïnteresseerd zijn in eerder genoemde aspecten.