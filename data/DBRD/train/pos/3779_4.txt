Het verhaal begint met een kennismaking met Sara en Marit, haar vriendin. Zo leer je Sara een beetje kennen en zie je in wat voor situatie ze dan verkeert. Ze is door omstandigheden niet de gemakkelijste persoon om met zichzelf en anderen om te gaan. Deze hoofdpersoon is heel erg goed uitgewerkt in dit verhaal. De dingen die haar overkomen en hoe ze daar mee om gaat, kunnen een persoon zoals Sara overkomen. Daar was niets vreemds aan, het past bij Sara.

De andere personages zijn tegen het einde van het verhaal ook helemaal duidelijk beschreven door de auteur. Het duurt even voordat je precies weet hoe de vork in de steel zit, maar dat doet geen afbreuk aan de spanning die je gedurende het hele verhaal blijft voelen. Er kwam voor mijn gevoel een klein dipje in, waardoor ik heel even de neiging had wat door te bladeren. Het verhaal had snel mijn volledige aandacht weer. De jacht gaat verder!
Het is een knap debuut van Chantal van Mierlo.
Ik moet er niet aan denken dat wat gesuggereerd wordt in deze thriller wel eens waarheid zou kunnen zijn. Wie houdt ze tegen? Wat weten we eigenlijk van de Europese Unie en wat er achter de schermen gebeurt?

Dit verhaal vol spanning en gruwel, maar ook voorzien van liefde en genegenheid, stopt met bepaalde gedachten van een personage waardoor ik ging denken; 'Wat is eindelijk begonnen? Wat weet ik nu nog niet? Hoe loopt het af met de overlevenden?'
Er zou zo maar een vervolg op 'De nummers' kunnen komen. Ik ben zeker benieuwd naar de volgende thriller van Chantal van Mierlo.