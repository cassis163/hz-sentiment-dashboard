Recensie Verdoemd

Verdoemd is het 3e deel in de serie rondom Isabel Dieudonne. Het begint met een terugblik naar de boeken Hoofdzaak en Voltooid. Zelf vind ik dit wel heel fijn zodat je weer wordt herinnerd waar de vorige boeken over gingen. Verdoemd is heel goed zelfstandig te lezen maar als echte thrillerfan zou ik iedereen aanraden de eerdere delen ook te lezen.

Verdoemd gaat over de drie vrienden Sara, Jelte en Daan die elkaar kennen vanuit een coffeeshop. Alle drie hebben ze al het nodige mee gemaakt wat je ook terug leest in het boek.
Vlak na elkaar worden er drie zelfmoorden gepleegd. Allemaal op het zelfde tijdstip, op de zelfde plaats en op dezelfde manier. Dit kan volgens Isabel, specialist postmortale zorg, geen toeval zijn.
Isabel is ook de persoon waarover je in de andere delen leest. Samen met haar collega Damon gaat ze op onderzoek uit. Ze ondervind de nodige problemen en ook zijn er weinig tot geen bewijsstukken. Collegaâ€™s denken dat ze dingen ziet die er niet zijn maar Isabel gaat door. Beetje bij beetje komt ze achter de waarheid.

Net als in de eerdere delen is ook nu de schrijfstijl prettig en vlot en de hoofdstukken zijn van een goede lengte. Mariska heeft de hoofdstukken verdeeld in het Toen en Nu. In het Toen lees je over Sara, Jelte en Daan en in het Nu over Isabel en het onderzoek. Je leert de personen al lezende goed kennen.

Mariska heeft een beeldende schrijfstijl zowel in de omgeving als bij de personages. Emoties gingen soms flink met me op de loop. Ook is de spanning voldoende aanwezig. Dit boek wil je blijven lezen.

Net als ik dacht hoe het nu precies in elkaar zou zetten komt het plot als een totale verrassing. Met tranen in mijn ogen sla ik het boek dicht.
Hopelijk komt er ook een deel vier. Dit lijkt er wel op als ik de laatste regels van het boek lees

Wederom een topper uit de hand van Mariska die ik beloon met 5 sterren