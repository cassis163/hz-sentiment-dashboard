Afgelopen week heb ik het prachtige Pussy Album van Stella Bergsma gelezen. Ik wil het jullie allemaal aanraden. Het is op het eerste gezicht een rauw boek over een jonge vrouw, Eva, die het spoor bijster raakt. Zonder enige concessies aan de lezer, maak je mee hoe Eva steeds meer beschonken en rond-sexend in het leven staat.

Stella vertelt met Pussy Album een cynische geschiedenis echter zonder dat je hoop en sympathie voor de hoofdpersoon en de goede afloop verliest. En na alle sex, braaksel en eenzaamheid, blijkt, sla je het boek dicht met een dikke thumbs up voor alle gepassioneerde mensen in de wereld.

Het interesante is dat ik in het begin best bleef hangen op alle ruwheid in het boek. Maar de combi van 'in your face' klaarheid en het prachtige poÃ«tisch taalgebruik, de verassende gelaagdheid in de vertelling en het liefdevolle einde, maken dat ik al gaande weg het boek heel anders ging ervaren. De excessen werden een begrijpelijke bijzaak in het grote geheel van het liefdevolle (of juist liefdelege) leven van Eva. En dat vind ik zo knap. Daarom: lezen dat boek!