Auteur: Bo Svernström
Uitgever: HarperCollins
Nederlandse vertaling: Edith Sybesma
ISBN 9789402730609
1e druk september 2018
480 pagina's

------ Ik sta naast een boom. Het park is bijna leeg. Ik draag camouflagekleding en een zwarte bivakmuts. Ik hoor hem. Onregelmatige dronken voetstappen. Hij loopt nog onbezorgd, overdreven zelfverzekerd.
Nog twee meter, één..... ------

Even buiten Stockholm is een man gevonden in een schuur. Hij is gemarteld en lijkt dood te zijn.
Inspecteur Carl Edson staat bij een naakt mannenlichaam dat in een onnatuurlijke hoek aan de muur hangt, het lichaam lijkt gekruisigd en is beestachtig verminkt.
De man blijkt Marco Holst te zijn een berucht crimineel.
Als forensisch onderzoeker Lars-Erik Wallquist de schuur in komt,ergert hij zich aan een plas kots in de hoek van de schuur. Dit is precies de reden dat hij geen mensen op een plaats delict wil.
Wanneer ze een onderzoek verrichten op de plaats delict horen ze een onmenselijk gekreun. Het lijk blijkt te leven.
Marco wordt naar het ziekenhuis gebracht waar hij later toch komt te overlijden.
Is hij nu overleden aan zijn verwondingen of is hij alsnog vermoord?
Dit is het eerste slachtoffer van een serie moorden.

Als verslaggever Alexandra Bengtsson lucht van deze zaak krijgt, blijft ze er bovenop zitten.
Via haar bronnen weet ze precies waar de moorden gepleegd zijn.
Op elke plaats delict wordt een propje kauwgum achtergelaten.
Het dna hiervan komt alleen in geen enkele databank voor.

Wat vond ik dit boek spannend en prettig om te lezen.
Fijn lettertype en korte hoofdstukken wat voor mij een reden is om nog een extra hoofstuk mee te pakken.
Vanaf het begin is het verhaal luguber en bij elke moord wordt de verminking in details beschreven.
Als je dan al een vermoeden hebt wie de dader kan zijn, word je in verwarring gebracht door een uitgespuugd propje kauwgum die op elke plaats delict achterblijft.
Ik vond het erg jammer dat het plot zo raar is geëindigd.
Verder heb ik genoten van dit dikke boek met het duistere verhaal.
Vanaf pagina 100 wilde ik maar verder lezen.
Ik vind het een aanrader.
Jammer van het plot en daarom geef ik 4½*
Met dank aan #ThrillZone

Rotterdam, 20 maart 2019
Annemarie