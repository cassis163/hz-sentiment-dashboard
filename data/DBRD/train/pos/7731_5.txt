Tess Gerritsen heeft hier weer een geslaagde Rizzoli & Isles neergezet, ik heb bijna al de boeken van deze serie gelezen, al heb ik er ééntje overgeslagen door tijdsgebrek toch kon ik direct terug volgen. Dus mijn conclusie is makkelijk apart leesbaar.
*Jane en Maura moeten een gruwelijke zaak oplossen, een jonge vrouw wordt gevonden, haar ogen zijn verwijderd en in haar handen gelegd. Heeft dit iets te maken met de horror films die ze maakt....tot er een tweede slachtoffer valt. Zit er een psychopaat achter de moorden? Terwijl Maura worstelt met haar moeder, die in de gevangenis zit en op sterven ligt en haar gevoelens voor Daniel de priester nog altijd nazinderen, tikt de klok door om deze moorden op te lossen.
Wat een thriller, met toch dat horror gehalte, tuurlijk filmisch geschreven al ben ik geen fan van de serie op tv, blijf ik fan van deze boeken. Het is dan ook niet vergelijkbaar, een plotwisseling voor U tegen te zeggen, ik zag het totaal niet aankomen. En de auteur schrijft op een manier dat je Maura en Jane elke keer op een ander manier leert kennen.