23.18uur 22 juni 2010; het tijdstip waarop de Chevrolet-pick-up kenteken BJY-509 met Jorgen Palssons de tolpoort van de Sontbrug vanuit Denemarken naar Zweden passeert.
Een week later wordt de auto terug gevonden bij de Fredriksdalschool in Helsingborg(Zweden). Jorgen Palssons is doodgemarteld in zijn eigen klaslokaal. Hij was handenarbeidleraar.

Rechercheur Fabian Risk herkent het slachtoffer van de klassenfoto uit 1982, het was zijn klasgenoot, hij wordt persoonlijk getroffen door herinneringen, een confrontatie met het verdwenen verleden lijkt onvermijdelijk.
Later, zo ongeveer halverwege het boek, ter hoogte van Kagerod in het landschap van Skane(Zweden) doet Risk een bizarre ontdekking, de sfeer is er onheilspellend;

"De stilte was nog steeds onwerkelijk. Er was geen vogel te horen of zelfs geen wind in de bomen. Het was alsof de hele plek zijn adem inhield en hij het enige was dat nog leefde".

Het verhaal wordt grimmiger, de spanning neemt toe
Naar het einde toe zijn er momenten van ontzetting, voor een dierbaar leven moet gevreesd worden, de moordenaar wordt onvoorzichtig, sporen worden gevolgd, een bloederige ontknoping lijkt onvermijdelijk.

Zonder gezicht van Stefan Ahnhem is een huiveringwekkend maar vooral razend knap geschreven verhaal; actueel met leuke cijfermatige en aardrijkskundige details, ik houd ervan, het maakt het boek compleet, ik vond Zonder gezicht een steengoede thriller!