Cover; geeft een beeld weer van een man die op een trap loopt naar een kerkje met de op de voorgrond rotsen bij mistig weer. De cover geeft weer wat er in de eerste hoofdstukken voorkomt. Ik geef deze cover een 8
Samenvatting van het verhaal;
Dominee Donald Cunningham woont in Glendale, een dorp op de Isle of Skye. Op een avond ziet hij dat er nog licht brandt in de kapel die boven een rots gebouwd is. Daar ziet hij dat het biechtboek is opengeslagen en er staat een niet mis te verstane boodschap in: “Het spijt me wat er gebeurd is met Rosie Thompson. Moge God me vergeven”. Jarenlang hebben mensen er anonieme zonden in geschreven maar dit tart toch alle verbeelding en de dominee wil weten wie Rosie is. Hij neemt dan ook contact op met een oude bekende die bij de politie werkt.
Eve Thompson is docente aan de universiteit van Glasgow en vandaag is het precies dertig jaar geleden dat haar zus Rosie verdween. Ze werd er altijd aan herinnerd dat deze dag een treurige verjaardag was die ze het liefst wilde vergeten.
Eve zelf was pas 3 jaar toen haar zusje verdween en het tweelingzusje van Rosie, Ruby is er nooit meer van hersteld en verblijft nu in een psychiatrische kliniek. Eve gaat haar zo veel mogelijk bezoeken maar Ruby heeft sinds de ontvoering geen woord meer gesproken. Het is voor Eve dan ook hartverscheurend om haar zus zo te zien en ze belooft haar dat ze er alles aan zal doen om te achterhalen wat er met Rosie is gebeurd.
De relatie met haar vader is niet optimaal te noemen daar hij eigenlijk niets over Rosie wil vertellen totdat hij toch gedwongen wordt als Rechercheur Fleming terug aan zijn deur staat met meer nieuws.
Eve is vastberaden en wil op eigen houtje nu te weten komen wat er echt is gebeurd en ze wil kost wat kost Rosie vinden, dood of levend. Ze besluit om te beginnen met een bezoekje te brengen aan de dominee. Van daaruit hoopt ze stapje per stapje dichter bij de waarheid te komen met wat hulp uit onverwachte hoek.

Fergus leeft met zijn vrouw Carol en Zoë terug getrokken. Carol is en moet zeer onderdanig zijn voor haar man en leeft eigenlijk in een nachtmerrie, eentje waar ze zich uit wil onttrekken. Carol en haar dochtertje zijn afgesloten van de maatschappij en ze moet haar dochter constant beschermen. Haar constante vrees is zeer beklemmend om te lezen.




Conclusie;
het boek heeft meerdere verhaallijnen die op het einde allemaal vloeiend in elkaar lopen. Het boek is wel een thriller maar sommige hoofdstukken zijn bij wijlen triest, wat sommige personages moeten doorstaan en hoe ze onderdrukt worden. Ook bij Eve en haar vader niet wetende of Rosie al dan niet nog in leven is, je leeft gewoon mee met hen.
Dit boek lees je in een ruk uit, de spanning wordt geleidelijk aan opgebouwd en je wil gewoon weten hoe het verhaal verder gaat en of er een happy ending aan zit te komen.
Alle personages die aan bod komen zijn zeer goed uitgewerkt en je leert hen ook werkelijk kennen.
De titel doet me denken aan de Schotse Hooglanden, het stille leven dat er wordt geleidt en omdat het er zo stil is zijn er dingen die het daglicht niet mogen zien. Het woordje ‘grond’ doet vermoeden dat er dingen begraven liggen.
Alhoewel het een beetje voorspelbaar was heeft het plot me toch nog verrast, ik had dit echt niet zien aankomen. Je leest het boek zoals je naar een film zou kijken, eentje die je gewoon moet uitzien en waarvan je zo snel mogelijk het einde wil weten.
Een pareltje van Vlaamse bodem !! dit boek krijgt van mij 4 sterren