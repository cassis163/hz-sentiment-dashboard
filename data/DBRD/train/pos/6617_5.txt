Dit is zo'n boek dat je geweldig vindt, of waar je niet doorheen komt. Ik vond het geweldig.
Ik ben van de personages, met name van Douglas, gaan houden zoals je van een familielid houdt; soms kon je hem wel omarmen en soms kun je hem wel achter het behang plakken. Hij is reuze onhandig in de omgang, maar zo'n oneindige lieverd die het alleen maar allemaal goed wilt doen. Connie, zijn vrouw, lijkt in het begin een lastig kreng, maar niets is minder waar; ook zij heeft het hart op de goede plek, maar is nu eenmaal anders. De reis door Europa is geweldig, het verhaal eenvoudig en door zijn eenvoud zo herkenbaar. Ik heb geschaterlacht en gehuild, en ik raad het zeker aan. Maar, dit boek is geen allemansvriend, zoals je sommige boeken aan Iedereen kunt aanraden. Wanneer je er op, laten we zeggen, pagina 150 nog niets aan vindt, kun je maar beter stoppen. Ik vond het boek beter en beter worden naar mate ik er dieper in kwam.