‘En we noemen hem’ van Marjolijn van Heemstra
Uitgegeven bij Das Mag Uitgevers 2017
M is zwanger en heeft lang geleden een ring gekregen die via allerlei omwegen bij haar terecht kwam. Een ring van een verre oom van M, een oorlogsheld volgens de familieverhalen. Ze wil haar zoon graag Frans noemen naar de oorlogsheld. Al die jaren tot voor haar zwangerschap is er geen twijfel aan het feit dat die man een echte held is, maar tijdens haar zwangerschap wil ze weten wat voor iemand Frans echt was.
Dan begint een bizarre zoektocht naar details van het echte verhaal, details die helemaal geen details zijn en die de held beginnen te ontluisteren. Ze blijft verder ploegen en twijfelt of ze haar zoon wel naar hem kan vernoemen. Het is een verhaal met veel twijfel en hoop. De zoektocht verwijdert haar een stuk van haar man D. omdat ze stug blijft doorzoeken ook als het niet goed meer is voor haar gezondheid en voor de baby. Het is haar queeste. Ze wil het verhaal helemaal kennen en afronden voor haar baby geboren wordt, voor ze de beslissing moet nemen om haar kind echt te vernoemen naar de bommenlegger.
Wat speciaal is aan het boek is dat de hoofdstukken terugtellen en de cijfers van de hoofdstukken telkens het aantal weken zijn die nog aan de bevalling voorafgaan. Het boek beklijft en is zeker een aanrader om te lezen. De zoektocht naar de familiegeheimen, het bedekken en het ontdekken van waarheden om toch maar een ‘mooi’ verhaal te hebben zijn belangrijk. Mythes ontrafelen en dan met die antwoorden aan de slag gaan, of ze net weer onderdekken met andere ‘waarheden’. Alles om toch maar een goede uitkomst te krijgen zodat de baby een eervolle naam krijgt.
Ik ben wel benieuwd naar andere boeken van Marjolijn van Heemstra.
Van mij krijgt dit boek vier sterren.