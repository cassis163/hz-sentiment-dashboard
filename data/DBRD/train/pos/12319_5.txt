Korte inhoud:
Als Moira haar zus en broer helpt bij een Wicca-ritueel tijdens Halloween, verwacht ze niet dat hun bezwering ook echt zal werken. Ze komen in een mysterieus landschap terecht dat mijlenver weg lijkt van de steencirkel Meini Hirion in Wales waar ze met hun ritueel zijn begonnen. Natuurlijk moet het wel een illusie zijn... maar de knappe, donkerharige jongen die Moira tijdens haar trance ontmoet kan ze niet zomaar als droom wegwuiven. Hayko, de geheimzinnige vreemdeling, duikt daarna nacht na nacht weer op in haar dromen. Een vreemde kracht lijkt haar steeds weer terug te trekken naar het dromenland uit haar visioen, en de dingen die ze daar ziet beginnen steeds meer op nachtmerries te lijken. Maar waar Moira zich het meeste zorgen om maakt is niet dat ze in haar dromen met allerlei monsters en engelen moet vechten; het is het besef dat ze verliefd begint te worden op een jongen die helemaal niet bestaat.

Wat als je Ã©cht kunt vallen voor de man van je dromen?
Je maak kennis met Moira en haar broer en zus, ze zijn een apart stel. Ze zijn erg hecht met elkaar en kunnen blijkbaar ook hetzelfde dromen, heel mysterieus. Moira is een meid die nog niet precies weet hoe ze verder wil met haar studie , werk en haar vriend Patrick. Ze is erg gevoelig voor paranormale zaken, net als haar broer Dai en zus Tabby. Ik kan me we in haar vinden, ook al neemt ze niet altijd een blad voor haar mond. De karakters van Dai en Tabby zijn ook goed genoeg uitgediept om je in hen te verplaatsen. Hayko is ook erg goed beschreven, je komt er gedurende het verhaal achter wat er allemaal met hem gebeurd is.
Er gebeuren allemaal rare, mysterieuze dingen na dat Wicca ritueel, hebben ze iets opgeroepen dat niet gemogen had? Wie is die jonge, waarom verschijnt hij steeds in hun dromen en dan vooral bij Moira? Je komt er achter wat er aan de hand is als je het verhaal leest.
Het boek leest als een trein, van het begin af aan voel je dat er iets is.. de magie, de sfeer, paranormale dingen.. je wilt het gewoon weten wat er aan de hand is. Het boek heeft een mooi eind, zeker niet voorspelbaar. Ik vind het jammer dat het boek uit is.
5 sterren.