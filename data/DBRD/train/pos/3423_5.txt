Als je dol bent op horror en spanning, dan moet ik je dit boek echt aanraden!
Een geheim genootschap in Nederland. Ze zijn een gruwelijke groep mensen, die echt vreselijke dingen doen op hun bijeenkomsten. Deze mensen zijn genadeloos en zo eng….Je krijgt er gegarandeerd de kriebels van…..
Jack woont met zijn vader in Katwijk. Zijn vader heeft een oproep geplaatst in de krant: Hij zoekt een oppas voor Jack. Jack zijn vader is enthousiast over de vrouw die reageert, alleen heeft zij hele andere bedoelingen. Jack is een jongen van tien jaar oud en het genootschap heeft plannen met hem. Plannen waar je haren van overeind gaan staan. Hij wordt opgesloten in een bunker in de duinen, maar niemand weet waar hij is, behalve de persoon die hem daar heeft opgesloten. De tijd tikt, komt Jack weer levend thuis? De politie is op zoek naar hem, maar ook het genootschap. Wie van deze gaat hem eerder vinden?
Jim (Nieuwpoort) van de recherche doet er alles aan om de jongen levend terug te vinden. Maar Jim heeft zelf zo zijn eigen problemen. Deze moet hij ook onder ogen zien.

Het verhaal is af en toe best bloederig en bikkelhard. Je voelt de angst van de slachtoffers. Het is alsof je erbij bent (maar je hoopt dit nooit zelf mee te maken, of met eigen ogen te aanschouwen). Dat maakt het echte horror voor mij. Je moet weten wat er aan de hand is.

Het heeft verschillende thema’s: Vertouwen, liefde, angst en verlies. Maar ook Wraak, pure wraak. Dit boek is een pageturner en niet meer weg te leggen. Je moet verder, ook al krijg je echt de kriebels (of koude rillingen) van een aantal personages…..Heerlijk!

Het einde zag ik absoluut niet aankomen. Ik vond het echt geniaal en moest naar adem happen. Echt waar, dit verhaal zit ijzersterk in elkaar. De krantenknipsels achterin het boek zijn ook echt een goede aanvulling en beantwoorden meer van je vragen.

Het boek heeft een aparte indeling. Per dag neemt de auteur je mee, in korte hoofdstukken. Dit leest erg lekker en je voelt de tijdsdruk daarom nog meer. Gaat Jim het overleven? De klok tikt verder, daar wordt je jezelf erg bewust van op deze manier.

Het speelt zich grotendeels af in Katwijk en omgeving. Dat is een terugkerende plaats bij deze auteur. Ook al ben je niet zo bekend in Katwijk, je leert deze kustplaats steeds beter kennen (naarmate je meer van hem leest). Nu maar hopen dat alle praktijken waarover hij schrijft daar niet echt gebeuren. *knipoog*.

Ik geef dit boek 5 zeer verdiende sterren*****!