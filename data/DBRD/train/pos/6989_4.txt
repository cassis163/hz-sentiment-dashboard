Dit boek is het debuut van Iona Grey en wat voor een debuut! Een bijzonder mooi liefdesverhaal wat nog wel even in je hoofd blijft zitten nadat je het hebt uitgelezen.

2011 Jess is op de vlucht voor haar gewelddadige vriend en verschuild zich in een verlaten huis. Hier vind ze een brief van Dan gericht aan Stella, waarin blijkt dat hij niet meer lang te leven heeft en graag willen weten of Stella nog leeft. Hierna vind ze nog meer brieven van Dan aan Stella, geschreven in het verleden en ze raakt onder de indruk van de brieven. Ze besluit hierna om Dan te helpen en op zoek te gaan naar Stella, nog niet wetende dat de liefde voor haar zelf hierdoor ook op het pad zal verschijnen.
Met het lezen van de brieven door Jess wisselen we in de tijd naar het verleden, 1942. Stella is net getrouwd met Charles, een dominee. Het is een liefdeloos huwelijk en Charles blijkt niet zo'n aardige man te zijn. Onverwacht ontmoet Stella Dan, een Amerikaanse piloot, en blijft in contact met hem. Al snel komt ze erachter wat liefde echt is en volgen er vele brieven en stiekeme ontmoetingen. Totdat ze noodgedwongen haar relatie met Dan moet opgeven.

De afwisseling tussen heden en verleden is erg mooi gedaan aan de hand van de brieven. Het geeft het verhaal iets extra's en zorgt er ook voor dat je wil blijven lezen hoe het verhaal verder gaat.
Ondanks dat de beide vrouwen in een hele andere tijd opgroeien heeft hun verhaal veel overeenkomsten en dat maakt het verhaal bijzonder.
Het begin van het boek was even inkomen maar daarna word je meegenomen in het verhaal en geraakt door het prachtige verhaal. De schrijfstijl is erg fijn en de personages zijn erg goed neergezet. Je leeft je in en leeft mee met ze en je wilt net als Dan graag weten wat er met Stella is gebeurd. Erg onder de indruk van dit boek en erg benieuwd naar een volgend boek van Iona Grey!