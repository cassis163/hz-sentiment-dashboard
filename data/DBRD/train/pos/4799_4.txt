Zojuist de laatste bladzijde omgeslagen. Het is een mooi boek met een originele setting. Eens niet middeleeuws maar meer laat 19e eeuws (stoomboten, geweren, pistolen en een wereld waar alle continenten al ontdekt zijn maar nog niet geheel verkend).

Zoals je van Ryan mag verwachten is het verhaal ook nu weer goed en spannend geschreven. Aan het eind van elke hoofdstuk weer zo'n, op momenten irritante, cliffhanger waardoor je wel verder moet lezen :lol:

Het is het eerste deel van zijn nieuwe serie dus in het begin is het even inkomen in deze nieuwe wereld (gelukkig zit er wel een kaartje van de wereld voor in het boek en een appendix achterin met alle hoofd- en belangrijke nevenpersonages) en de drie hoofdpersonen leren kennen. Eenmaal zover dat je ze hebt leren kennen gaat het verhaal ook gelijk in de versnelling. Nadeel van een eerste deel is dat het verhaal niet is afgelopen aan het einde, dit is dus geen afgerond verhaal, en ik dus weer een jaar (hopelijk) moet wachten op het vervolg.

Maar dat vervolg ga ik zeker lezen.