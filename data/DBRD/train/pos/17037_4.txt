Lemmer wordt ingeroepen voor een neushoorntransport waar hij al vrij snel in de problemen geraakt en dit is nog maar het begin van alles wat er nog te gebeuren staat. Milla Strachan neemt de beslissing om uit haar huwelijk te stappen en solliciteert op een baan en komt aan het werk bij de geheime dienst . Dit beseft ze later pas. Dan speelt er nog een vermissingszaak en hier houdt Matt Joubert zich mee bezig. Er zijn verschillende verhaallijnen en je vraagt je af wat hebben al die verhaallijnen met elkaar gemeen .... Na mate je vordert in het verhaal gaan langzaam de puzzelstukjes in elkaar passen en vormen het één geheel.
Veel verschillende karakters en verhaallijnen en ze zijn allemaal goed uitgewerkt en vormen aan het einde één prachtig geheel. Je moet er wel goed de aandacht erbij houden om niet het spoor bijster te geraken. Vanaf het begin wordt je het verhaal ingetrokken en dit bleef voor mij tot het einde boeien. Deon Meyer weet het Afrikaanse landschap mooi te beschrijven en ondanks de spanning die super goed wordt opgebouwd straalt er op een bepaalde manier ook rust vanuit. Meyer weet je menig maal te verassen met een wending in het verhaal zodat je je afvraagt waar gaat dit nu naar toe of wat heeft dit te maken met het verhaal.