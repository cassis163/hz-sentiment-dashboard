Emma en Steven Feldman hebben besloten een weekend naar hun vakantiehuis bij Lake Mondac te gaan. Plotseling horen ze een geluid. Twee mannen dringen vervolgens hun huis binnen. Het laatste dat Steven nog kan doen is het alarmnummer te bellen en het woordje 'Met' uit te spreken. Daarna werd opgehangen.

Sheriff Tom Dahl vond het een merkwaardige melding en stuurt zijn hulpsheriff Brynn McKenzie eropaf. In het huis vindt ze de dode lichamen van Emma en Steven. Ze wil hulp inroepen, maar krijgt daar van de twee mannen, die nog aanwezig zijn, geen kans. Het lukt Brynn, samen met Emma's vriendin Michelle, wel om te ontsnappen. Naar de bossen rond Lake Mondac. Ze worden achtervolgd door de twee mannen.

Na een langzaam begin komt het verhaal rond pagina honderd echt goed op gang. De snelheid gaat omhoog en de spanning, die vooral bestaat uit de angst om als een opgejaagd dier in het donker te worden opgejaagd, wordt opgevoerd.

Schijnbeweging doet zijn naam eer aan, want de lezer wordt vanaf dat moment regelmatig op het verkeerde been gezet. Dat onverwachte heeft Deaver prima gedaan. Daardoor blijft de spanning behouden. Het boek heeft echter wel een minpuntje: het plot. Dit is t√© gezocht en lijkt snel in elkaar te zijn gezet. Dat is jammer voor een boek dat ondanks dat zeker de moeite waard is.