Youri is de verteller in deze vrij interpretatie van de geschiedenis van de laatste weken van Josef Stalin in een mix van humor en gruwel. De verwondering van een ietwat naïef en innemend jongetje die door zijn veronderstelde geestelijke handicap van alles kan vragen aan de hooggeplaatsten. Die ineens in de hoogste kringen verkeert, vertelt over wat hem overkomt in een samenleving die gebukt gaat onder de gruwelen die Stalin tijdens zijn bewind aanricht. Maar eigenlijk zijn de echte slechteriken de mensen die Staalman omringen, waaronder Broechach, de grootste slechterik van het stel. Breekt hier een neus, knipt daar een vinger af, voor de goede zaak.

De ontknoping is verrassend, bizar, maar op een bepaalde manier niet eens ongeloofwaardig. Een schokkend én grappig boek, het is al knap dat dat kan. Bijzonder boek in de categorie ‘precies dik genoeg’ lees je in anderhalve nacht vlot uit en laat je achter met een glimlach en een traan. “De voorproever is een vlijmscherpe satire, verteld door een innemende jongen die tegen beter weten in weigert de hoop op te geven”aldus de achterflap. En zo is het maar net. Prima boek!