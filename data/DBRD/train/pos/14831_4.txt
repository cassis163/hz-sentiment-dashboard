Ron Hartman (Haarlem,1954) is een nieuwe naam in het Nederlands thrillerlandschap. Feitelijk is dit niet z'n debuut omdat hij in 2008 onder de naam Ronald van Haarlem het "probeersel" Koerier tegen wil en dank heeft uitgegeven, gelijk dit werk in eigen beheer.
De Jager variant -het Narrenmat- is deel I van een tweeluik.
Ik heb dit boek mogen lezen voor de Hebban Crimezone leesclub en ben zo attent gemaakt op dit pareltje - want dat is het.

Het boek is het verhaal van AIVD ICT en Communicatiespecialist Erik de Jager die onder valse voorwendselen door zijn bazen is uitgeleend aan het maffia dekmantel netwerk BRI. Als Erik hier lucht van krijgt stopt hij onmiddellijk de samenwerking en duikt onder. Het plan van zijn leidinggevenden om met onorthodoxe middelen Erik weer binnenboord te halen werkt averechts en ontketend een woede in Erik die hem dwingen tot een ongeëvenaarde persoonlijke operatie om alle verantwoordelijken ter verantwoording te roepen.

Debutant Hartman heeft lang aan zijn boek gewerkt en heeft schrijvers voorbeelden als Robert Ludlum en Charles den Tex, en dat is te merken.In een op het betere werk van Ludlum gelijkende stijl steekt hij hen ogenschijnlijk met het grootste gemak naar de kroon.
In een schrijfstijl zonder misplaatste pretenties en/of overbodig taalgebruik laat Hartman de hoofdpersoon zijn prooi opjagen over het wereldtoneel. In een mooi ritme met een fantastische spanningsboog voert hij je tot een climax en een voorlopige einde. Knap gedaan want hoewel er een deel twee komt en het verhaal dus verder gaat laat hij je niet met een gevoel achter dat het niet af is. Vanaf bladzijde één wordt je het verhaal ingezogen en stap je in de trein die pas stopt op de laatste bladzijde.

Wat een debuut,het boek heeft Internationale allure, Uitgevers hebben zitten slapen.

Hopelijk geeft deze leesclub en de publicaties op Hebban de bekendheid van dit boek een boost en vind het z'n weg naar een breed publiek. In de boekhandel kom je het boek helaas nauwelijks tegen.

totaal score: 4,5 sterren

Spanning: 5*****
Plot: 5*****
Leesplezier: 5 *****
Schrijfstijl: 5 *****
Originaliteit: 3 ***
Psychologie: 4****