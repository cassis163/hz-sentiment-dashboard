Voor de leesclub heb ik dit boek mogen lezen en het gebeurt me niet vaak dat ik een boek zo snel uit heb. Dit meeslepende verhaal over liefde op het eerste gezicht midden in de hel van kamp Auschwitz laat zien dat liefde op het eerste gezicht bestaat en zich niet laat leiden door de omstandigheden waar je in verkeert.
Het verhaal van Lale en zijn grote liefde Gita is zo bijzonder en heftig dat je het boek moeilijk weg kunt leggen. Het is zo raar maar ook mooi om te lezen over Lale en Gita die ondanks alle ellende om hun heen gewoon verliefd worden en zich op de één of andere manier dan toch ook weer wat gelukkig kunnen voelen. Hoe bizar moet dat voor hun zijn geweest, zo dubbel!
Weer een boek dat er voor zal zorgen dat de gruwelen van de oorlog niet snel vergeten zullen worden en daar kunnen er wat mij betreft niet genoeg van zijn.