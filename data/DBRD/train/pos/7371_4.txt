De kans is groot dat we te maken krijgen met een tot in de puntjes verzorgde realistische weergave van een court-room. Maar niks is minder waar. William Landay schreef tot op heden drie boeken in negen jaar tijd en voor mij mag hij aan dat tempo als de spanningsboog in zijn thrillers even hoog blijft.
William Landay's ervaring als openbare aanklager vormt de rode draad in dit boek zonder overheersend te worden. Het maakt alles erg geloofwaardig en des te gruwelijker. Verwacht Geen bloederige taferelen maar je wordt hier getrakteerd op iets wat de afgrond voor elke ouder is, blijven geloven en vechten in de onschuld van je zoon terwijl de maatschappij zijn oordeel reeds geveld heeft. Het boek zelf is opgebouwd vanuit verhoring van Jacobs vader, met daartussen flashbacks en omschrijvingen van hoe je als gezin dit alles moet ondergaan. Niettegenstaande de irreÃ«ele situatie waarin Andy Barber terechtkomt, het boek is in de ik-vorm geschreven en de machteloosheid waarin hij verkeert herken je toch zoveel van het dagelijks leven, soms zelfs grappig...
Als lezer blijf je tot op het eind van het boek met je 'ontknopingshonger' zitten. De schuldvraag wordt nooit uitgesproken en het slot is ook weer niet wat je dacht dat er zat aan te komen.
De verdediging van Jacob is een heerlijk en verslavend boek, een psychologische thriller, een rechtbankverhaal maar bovenal een verhaal over onvoorwaardelijke geloof in je kind. en toch?
http://www.boekensite.gent/node/205