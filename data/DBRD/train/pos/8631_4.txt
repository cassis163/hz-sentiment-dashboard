Alweer een ontvoeringsverhaal dacht ik eerst, maar neen, het is weer heel anders dan Wisselspel van Mary Morgan en De bewoonde wereld van Nicci French. Er zit heel veel spanning in en je wordt telkens op het verkeerde been gezet omdat er soms alleen gesproken wordt over 'hij' of 'zij' en je later eigenlijk totaal niet meer weet wie nu wie is. Clara is ontvoerd voor de ogen van haar dochtertje en haar man gaat zich verdacht gedragen. Er blijken meer ontvoeringsslachtoffers te zijn en bijna op het einde denk je dat het verhaal uitgaat als een nachtkaars totdat je merkt dat het verhaal nog helemaal niet afgelopen is.

Het verhaal gaat ook over wraak, wanhoop en verdriet en het is ook heel actueel: daders die door goede advocaten vrijgesproken worden en die later weer opnieuw in de fout gaan. Na het lezen van dit verhaal ben ik blij dat ik geen advocaat ben. Het klinkt zo mooi: iemand verdedigen, maar daardoor lopen criminelen vrij rond.