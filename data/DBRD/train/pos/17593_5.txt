Achter gesloten deuren, een boek dat al heel lang op mijn tbr-stapel lag, maar waar ik nog niet eerder aan toegekomen ben. Wat een schande, want wat was dit een topper!

Het verhaal wist me al meteen te prikkelen en in het begin had ik niet door wat sommige zaken te betekenen hadden, waarom Grace bepaalde dingen zei. Maar door het hele verhaal te lezen werd het me al snel duidelijk.

Jack is een psychopaat van de ergste soort en Grace leeft werkelijk in een opgesloten wereld, vervreemd van alles en iedereen. Ze heeft geen rechten meer en is totaal afhankelijk van haar echtgenoot. Jack is nog erger dan je op het eerste zicht denkt, want hij houdt er nog een sluwer plan op na. Ik leefde enorm mee met Grace en hoopte steeds dat ze de moed zou vinden om te ontsnappen, ook al wist ik ergens wel dat dit een bijna onmogelijke opdracht zou zijn.

Dit boek was in no time uit, dus dat vertelt waarschijnlijk al genoeg. B.A. Paris heeft een topverhaal afgeleverd! Achter gesloten deuren is echt een verhaal dat je gelezen moet hebben!

https://elinevandm.wordpress.com/2019/03/27/achter-gesloten-deuren-van-b-a-paris/