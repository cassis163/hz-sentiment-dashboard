Strak geschreven met een sterk oog voor detail en een hoofdpersoon die je maar al te graag omarmt.Niet alleen zijn missies maar ook zijn persoonlijke verhaal, zijn dagelijkse bezigheden worden heel goed door het boek verweven.

Als Evan op twaalfjarige leeftijd door Jack Johns wordt meegenomen uit het tehuis weet hij niet wat er van hem verwacht wordt en hoe zijn toekomst er uit zal zien.
Als duidelijk wordt dat Evan uitgekozen is om aan het geheime Orphan-project deel te nemen begint zijn uiterst zware training. Jaren wordt hij door Jack opgeleid op allerlei vlakken. Lichamelijk, psychisch maar ook zijn algemene kennis en sociale vaardigheden worden er tot in de puntjes ingestampt.
Doel: Een geheimagent en tevens huurmoordenaar die door alle gelederen van de Amerikaanse overheid stellig zal worden ontkend, een eenling die wereldwijd mensen en situaties ontmoet waarbij hij nooit moet twijfelen en gewoon moet opruimen – slecht volk bedoel ik dan ;-)
Jack Johns leeft volgens bepaalde regels, zogenaamde geboden, en Evan zal die ten alle tijden in acht moeten nemen. Het is dan ook niet verwonderlijk dat ze elkaar maanden, zelfs jaren niet zien. Ook de Orphans zelf hebben geen idee wie hun mede-agenten zijn, ze zijn slechts een letter van het alfabet.
Het wordt wel duidelijk dat Evan als de beste wordt beschouwd, door zijn hoge percentages van bekwaamheid wordt hij dan ook vaak ingezet. Hij vergaart daarbij een aanzienlijk kapitaal.
Als het op een dag fout lijkt te lopen neemt hij contact op met Jack en eist een ontmoeting.
Maar die ontmoeting zal Evan zijn hele leven betreuren ….

Hij neemt afstand van het Orphan-project en verdwijnt in anonimiteit. In de loop der jaren heeft hij voor zichzelf een aantal safe-houses ingericht met allerlei hightech snufjes en evenzoveel vervoersmiddelen die ook aan zijn strenge veiligheidsnormen moeten voldoen.
Hij besluit zijn kennis, vaardigheden en geld alleen nog maar in te zetten voor goede doelen en heeft daarvoor een RoamZone telefoon. Een gesprek dat op die telefoon binnenkomt is er altijd een van iemand die hulp nodig heeft, een kwestie van leven en dood waarbij hij door de hulpvraag van de beller in actie komt. Wanner zo'n telefoontje komt is nooit voorspelbaar en er kan aanzienlijk wat tijd tussen zitten.
Evan, de Nowhere man, is een mysterieus figuur, een soort superheld die niemand zomaar ontmoet.
Als hij op je pad komt zit je waarschijnlijk diep in de shit … aan de goeie of de slechte kant van het verhaal.

Orphan-project, het lijkt te zijn opgedoekt tot de dag dat Evan erachter komt dat hij het volgende doelwit is van een van de andere Orphans – welke en waarom? Dat moet je zelf maar eens haarfijn uitvinden als je dit machtig goed geschreven boek leest ;-)
http://josesprakeloos.blogspot.nl/2017/02/gregg-hurwitz-orphan-x.html