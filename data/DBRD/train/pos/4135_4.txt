Rudy Dek was een mij onbekende auteur. En hoewel de cover mij in eerste instantie enigszins tegenhield om het boek te lezen, ben ik er uiteindelijk toch aan begonnen en heb daar geen moment spijt van gehad.
En na het boek te hebben uitgelezen vond ik de afbeelding zelfs heel mooi gekozen, dus hier bleek maar eens weer hoe waar het gezegde is.

Het verhaal bestaat uit twee verhaallijnen en is erg goed. Het wist mij zo te pakken dat ik de neiging moest onderdrukken om bladzijden over te slaan zodat ik in 1 verhaallijn kon blijven lezen.

Wat mij betreft een aanrader en het verhaal verdient het ook om gelezen te worden.
Dit boek is voor mij zeker een reden om zijn volgende boek ook te gaan lezen.

A. J. B.