Annabel Jonker (pseudoniem) heeft met ‘Desalnietbemind’ mijn aandacht vanaf de eerst pagina weten te trekken. En die aandacht is het hele boek blijven bestaan. Het boek laat je vanaf de proloog niet meer los.
Martha ziet een vreemde vrouw op de begrafenis van haar man Victor. Deze gebeurtenis is de leidraad en houdt de spanning in het verhaal vast.
Jonk schrijft op een fabelachtige wijze hoe Martha met behulp van de zwarte schriftjes die ze in de werkkamer van haar man heeft gevonden, achter de identiteit van deze vrouw probeert te komen.
Hiervoor reist ze heel wat af binnen Nederland en zelfs naar het buitenland (Frankrijk en VS).
De korte hoofdstukjes (sommige zelfs maar één pagina) zijn prettig om te lezen. Voor de meeste lezers een reden om dan het boek weg te leggen om het daarna weer op te pakken. Maar in dit verhaal wil je het volgende hoofdstuk ook meteen lezen.
Ik beschouw ‘Desalnietbemind’ als een pareltje in de Nederlandse literatuur. Hopelijk krijgen we snel een vervolg van deze schrijfster.