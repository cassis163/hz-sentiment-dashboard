Het kan je niet zijn ontgaan: Dunkirk – The movie komt er aan. Ik wil deze dus echt graag zien! Ik wil ook voorafgaand aan zo’n film wat informatie hebben. En daar is dit boek uitermate geschikt voor.
Perry Pierik heeft dit echt goed beschreven en het is een verhaal over hoe het allemaal heeft kunnen gebeuren. Hoe was het mogelijk dat er zoveel mensen weg konden komen via Duinkerken?

Het is rauw, het is echt. Veel foto’s geven aan hoe het was, voor de soldaten. En de kant van de Britten, Fransen, maar ook de Duitse kant komt sterk naar voren.

Operatie Dynamo, zo werd de operatie genoemd! Het plan was om zoveel mogelijk soldaten het water over te vervoeren naar Engeland. Alle boten die in de vaart waren in het Britse koninkrijk werden hiervoor ingezet. Ze voeren af en aan. Er zijn ook veel schepen tot zinken gebracht door de Duitsers met hun afweergeschut. Ook Goring ging zich ermee bemoeien. De Luftwaffe moest nog wat actie meemaken. Dus toen werden de boten en schepen ook op het water beschoten.
( ik vrees dat ik tijdens de film, tissues mee moet gaan nemen. Dit soort beschietingen en het hele verhaal op zich, maken van mij een natte spons).

Het begin van het boek is meer op de Duitse kant gericht. Mede door Hittler’s Halt bevel, konden er bijna 400.000 manschappen de oversteek maken. Hittler luisterde naar bepaalde mensen die onder hem stonden. Hij nam een besluit als zij een advies gaven. Tactisch gezien deed hij niet vaak goede dingen. De oorlog was misschien heel anders verlopen als hij dit Halt-bevel niet had gegeven. Er waren dan nooit zoveel manschappen geweest die de oversteek hadden kunnen maken. Het Britse leger liet echt alles achter op het strand, Tanks, wapens en auto’s. Alleen manschappen mochten de schepen op. Zoveel mogelijk mensenlevens redden, dat stond voorop.

Toch waren er veel dodelijke slachtoffers. De Britten namen ook Fransen mee. En ze hadden Duitse gevangen mee, maar gaven ze wel Britse uniformen. Dit was ook om hun gevangenen te beschermen. De Fransen waren namelijk niet blij met de Duitsers, dus het was voor hun eigen veiligheid.

Ik ben blij dat ik nu iets meer weet over de achtergrond van Duinkerken. De film kijk ik al heel lang naar uit. De actie, de overlevingsdrang, de acteurs. En stiekem ben ik ook wel heel erg benieuwd naar de acteerkunsten van (one direction-boyband-lid) Harry Styles. Veel mensen denken dat hij er niets van zal bakken. Maar ik denk dat hij iedereen een poepie zal gaan laten ruiken. Dit dacht men namelijk ook van New kids on the block-boyband-lid: Donnie Wahlberg in Band of Brothers. Maar Donnie werd Carwood Lipton en zal hem altijd blijven. Hij was toen ook de reden dat ik ging kijken. En die serie is de beste serie ooit, in mijn ogen!
Dus met Harry komt het ook wel goed, Mark my words!

Ik kan hier uren over doorpraten. Maar dit boek heeft indruk op me gemaakt en ik weet zeker dat de film dat ook gaat doen. Het boek bij de film heb ik ook in de reservering staan. Die MOET ik hebben.

Dit boek geef ik in ieder geval 4**** sterren omdat het je helemaal in de sfeer brengt van het verhaal. Je kunt het echt helemaal voor je zien.