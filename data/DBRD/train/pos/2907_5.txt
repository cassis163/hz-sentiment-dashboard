Met 'Het Dossier' schrijft Anya Niewierra haar tweede thriller. En wat voor eentje...
Het begint al met de cover natuurlijk. De gele kleur die erg in het oog springt met daarbij de letters die de titel vormen en ogen door laten schemeren. Bij openslaan van het boek ontdek je op de binnenkant een prachtig kunstwerk van Angeles Nieto. Ik moet zeggen dat ik me dan direct al meer betrokken voel bij zo een boek, als ik merk dat de cover mij zo aanspreekt!
En dan begin je te lezen....En dan slaat de geheimzinnigheid je vanaf pagina 1 om de oren....
De opbouw van het verhaal, de psychologie van de personages, de (mag ik wel zeggen, verschrikkelijke) historische achtergrond...alles draagt bij tot een thriller die net wat anders is... En die je ook laat zien dat de wereld zoals wij die kennen, niet overal en altijd zo was. Dit is wel ontnuchterend als je ook even gaat Googelen naar de desbetreffende zaken.
Er zijn geen adrenaline-verhogende, bloedstollende scenes maar de spanning weeft zich door het hele boek, als een rusteloze ondertoon.
De schrijfstijl is erg prettig en vlot leesbaar, zonder t√© makkelijk te zijn. Het boek houdt je wel zodanig in zijn greep dat je graag wil doorlezen en toch graag wil weten hoe het nu allemaal precies in elkaar zit. Ik weet niet of het einde helemaal onverwacht is maar daar zit dan zeker ook weer een emotionele component in verweven wat het bijzonder maakt.
Ik heb het boek voor de Hebban Leesclub gelezen, wat maakt dat je er nog dieper op ingaat maar dan nog zou ik deze aan iedereen adviseren die houdt van een thriller met een extra laagje. Ik heb in ieder geval genoten!