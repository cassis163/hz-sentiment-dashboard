In dit boek van Elvin Post worden de karakters zeer uitgebreid beschreven. Het duurt dan ook lang voordat het echte verhaal op gang komt.
De karakters zijn geloofwaardig met een kleine kanttekening. Soms kloppen bepaalde uitspraken niet bij het karakter. De hoofdpersoon Jerry Lauper komt over als een koudbloedige, laag opgeleide en simpele ziel. Bepaalde uitspraken van hem met plechtige en dure woorden passen dan ook niet bij dit karakter.
De verhaallijn kent dus een lange introductie van personen. Later in het verhaal werd ik compleet verrast door de verrassende wendingen in het verhaal en de opbouw naar het einde van het verhaal dat eveneens zeer onverwachts en heel goed uitgedacht is.
Heel goed vond ik dat alle personen in het boek een bijdrage leveren aan het plot van het verhaal en hun karakters ook echt nodig bleken om dit verhaal compleet te maken. Dat maakte dit verhaal uniek leuk.
Het boek is redelijk makkelijk te volgen. Als ik het boek zou mogen typeren zou ik het een komische thriller noemen want ik heb het verhaal met een glimlach gelezen. Verwacht dus geen ijzingwekkend boek maar meer een luchtige thriller.
Helaas zijn er in het boek ook een paar foutjes geslopen in taal, namen en ontwikkelingen in het verhaal. Dat doet een beetje afbreuk aan dit goede en leuke verhaal. Daar moet je dan ook maar even overheen lezen.

Al met al een goed boek met een leuk en geloofwaardig verhaal.