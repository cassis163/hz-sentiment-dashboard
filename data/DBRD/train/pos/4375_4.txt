In het begin is het een beetje onduidelijk wie/wat/hoe/waar en wanneer. Je volgt 3 verhaallijnen: de politie, een verpleegkundige en een moeder van een onhandelbaar kind.
De politie komt bij een gezin waarvan alle leden zijn vermoord; een gezinsdrama of toch niet? Heel kort hierna wordt er weer een heel gezin gevonden waar zelfs de baby van vermoord is. Overal lijkt de de vader de dader, maar of dat zo is is aan de politie om uit te vinden. Tijdens het onderzoek komen ze terecht op een gesloten psychiatrische kinderafdeling en het schokt zelfs de geharde vrouwelijke rechercheur D.D. Warren wat ze daar ziet en meemaakt. Op deze afdeling werkt een verpleegkundige die zelf een soortgelijk gezinsdrama heeft meegemaakt, dit kan geen toeval zijn.....

Halverwege denk je al wel een beetje aan te voelen welke kant het op gaat en wordt ook duidelijk waarom 1 van de verhaallijnen van de verpleegkundige is. Wat vrij lang onduidelijk blijft is de derde verhaallijn, die van de moeder van een moeilijk opvoedbaaar kind. Zij wil niet dat haar kind in een psychiatrische instelling wordt opgenomen dus er is geen link met de moeder en de verpleegkundige, of toch wel....

Bijzonder boek wat behalve dat het spannend is ook nog een kijkje geeft in de wereld van kinderen met een psychiatrische aandoening en hoe hier mee om te gaan. De verhaallijn van de moeder die zelf voor haar zoon wil zorgen stemt tot nadenken, zeker tegen het einde; Haar vatsberadenheid om hem niet te laten opnemen brengt niet alleen haar in de problemen maar ook juist haar zoon....