In dit boek vertelt de dochter (Keggie Carew) het ;levensverhaal van haar verhaal, maar ook dat van zijn vader en de familie van haar moeder. Al deze lijnen kunnen makkelijk tot een warboel lijden, maar de schrijfster slaagt erin om deze draden niet te ver uit te spinnen en het toch ook boeiend op te schrijven.
Haar vader heeft in WOII een aantal zeer gevaarlijke geheime operaties uitgevoerd. In Frankrijk en in Birma heeft hij maandenlang onderdeel uitgemaakt van het verzet en diverse guerrilla activiteiten ontplooid. Zijn onverstoorbaarheid en zijn manier van omgang met de lokale mensen maakten hem zeer geliefd. Zo is hij zeer goed bevriend geraakt met de vader van Aung San Suu Kyi (Ang San)!
Tussen deze verhalen door vertelt de dochter over het heden, over hoe zij probeert om te gaan met haar nu dementerende vader.
Na de oorlog probeert haar vader een nieuw leven in de "gewone" wereld op te bouwen. Dat gaat gepaard met de t nodige hobbels.
Ik vond het een zeer boeiend boek doordat de aandacht gevestigd wordt op hoe ogenschijnlijk kleine persoonlijke inspanningen van doorslaggevende betekenis zijn voor het verloop van de geschiedenis.
Maar ook wat er aan dit alles voorafgaat in de persoonlijke familiesfeer is zonder schroom opgeschreven en geeft aan hoe dit alles doorwerkt op hoe mensen zijn wie ze zijn.
Gelardeerd met vele (persoonlijke)foto's een aantrekkelijk boek.