5 sterren vond ik niet te veel voor dit boek toen ik ontdekte (ook door de laatste interviews) hoe de carrière van Liefrink tot stand kwam.

Nadat ik in 2014 de bestseller 'onderhuids' las werd ik nieuwsgierig naar deze 'debutante' en kwam tot de ontdekking dat Liefrink hélemaal niet 'debuteerde'! 'Onderhuids' was haar vijfde boek!
Liefrink schrijft in de ik-persoon en dat maakt haar schrijfstijl toegankelijk. 
Dit zonder goedkoop taalgebruik te hanteren. Verre van!
Je leest de boeken alsof je zelf een regenbui over je hoofd heen krijgt of de zon op je huid voelt branden. 
Natuurlijk stond ik als eerste in de rij toen 'De voyeur' op de markt kwam. 
Eerder verslond ik de bestseller  'meisje in de trein' en vond 'De voyeur' op technisch vlak erg vergelijkbaar.  Niet erg makkelijk om uit te werken, lijkt me.

Liefrink geeft ergens in een interview weg dat er veel research in dit boek zit. 
Dat merk je ook bij het lezen ervan. Ik las 'De voyeur' in één (ingehouden) adem uit. 
Je blijft achter met de twijfel of ze dit nu zelf heeft meegemaakt.
Liefrink schrijft pageturners, en já met dat ontspannende vleugje erotiek! 
Op naar de volgende!