Jon McGregor (1976) is een Britse schrijver. In 2002 stond zijn eerste roman op de longlist van de Booker Prize, waarmee hij de jongste mededinger ooit werd. Uiteindelijk zijn drie van zijn romans genomineerd geweest voor de Man Booker Prize. Hij won onder meer de prestigieuze IMPAC Dublin Literature Prize. Naast schrijver is hij ook nog professor in Creative Writing aan de Universiteit van Nottingham in Engeland.

Reservoir 13 gaat over een tienermeisje (Becky Shaw) dat vermist wordt tijdens de kerstvakantie terwijl ze met haar ouders in het dorp Chorlton verblijft om de feestdagen te gaan vieren. In het dorp kent iedereen elkaar zoals het wel vaker in dorpen voorkomt. Ze gaan uiteraard met zijn allen op zoek naar Becky onder leiding van de politie. Ondertussen gaat het gewone leven door. Tien jaar lang lees je het wel en wee van de bewoners van het dorp, over de natuur, de seizoenswisselingen met in het achterhoofd nog altijd de vraag wat is er met Becky gebeurd?

De cover is heel donker. Het is heel intrigrerend.

Ik had even nodig om in het boek te komen. Om erachter te komen hoe de onderlinge verhoudingen zitten. Daarna leest het vlot weg. Het is niet een boek wat zich alleen maar op het vermiste meisje focust, maar je leest ook over hoe het nu verder gaat met de mensen in het dorp en de natuur. Het is heel mooi beschreven. Heel poÃ«tisch. Het was jammer dat het boek uit was. Ik had rustig verder kunnen lezen over het wel en wee van de mensen. Het voelde bijna alsof je een serie aan het kijken was.