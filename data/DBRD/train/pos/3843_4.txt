“Doping en wielrennen horen bij elkaar zoals voor ons rode wijn bij de lunch hoort.”

Wanneer De laatste Tour op de deurmat valt heb ik een knalgeel boek in handen. Vind ik hem mooi; Nee, vind ik hem opvallend; jazeker. Ben ik nieuwsgierig; Ja zeker. Het verhaal van de achterflap staat me wel aan, maakt dat ik allerlei dingen in mijn hoofd haal, over wat er gebeurt kan zijn.

Dat er in de wielerwereld enorm veel strijd is kan ik me voorstellen maar moord en doodslag, ik ben benieuwd.

Het boek begint met de dood van de favoriet John Ryder, rechercheur Pierre Thilliez is belast met het onderzoek. Het verhaal leest enorm fijn en vlot, zelfs als je een leek bent op het gebied van de Tour, zoals bij mij het geval is. Inge Duine geeft de lezer genoeg informatie om het verhaal te begrijpen en het geeft je de mogelijkheid om een kijkje te nemen in de Wielerwereld. Je krijgt informatie over de proloog, de etappes en de eerdere winnaars. Erg leuk moet ik bekennen. De hoofdstukken zijn per etappe beschreven vanuit drie perspectieven, het onderzoek van de Politie, de journalist Patricia Wale die haar eigen onderzoek voert en hoopt op een stuk op de voorpagina van de krant waar ze werkt, maar ook Maarten Bergerink speelt een grote rol.

Naast de informatie zit er wel degelijk een portie spanning en een boodschap in het goed opgebouwde verhaal, de mogelijke moord op John Ryder, en die Maarten Bergerink daar is ook iets mee, wellicht had dat laatste nog dieper uitgewerkt kunnen worden. Maar het boek leest vlot en je wilt gewoon meer en meer weten wat de werkelijke toedracht van de dood van John Ryder is, wanneer er nog meer vage ongelukken gebeuren loopt de spanning alleen maar op, en ik merk dat wegleggen bijna niet mogelijk is.

Inge Duine heeft met De laatste Tour een heerlijk leesbaar maar vooral goed opgebouwd verhaal meer gezet, met de juiste spanning die hierbij behoort. Tot het einde toe word je geduld op de proef gesteld.

Door de indrukwekkende entourage van de Tour, en alle informatie heeft het boek iets unieks. En als liefhebber van de Tour maar zelfs als leek (zoals mijzelf) is het een fijn boek wat ik een ieder kan aanraden, heerlijk om mee te nemen op vakantie of te lezen wanneer de tour op tv aanstaat. Het verhaal bezit spanning, romantiek, en bedrog alles wat een goede spannende roman nodig heeft. Het heeft mij zeer aangenaam verrast, ik kon vooraf niet bedenken dat ik er zoveel leesplezier van zou hebben.

Plot 3 ***
Spanning 4****
Schrijfstijl 4****
Leesplezier 4****
Psychologie 4****
4 **** sterren voor De Laatste Tour.