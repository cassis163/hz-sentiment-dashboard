Op de cover staat een glazen pot waarin twee vlinders rond vliegen. De vlinders laten me denken aan Dex die ook opgesloten zit en niet uit kan vliegen, net als de vlinders in de pot, voor op de cover.

In “Geen kind meer” volgen we Anna, haar zoon (Dex) wordt verdacht van verkrachting. De twee tieners Charlotte en Destiny beschuldigen Dex van verkrachting. Tijdens de verhoren leggen ze tegenstrijdige verklaringen af, maar nog krijgen ze de voordeel van de twijfel van de politie en blijven ze Dex verdenken. Anna en haar man Martijn geloven in de onschuld van Dex en willen de onderste steen boven krijgen over wat er nou precies gebeurd is.

Het verhaal neemt je mee in het gevecht wat deze familie mee maakt. Ongelofelijk hoe de overheid omgaat met een verdachte. Er word altijd gezegd dat de politie je grootste vriend is, maar als je dit verhaal hebt gelezen, trek je dit snel in twijfel.

Esther schrijft op een vlotte en fijne manier. De hoofdstukken worden aangeduid met een persoon en een tijdsaanduiding. Dit vond ik persoonlijk erg fijn.

Persoonlijk werd ik vanaf het eerste hoofdstuk meegenomen in de hel van deze familie, daarom krijgt dit boek 5 van de 5 sterren.