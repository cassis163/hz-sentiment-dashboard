Het verhaal gaat over drie verschillende personen die bij elkaar in de klas zitten. In eerst instantie denken ze niet zoveel gemeen te hebben en praten ze ook niet zoveel met elkaar. Totdat Floor, één van de hoofdpersonages, ontvoerd word door een groep milieubeschermers. Lucas, die Floor wel ziet zitten wil het liefst Floor helemaal alleen redden. Hij wil de held eens een keer zijn zodat Floor met een beetje geluk zijn vriendin zou kunnen worden. Al snel komt hij erachter dat hij wel eens hulp nodig zou kunnen hebben van Aran, vooral omdat hij best wel handig is met computers. Alle drie willen ze de wereld redden van een milieuramp die de wereld dreigt te verwoesten, ze moeten daarvoor veel verder gaan dan dat ze normaal gesproken zouden doen.

Het is heel goed dat ze in dit boek een écht fenomeen aan de orde brengen. Op 21 december 2012 zou de wereld al vergaan door een zonnestorm. Het boek is daarom erg interessant om te lezen. In het begin is het wel een beetje wennen dat er uit drie verschillende personages geschreven word, maar het fijne aan dit verhaal dat je ze ook allemaal leert kennen en meeleeft met de momenten die hun beleven en hoe deze personages zich voelen.