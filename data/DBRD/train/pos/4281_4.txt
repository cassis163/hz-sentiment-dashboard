Het Negende Gebod van Chris Houtman gaat over de strijd om een onbekende, eeuwenoude tekst van Plinius de Jongere.
Deze tekst wordt in Parijs onder geheimzinnige omstandigheden geveild. De inhoud van de tekst is van grote waarde voor de Katholieke Kerk, waardoor er een spannende strijd om de tekst ontstaat. Tegelijkertijd wordt de hoofdpersoon, Esther van Baerle, benaderd om een script voor een film over de tekst (codex) te schrijven. Zij wordt hierbij tegengewerkt door leden van de orthodoxe Katholieke Kerk, het Legioen van Christus, omdat de tekst informatie bevat over de onderdrukking van vrouwen binnen de Katholieke Kerk en over Maria Magdalena. Leden van de orthodoxe Katholieke Kerk schuwen bepaald geen geweld om het maken van de film tegen te gaan, en gaan daarbij over lijken.
De schrijver weet op een knappe manier het verleden af te wisselen met deze tijd. En spanning door droge informatie en actualiteit (Trump, fakenews) heeft verwerkt. Er komen veel bekende acteurs in het boek voor, wat het wel onwaarschijnlijk maakt. Het boek heeft veel weg van de Da Vinci Code van Dan Brown, maar kan daar naar mijn idee toch niet aan tippen.
Het begin is heel spannend, maar naar een aantal citaten uit de oude tekst begon mijn aandacht toch te verslappen. Een boek dat leest als een trein, maar waar je wel je hoofd bij moet houden vanwege de vele namen die erin voor komen. Ik twijfel tussen drie of vier sterren, maar het worden er toch 4