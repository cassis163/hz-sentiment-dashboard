Planeet Paranoia is een bijzonder boek. De cover heeft een hele rustige uitstraling met lichte kleuren. Dit is niet zomaar gekozen. Na het lezen van het boek kon ik niet anders dan beamen dat deze uitermate goed past.

Matt Haig is een auteur die zijn eigen depressie heeft gedeeld in het boek Redenen om te blijven leven. Dit boek kun je zien als een vervolg op.

De kern van het boek is simpel en iedereen weet het stiekem ook wel. Jij kunt alleen de regie van je leven bepalen en niemand anders. Je mag er zijn zoals je bent met of zonder een kanttekening. Dat de wereld zo snel leeft en een 24-uurs economie kent, wil niet zeggen dat jij hieraan deel moet nemen of in mee moet gaan. Leef je eigen leven op je eigen wijze en eigen tempo.

Het boek Planeet Paranoia kent 18 hoofdstukken, met naast deze hoofdstukken ook sub-hoofstukken. Deze zijn over het algemeen kort, waarbij de kortste 1 regel kent.

Matt heeft legio voorbeelden aangekaart in zijn boek. Zo benoemt hij het gebruik van de mobiele telefoon, Social Media en drijft hij ook de spot met de technologische wereld; Een therapiesessie in 2049 met een robottherapeut. “Want ja alles wordt straks door robotten overgenomen”.
Als je het leest kunnen we het ons ook nog niet voorstellen, maar het is wel een gegeven dat het zomaar waarheid kan zijn tegen die tijd.

Is het zo belangrijk hoe vaak je op vakantie gaat, veel spullen moet kopen, veel vrienden moet hebben en hoeveel likes je krijgt op Instagram? Maakt je dit tot een gelukkig mens? Ben je dan een doorsnee persoon? Moet je leven zoals onze planeet bepaald?

Nadeel van zijn schrijfstijl is dat hij ervoor gekozen heeft om bij voorbeelden soms ellelange opsommingen te gebruiken. Dit heeft in mijn ogen geen meerwaarde en ik las er zelfs overheen. Ik hoef niet tientallen keren te lezen ‘je zult gelukkig zijn’………….

Het boek is overzichtelijk en begrijpelijk. Er staan geen moeilijke zinnen in en door de korte hoofdstukken legt het makkelijk weg. Het voordeel hiervan is ook, dat als je iets snel terug wilt zoeken, het ook makkelijk even leest.
De boodschap die Matt Haig de lezer geeft is niet uniek maar door zijn persoonlijke verhaal geeft dit het boek wel een bepaalde herkenning, Het is niet vreemd, gek, ligt niet aan jou, enzovoort.

Planeet paranoia is een fijn, overzichtelijk boek om te lezen die de lezer bewust maakt van hoe de wereld ons leven lijkt te bepalen maar dat jij altijd de regie en keuze hebt hoe je deze wilt invullen. Accepteer wie en hoe je bent!

Ik heb genoten van het boek en geeft het 4 sterren.

Gelezen voor het blog In de boekenkast.