Rachel kijkt elke ochtend vanuit de trein, bij het stoppen voor het rode sein, naar de bewoners van een rijtje huizen. Een stel in het bijzonder intrigeert haar en ze fantaseert voor dit stel, dat ze 'Jason' en 'Jess' noemt, een heel perfect leven bij elkaar en mijmert daarmee over het leven dat ze zelf ooit had. Op een dag ziet ze plots iets gebeuren in de tuin van 'Jason' en 'Jess'. Wanneer Jess enige tijd later van de aardbodem lijkt te zijn verdwenen, stapt Rachel met haar getuigenis naar de politie. Maar in plaats van dat ze het goede heeft gedaan, lijkt dit juist tegen haar te keren en ze raakt hiermee ongewild meer en meer meegetrokken in een gevaarlijke situatie waarin niemand meer te vertrouwen lijkt te zijn.

De periodes van het verhaal wordt belicht vanuit de beeldvorming en gedachten van drie verschillende vrouwen. Dat maakt het plot en de wendingen levendig, het verhaal blijft vaart houden en boeien en tot vrijwel het einde blijft onduidelijk wat er is gebeurd en wie er achter zit. Prima 'who-done-it' met blijvende vaart.

Paula Hawkins (1972), in Salisbury, Zimbabwe geboren, verhuisde toen zij 17 jaar was naar Londen. Daar ging ze politiek, economie en filosofie studeren. Onder het pseudoniem Amy Silver schreef ze o.a. Confessions of a Reluctant Recessionista, All I Want for Christmas, One Minute to Midnight en The Reunion. Onder haar eigen naam brak ze in 2015 door met The Girl on the Train, dat op 1 februari 2015 op nummer één van The New York Times Fiction Best Sellers stond en stond maar liefst 16 weken op de eerste plaats. De opvolger van deze bestseller is Into the Water. Hawkins was journaliste voor The Times en schreef ook een financieel adviesboek voor vrouwen; The Money Godess.