In dit boek wordt Vinnie gevolgd, die naar San Diego is gegaan. Toch mist hij de Wadden en dan vooral zijn vrienden die hij daar heeft achtergelaten. Hij gaat terug en daar leert hij Milena kennen, die een heel vervelende geschiedenis heeft met een loverboy. De fladderende Vinnie valt als een blok voor Milena en langzaamaan gaat ze hem vertrouwen. Komt er vastigheid in hun leven?
Dit is het tweede boek in de Eilandenreeks, geschreven door Jackie van Laren. Het verhaal wordt door Vinnie verteld. Hij leeft erg losjes en verteld het verhaal ook losjes, taal die bij hem past. Van mij had het af en toe gevloek er niet tussen gehoeven. Verder is het een luchtig boek, al wordt het op het laatst best even spannend. Heel goed is dat het thema loverboys wordt aangesneden, hoe ze slachtoffers als hun eigendom zien en welke gevolgen dat heeft voor de slachtoffers.
Het is erg leuk dat het een reeks is en dat in dit tweede deel ook personages uit het eerste deel weer hun opwachting maken.
Het boek is leuk om te lezen, maar lees eerst deel 1.