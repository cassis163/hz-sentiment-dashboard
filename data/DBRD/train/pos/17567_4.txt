Vraag jij je ook weleens af hoe mensen dingen van je weten? Na het lezen van dit boek ga je vanzelf meer op je dagelijkse routine letten. Neem je altijd dezelfde route naar je werk, misschien toch een keer anders rijden. Wat zet je allemaal op Facebook of Twitter...

Ik zie jou is een boek dat je van begin tot eind verrast. Je leeft mee met Zoë, die tijdens haar dagelijkse treinreis een advertentie in de krant ziet met een foto van zichzelf bij een seksadvertentie met een internetadres waar je alleen met een wachtwoord op kan. Hoe zou je reageren als je het idee hebt dat je constant wordt gevolgd en iemand alles wat je doet in de gaten houdt?

De gedachten van de dader maakt het geheel nog wat meer beangstigend. Je bent constant aan het wachten op de volgende stap die gezet gaat worden.
Ook ben je ervan overtuigd wie de dader is, als gewoontedieren die precies weten hoe schrijvers hun boek schrijven…..uiteindelijk blijkt dat je geen gelijk had. Heerlijk moet dat zijn, als je dat als schrijver voor elkaar krijgt.

Het boek zit vol spanning en leest vlot, je wilt weten hoe het verder gaat, al denk je dat dus toch al te weten.

En voor degene die mij volgt……ik ga dit nu op Hebban en Twitter plaatsen. Niet met foto, want je weet nooit waar die voor gebruikt wordt ;)