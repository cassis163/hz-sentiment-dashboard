Ik mocht dit boek lezen voor de Hebban Leesclub! Voor het lezen schreef ik:

Ik heb gelukkig ook het boek binnen! De cover ziet er erg vrolijk uit en ik vind het lettertype erg mooi. De vier hoeden staan symbool voor de vier vriendinnen, wat ik erg leuk bedacht vind. Ik denk dat het boek in de winkel zeker mijn aandacht getrokken zou hebben en ik ben ook heel blij dat ik hem in mijn bezit heb! De flaptekst vind ik nog een beetje vaag, vier vriendinnen die de schijn op kunnen houden over hun leven en dan plotseling bij elkaar komen en hun hele leven om gaan gooien... Ik ben erg benieuwd hoe ze dat heeft gedaan. Het boek lijkt me in ieder geval erg leuk, anders had ik niet mee gedaan aan de winactie! Ik verwacht dat ik dit boek binnen no-time uit heb en dat het me in hele zomerse sferen gaat brengen! :D

Tijdens het lezen schreef ik:

Ik ben nu op bladzijde 120 ongeveer en tot dusver vind ik het heel erg leuk om te lezen! Je leest er inderdaad zo doorheen en het zijn zware onderwerpen, maar er wordt luchtig over geschreven. Ik denk dat dit een ideaal zomers boek is! Later zal ik hier weer reageren!

Prachtig boek! Ben erg blij dat ik deze heb mogen lezen, zeg! Heb me erg vermaakt tijdens het lezen!

Na het lezen schreef ik:

k geef het boek uit eindelijk 5 sterren op Goodreads, dus ongeveer een 9 (!) op een schaal van 1 tot 10. Dit komt, omdat ik het boek erg vermakelijk vond en ik las hem binnen no-time uit. Ik vond de pesonages erg leuk verzonnen. Iedereen had ergens last van en de dames waren stuk voor stuk lieve vrouwen. Vooral Marie vond ik een verschrikkelijk leuk personage, zij die als een soort moeder zich ontfermt over de dames. De problemen kwamen naar mijn idee goed aan bod. Ik denk dat het vervelend geworden was als het nog verder uitgewerkt zou zijn. Ik vond het fijn dat de problemen goed aan bod kwamen, maar dat er geen hele heftige sc√®nes in zaten, zoals huiselijk geweld wat nog verder uit de hand kan lopen. Dit maakt het boek een perfecte feelgood-roman. Sowieso maakt Zuid-Frankrijk al heel veel goed, je krijgt er een heerlijk zomers gevoel van. Ook het landhuis in Frankrijk was erg goed uitgewerkt, al vond ik het soms wat lastig om de kamers voor te stellen. De details van de kamers waren goed, maar ik moest soms goed nadenken waar welke kamer zat en op welke verdieping, etc. Het boek was beter dan mijn verwachting was. Het leek me een leuk boek, maar het heeft me erg verrast met de vlotte schrijfstijl en de bijzondere personages. Ik denk dat dit verhaal zo veel mensen aanspreekt! Ik ben in ieder geval erg blij dat ik dit boek mocht lezen voor de Hebban Leesclub!