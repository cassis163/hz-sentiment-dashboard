Eva stelt aan haar man Mauritz voor in vreemd te gaan, maar dan wel met elkaar. Mauritz wordt Ivo en Eva wordt Celine. Alhoewel... Celine lijkt in veel opzichten op Eva, maar ook weer in heel veel dingen niet op Eva. Wie is deze Celine?

Als ik dit boek in een genre moet stoppen dan lukt mij dit niet. Romantiek, drama, spanning..... Het komt er allemaal in voor. Het begin heeft iets erotisch, later komt er spanning en drama. Het boek is onvoorspelbaar, ik had geen idee hoe het allemaal in elkaar zou zitten. Uiteindelijk wordt alles duidelijk. Er wordt tijd genomen om de puzzelstukjes op hun plaats te laten vallen, er zijn daarom geen afgeraffelde stukken. Ik ben benieuwd naar het volgende boek van Clarice Janzen, hopelijk weet zij mij weer net zo te verassen als met dit boek!