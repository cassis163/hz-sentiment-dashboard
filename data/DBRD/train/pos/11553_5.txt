Meteen vanaf het begin wist Arlidge mijn aandacht te grijpen en vast te houden tot en met het bloedstollende einde! Er was geen enkel moment tijdens het lezen dat mijn aandacht verslapte, zo lekker zat de spanning en de vaart erin. En wat leef je ontzettend mee met de eenzame Kassie die zoveel ellende moet zien en door niemand geloofd wordt en met Adam die zulke vreselijke dingen mee moet maken. En dan ook nog de klopjacht van de politie op de dader die maar nieuwe slachtoffers blijft verminken…

Wat een achtbaan! Wat een nachtmerrie! Echt een retespannende thriller! Ik miste Helen natuurlijk wel, maar ook deze thriller is gewoon een echte topper met interessante personages en lekker veel vaart.
Bereid je maar goed voor als je aan dit boek gaat beginnen (500+ pagina’s!), want eenmaal begonnen…