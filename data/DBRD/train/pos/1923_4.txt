In dit eerste boek is aan 101 toonaangevende denkers uit onder andere de journalistiek, natuurkunde, technologie, literaart etc. gevraagd een antwoord te geven op de vraag: welk idee, inzicht of innovatie heeft Nederland veranderd â€“ of zal dit in de toekomst gaan doen?
Dat heeft geleid tot een aantal zeer interessante essays van onder andere Neelie Kroes over de ontwikkeling van de EUV-technologie bij een bedrijf in Veldhoven, wereldleider op het gebied van machines die chips produceren. Nooit geweten. Ook de bijdrage van Tijn van der Zant over sociale robots tegenover de militaire robots vond ik bijzonder. Ik geloof graag zijn stelling dat mocht het ooit tot een oorlog komen tussen deze twee soorten robots de sociale robot zal overwinnen. Uiteraard spreekt het ene onderwerp me meer aan dan het andere. De bijdragen van Martijn Kleppe over fotoherkeningssoftware, Hans Bousie over de 3D-printer in de modebranche en Jim Stolze over het plan van prof. Baken tegen de crisis vind ik zeker nog het vermelden waard. Maar eigenlijk zijn alle bijdragen interessant en zet aan tot verder nadenken. Ik ben benieuwd welke centrale vraag Pauline Cornelisse volgende jaar gaat stellen.