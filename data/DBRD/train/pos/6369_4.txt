Bobbie Peers geboren in 1974 in Noorwegen is afgestudeerd op de London International Film School als regisseur en film schrijver. Hij won in 2006 een Palme d'Or voor Sniffer, geschreven en geregisseerd door hemzelf. In 2015 schreef hij het debuut William Wenton en de luridiumdief. Dit is het eerste boek in een serie over code brekende wizzkid William. Als William de moeilijkste code ter wereld kraakt, wordt hij uitgenodigd door een geheimzinnig instituut dat kinderen opleidt tot codekrakers. Maar is hij daar wel veilig? Lezen vanaf ca 10 jaar. Er zit ook een sticker op van de Nederlandse Kinderjury 2017.
De omslag is mysterieus en donker waardoor het onheilspellend wordt.
Mijn man heeft het boek eerst gelezen en vond het goed en daarna heb ik het gelezen. Ach ik was toch in wat anders bezig. Het zijn korte hoofdstukken waardoor het makkelijk weg leest. Het heeft een aantal verrassende wendingen, die ik niet zag aankomen. Je moet natuurlijk niet heel veel verwachten als volwassene, want het is toch een b boek, maar het is een prima verhaal! Ik ben benieuwd naar een volgend deel. Dit boek zal ik zeker aan mijn kinderen geven om te lezen, omdat het een spannend en makkelijk boek is om te lezen!