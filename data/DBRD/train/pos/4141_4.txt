Deze thriller is vlot geschreven. Leest lekker weg en heeft de nodige spanning maar is niet van een hoog niveau. De fans van de boeken van Suzanne Vermeer, Linda van Rijnen Patricia Snel zullen dit boek zeker waarderen. Alleen jammer dat er meerdere grove fouten in het boek zijn blijven staan.
Qua schrijfstijl zou schrijfster Patricia Snel wel eens achter het pseudoniem Kiki van Dijk kunnen zitten.

Zeevlam van Kiki van Dijk:

De vier vriendinnen Ellen, Dayenne, Suus en Kelly gaan elke vrijdagmiddag naar de strandtent Ons op het strand van Scheveningen waar ze genieten van veel drank.
Ze zijn al 22 jaar vriendinnen die denken alles van elkaar te weten maar niets is minder waar.
Zo weten de vriendinnen niet dat het huwelijk van Ellen niet zo goed is, als ze denken. Haar man woont in Parijs bij zijn nieuwe vriendin. Ze heeft een kortstondige verhouding gehad met Ron, de vader van een leerling. Al na een nacht dumpt Ron haar en maakt haar zwart bij haar collega's van de school waar ze werkt. En haar dochter Cato lijkt te ontsporen. Ook Suus heeft huwelijksproblemen en verteld haar vriendinnen over haar affaire met Kees, de man die ze ontmoet heeft via Tinder.
Ook de andere twee vriendinnen hebben zo hun geheimen.
Als de vriendinnen op een avond in strandtent Ons hebben afgesproken verschijnt Kees, de man waar Suus een verhouding heeft. Kees blijkt ook dezelfde persoon te zijn als Ron, de man waar Ellen de nacht mee heeft doorgebracht. Ze brengen de avond met zijn vijven door.
De ochtend erna wordt Ron door Ties dood in de branding gevonden....