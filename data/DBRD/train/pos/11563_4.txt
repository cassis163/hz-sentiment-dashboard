Brigadier D.D. Warren wordt net na haar zwangerschapsverlof opgezadeld met een moord op een pedofiel. Dit is niet de eerste. Tijdens het verlof van D.D. is er ook een pedofiel op dezelfde wijze vermoord.
Door een dader die geen sporen achterlaat, en die, heel bijzonder, een schoon huis achterlaat.
Op de plaats delict treft D.D. Charlene Grant. Charlene, Charlie, meldt dat zij over een paar dagen vermoord zal worden. Op 21 januari om acht uur 's avonds. Net als haar twee hartsvriendinnen in de twee jaren ervoor op dezelfde dag en op dezelfde tijd.
Charlie wil dat D.D. het onderzoek naar haar dood zal gaan leiden. Ondertussen heeft Charlie zelf een jaar lang getraind om haar moordenaar te lijf te kunnen gaan.
Maar of deze Charlie zelf wel helemaal spoort? Ze is erg neurotisch. Heeft een verleden waar ze zich maar nauwelijks iets van herinnert. Behalve dat ze mishandeld werd door haar moeder met MÃ¼nchhausen by Proxy. Oh, en iets met een huilende baby...

Voor het oplossen van de moord op de pedofielen wordt Ellen O. (onuitspreekbare achternaam) ingezet. O werkt op de afdeling zedendelicten en moet zich hier dus wel mee bemoeien.
O weet precies hoe pedofielen tegenwoordig te werk gaan. Via internet. En op een erg gehaaide manier.

Verder maken we kennis met Jesse. Het 6-jarige jongetje dat alleen met zijn moeder woont en af en toe onschuldige spelletjes op zijn laptop mag spelen van moeder. Dat spelletjes spelen krijgt uiteraard nog een staartje.

Er zitten een paar korte hoofdstukken in het boek waar Abigail aan bod komt. Een paar zinnetjes, Hallo, ik ben Abigail.
Wie is deze Abigail?
Wat heeft ze met Charlie te maken. Hoe past ze in het verhaal?
Allemaal vragen en puzzelstukjes die gedurende het verhaal op zijn plek vallen. Super!

Het pedofilie gedeelte is best heftig. Hoe kan een kind nou via een veilige spelletjessite op internet met een pedofiel in aanraking komen. Nou, in dit boek leer je het!

Het is trouwens het zesde deel waarin D.D. Warren voorkomt begreep ik. Ikzelf heb er geen ander deel van gelezen en dat kan prima zo. Het is niet onwaarschijnlijk dat ik ook nog andere delen van deze serie ga lezen.

Lees de complete leeservaring op http://yana81.blogspot.nl/2014/02/in-haar-naam-lisa-gardner.html