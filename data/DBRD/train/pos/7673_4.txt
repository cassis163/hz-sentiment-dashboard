Ik ben dol op Young Adults en ik moet zeggen dat dit wel een van de meest originelen is die ik heb gelezen. Het is pas het boek van maart, maar ik denk dat het wel eens mijn favoriet kan worden van de YA reading challenge.
Het boek begint heel gewoon, met Marguerite, een schoolmeisje dat waanzinnig mooi kan schilderen. Ze heeft 2 briljante ouders die wetenschapper zijn. En ze hebben eindelijk de geniale uitvinding gedaan waar ze naar op zoek waren: de vuurvogel. En apparaatje waarmee je door andere dimensies kunt reizen en in het lichaam van je andere ik terecht komt. De vuurvogel zorgt er ook voor dat je wel het bewustzijn houdt van je originele ik. Paul, een briljante student van haar ouders vermoord haar vader en gaat er vandoor met de vuurvogel. Marguerite gaat hem achterna en komt op de meest waanzinnige plekken: keizerlijk Rusland, tech Londen, een land onder water. Al die dimensies zijn ontzettend mooi geschreven en je kunt je echt voorstellen dat je er bent. En ook het verhaal is bijzonder, alles blijkt toch een beetje anders dan van te voren gedacht... Ik kijk ontzettend uit naar het vervolg!