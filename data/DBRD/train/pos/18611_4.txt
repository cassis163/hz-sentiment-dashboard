Charlie woont in Londen maar doordat er een lek in haar flat is, gaat ze naar een nicht, Jez, in Devon. De nicht bezit een hondenpension. De nicht is verliefd en vertrekt voor een tijd naar de Noordpool waar haar vriendin onderzoeker is. Charlie blijft achter om voor de honden te zorgen hoewel ze geen hondenliefhebber is. Maar dat veranderd snel.
Naast Charlie en Jez komen er verschillende personages in het boek voor: Cal de dierenarts, zijn moeder, Hugo, eigenaar van een grote hond, zijn verloofde, Valko, die Charlie helpt met de honden en zo zijn er nog een paar. Maar de honden hebben naast Charlie de hoofdrol. Zij hebben een eigen plek in de roedel, een roedel waar Charlie ook deel van uit gaat maken. De roedel wordt geleid door Peggy, een zwangere teef.
Het boek gaat ook over het vinden van de ware, vertrouwen en ontrouw en wordt op het laatst spannend. Maar het is vooral een vrolijk boek. Charlie maakt niet bepaalt handige keuzes en is impulsief. Dit blijkt vooral wanneer ze in plaats van haar auto de sulky gebruikt, waar ze de 2 husky’s voor spant.
Het verhaal verloopt vlot, is goed leesbaar, hoewel er hier en daar moeilijk woorden worden gebruikt. Het is de schrijfster Natalie Cox goed gelukt er goed leesbaar boek te schrijven. Met in de hoofdrol de aardige, onhandige Charlie vergezeld door een massa honden en 2 apalca’s.