Ik vond Paniek van Lauren Oliver erg goed en was daardoor en door de achterflap erg nieuwsgierig naar Broken Things.
Het bevat niet dezelfde spanning als Paniek, maar toch had ik de drang om door te lezen. Gewoon omdat ik echt wilde weten wat er met Summer is gebeurd.
Summer vond ik een naar persoon, maar de echte hoofdpersoon Brynn en Mia waren geweldige personages. Ze zijn zo echt neergezet. In beide herkende ik wel een beetje.
De hoofdpersonen van het boek schreven fanfictie over een boek, The Way into lovelorn. Dit leek mij ook een leuk boek, maar helaas heeft Lauren Oliver dit zelf bedacht. Wie weet schrijft ze dat boek ook een keer echt. Ze heeft er al voldoende materiaal voor.