Op aanraden van een aantal twitteraars ben ik dit boek gaan lezen. Voor die tijd had ik nog nooit van deze schrijfster gehoord en dat verbaast me nu eigenlijk wel. Ik vond het boek erg goed geschreven. Ik heb van meedere Nederlandse auteurs spannende boeken gelezen maar die waren vaak, naar mijn mening, prima voor de vakantie maar geen echte hoogstandjes.
In vuurproef maak je kennis met de vrouwelijke forensic Renee, tijdens het verhaal kom je er achter dat ze in haar prive leven het een en ander heeft meegemaakt.
Het verhaal is vlot geschreven en ik heb me geen moment verveeld ondanks dat ik al vrij snel in de gaten had wie er achter de dubbele moord kon zitten. Ik ben dan ook zeker benieuwd naar de andere twee delen uit deze serie.