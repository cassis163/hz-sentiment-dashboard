Na Lichte jaren en Aftellen is Verwarring het derde deel over de belevenissen van de familie Cazalet. In dit deel is er veel aandacht voor de drie oudste kleindochters van de Generaal en de Baronie, Louise, Polly en Clary. Louise stort zich in een huwelijk met de oudere Michael maar is daar duidelijk nog niet aan toe. Ze wordt snel zwanger en na een horror bevalling worstelt zij enorm met haar moeder gevoelens en raakt ze steeds meer verwijderd van haar man Michael. Polly en Clary zijn jonge vrouwen geworden en gaan wonen en werken in Londen bij Louise in huis. Polly voelt zich ten opzichte van haar vader Hugh schuldig omdat ze vindt dat ze hem in de steek laat door niet bij hem te gaan wonen en voor hem te zorgen. Clary gelooft nog steeds dat haar vader Rupert leeft. Ze dromen over hun toekomst en krijgen veel steun van Archie. De hoofdstukken over de meisjes worden afgewisseld met hoofdstukken over de familie, hierin lees je over de belevenissen van de andere leden van de Cazalets.

Verwarring is een goed gekozen titel, niet alleen de familie Cazalet is in verwarring maar ik als lezer ook. Door het hoge tempo in dit deel heb ik regelmatig het begin van een hoofdstuk over de familie opnieuw moeten lezen om te begrijpen over wie het ging. Af en toe moest ik aan een soap denken met alle liefdesperikelen hierdoor krijg je voor mijn gevoel minder te lezen over het dagelijks leven in de oorlog. Het boek eindigt op zijn soaps met een echte cliffhanger. Ik miste wel de uitgebreide beschrijvingen van de natuur, kleding en maaltijden uit de eerste twee delen. Ik kijk uit naar het vierde deel Bevrijding en hoop dan antwoord te krijgen op mijn vragen.