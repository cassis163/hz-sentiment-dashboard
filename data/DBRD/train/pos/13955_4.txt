Dit boek bevat een prettig uitzinnig verhaal bestaande uit twee verhaallijnen die zich langzaam aaneen rijgen. ‘Hard boiled wonderland’ is het Tokio van de nabije toekomst, waarin de hoofdpersoon werkt als ‘calcutec’, een soort IT-nerd met de gave om data te ‘schudden’. Als hij de wetenschapper die dit alles heeft bedacht in diens onderaardse laboratorium, verborgen achter een waterval (!), bezoekt, blijkt dat de zaken er voor hem niet zo best voor staan. ‘Het einde van de wereld’ is een droomwereld van een perfecte, maar ook hermetisch gesloten stad, vol geestloze mensen. Onze hoofdpersoon blijft echter contact houden met zijn ‘schaduw’, die gevangen zit en besluit uiteindelijk met hem te vluchten.
Gesproken kan dus van een wonderlijk verhaal, dat vooral een metafoor lijkt voor de werking van de menselijke geest. Een heel bijzonder en lezenswaardig boek in ieder geval. Top!