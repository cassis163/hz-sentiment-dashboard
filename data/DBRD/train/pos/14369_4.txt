Hemelsblauwe jas is een gedichtenboek voor kinderen vanaf 6 jaar met mooie geïllustreerde pagina’s. Nicolle van den Hurk heeft al veel ervaring met illustreren en in dit prentenboek volgt de ene prachtige illustratie de andere op. Voor de eerste keer heeft ze niet alleen de illustraties maar ook de tekst erbij geschreven. In Hemelsblauwe jas komen gedichten voor die verschillende onderwerpen aansnijden, over eb en vloed en koekjes maar ook over veel moeilijker uit te leggen onderwerpen zoals dwangneurose.
Het boek is voor kinderen vanaf 6 jaar maar ook volwassen kunnen er goed uit (voor)lezen. Met duidelijke taal en mooie rijm lees en herlees je de gedichten. Die steeds weer eindigen met een leuke kwinkslag of een diepere insteek.
De vormgeving is uiteraard belangrijk bij prentenboeken en gedichtenbundels, de uitgever en Nicolle van den Hurk zijn er dan ook duidelijk ik geslaagd om een prachtig boek samen te stellen. Een mooie inhoud en prachtige prenten.
Ik heb de gedichtjes met veel plezier gelezen, ze deden me terugdenken aan mijn eigen kindertijd. Ook denk ik dat kleine kindjes zich makkelijk kunnen identificeren met deze gedichten en het bepaalde onderwerpen met hun ouders makkelijker bespreekbaar maakt.
Hemelsblauwe Jas is een mooie gedichtenbundel die ik nu al enkele keren heb herlezen en ik denk dat ik dat nog vaak ga doen.