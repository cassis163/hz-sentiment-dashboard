Mijn leeservaring:
Hoge verwachtingen had ik van dit boek omdat ik zijn vorige boek Voor ik ga slapen als het ware nagelbijtend van de spanning had verslonden.
Andere spanning overviel me in dit boek, niet minder – integendeel!
Alles voldeed aan mijn verwachting, de karakters – de schrijfstijl – de opgebouwde spanningsboog werd alsmaar strakker getrokken - waardoor je het weer in één ruk wil uitlezen. Bijna gelukt, ik moest wel even slapen tussendoor, wat wonderwel lukte. Ik vond het niet op dusdanige wijze spannend dat je er slapeloze nachten van zou kunnen krijgen – maar meer een zinderende spanning.
De geheimzinnige wereld van het virtuele chatten – meeslepend en boeiend maar vooral bedrieglijk.

Julia stort zich in dit wereldje als haar zusje Kate in Parijs vermoord wordt aangetroffen.
Van Kate's huisgenote Anna hoort Julia van haar zusjes dubbelleven – tweede leven.
Op zoek naar de moordenaar bevindt ze zich al snel in het gevaarlijke circuit en ontmoet de mysterieuze Lukas die ze volkomen vertrouwt en die haar helpt bij haar speurtocht.
Haar man en zoon zijn hiervan niet op de hoogte en denken dat Julia zichzelf niet is door de dood van haar zusje. Ook Julia's verleden waarnaar haar gedachten steeds afdwalen zijn van invloed op haar speurtocht en zorgen voor een soort tweede lijn in het verhaal.

Geweldig hoe Watson weer weet te stoeien met plotwendingen en het plaatsen van aanwijzingen of teasers, je weet echt niet welke kant het op gaat. Tot je uiteindelijk een wel heel erg onverwachte twist voorgeschoteld krijgt die je nog lang laat na sidderen op een verbazingwekkende manier … lees dat zelf maar ;-) En de cover is prachtig trouwens!

Ik denk zomaar dat dit weer een bestseller gaat worden van jewelste, alleen al omdat al die mensen die Voor ik ga slapen lazen dit boek niet zullen kunnen weerstaan.
We wachten weer rustig op zijn volgende dus ….

(*Tikt op horloge* Mr. Watson it's time to write your next!! ;-))

http://josesprakeloos.blogspot.nl/2015/03/sj-watson-tweede-leven.html