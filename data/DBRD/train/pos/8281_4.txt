{ Mijn moeder was ervan overtuigd dat ik jong zou sterven. In het voorjaar van 1987..beghon ze in de nachtploeg bij Food World omdat ze dan een dollar per uur meer verdiende. Ik sliep alleen in een leeg huis. Terwijl mijn moeder..zich druk maakte.. stel dat ik zou stikken in een kipnugget! “}

Mijn mening over het boek:
Jason Rekulak speelde in de jaren 80 dagenlang een computerspel. Mogelijk heeft hem dat geïnspireerd dit boek te schrijven. Hij is geboren in 1971 en is voor mij nog onbekend, maar is uitgever van Quirk Books en was daar verantwoordelijk voor het succes van onder meer De bijzondere kinderen van Mevrouw Peregrine. Die naam ken ik dan weer wel.
Door de lovende uitingen op de prachtige cover van het boek, krijgt de lezer een zekere verwachting. De lat ligt dan hoog. En is dit waargemaakt is dan de vraag. In zekere zin zeker wel en toch ook een beetje weer niet. De titel doet geloven dat het om een aantal “wonderjaren” zal gaan van Billy. Maar het verhaal beslaat 4 maanden van Billy in zijn 15e levensjaar. Dus dat viel mij als eerste op.
Het is een leuk en vermakelijk jongensboek, maar de term “onweerstaanbaar” kan ik er niet aan geven. Er komen veel zaken in voor uit de jaren 80, en dat is echt hilarisch leuk. Zo komt “Alf” voorbij, het alien-wezen, de Zippo, Cheers, Hall & Oates, de gettoblaster, de cassettedecks en de commodore 64. Wie kent ze niet? Je waant je als lezer weer helemaal in die tijd. Daarnaast gaat het verhaal over kalverliefde en het maken van een pc-game. Dit laatste is leuk als je met de materie bekend bent, maar niet altijd te volgen, voor de niet-pc-nerds onder ons met als gevolg dat dit stuk aan je voorbij gaat.
Het boek is als volgt samen te vatten: De liefdesgeschiedenis van Billy, de jaren 80, de pin-up uit de playboy, het meisje & de game.

Het verhaal heeft echt iets “jongensachtigs” en gaat over vriendschap en verliefdheid, die onbereikbaar lijkt en een jongensdroom die dichterbij lijkt te komen dan verwacht. In mooie vloeiende zinnen vertelt de auteur in de ik-stijl over Billy. Het boekt leest met een schaterlach en klein emotietraan. Genoten.

{ “En de Willy Wonka van de videogames kwam naar ons toe wandelen alsof we elkaar al jaren kenden en oude vrienden waren”} .

Ik geef het 4 sterren.

Originaliteit: 4
Leesplezier: 4
Schrijfstijl: 4
Clou/ plot: 3
Einde: 3