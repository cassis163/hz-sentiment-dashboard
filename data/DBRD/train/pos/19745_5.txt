Ik had dit boek in één dag uit, einde review…. Haha nee dat is niet waar natuurlijk. Maar dat zegt wel veel over het boek voor mij. Ik heb niet zoveel tijd om te lezen en een boek moet me echt pakken om het in één dag uit te krijgen.
Ik ben nog niet zo thuis in het genre New Adult, dus dit is één van de eerste boeken die ik lees in dit genre. Maar ik zal alvast bekennen dat het zeker niet het laatste boek is dat ik in dit genre lees. Ik vond het verhaal erg leuk, het feit dat je niet meteen weet wat er met Daan en Lynn aan de hand is maakt dat je verder leest. Ook het opbouwen van de spanning tussen de twee karakters houd je in zijn greep. Zouden ze uit eindelijk bij elkaar komen of toch niet? ( ik ga dat natuurlijk niet verklappen dat moet je zelf maar gaan lezen ).
De setting van het verhaal was mooi en na het lezen van dit boek had ik zin om meteen in het vliegtuig te springen en op vakantie te gaan naar een warm land.

De personages in het boek hebben ook echt een verhaal, het is niet simpel jongen en meisje worden verliefd enzovoorts. Al vanaf de eerste hoofdstukken weet je dat er met beide iets gebeurd is, maar wat precies dat weet je niet meteen.
Ik vond dat de personages in het boek de ruimte kregen om hun verhaal te vertellen en daarnaast ook op zoek te gaan naar elkaar. De gebeurtenissen die ze hebben meegemaakt zijn heel belangrijk om de acties van de personages te snappen. Wat het leuke aan dit boek is, is dat je dit eigenlijk stukje bij beetje ontdekt. In het echt leven verteld iemand ook niet meteen zijn hele levensverhaal.
De enige personages die ik af en toe wel achter het behang wilde plakken waren de ouders van Daan. Ergens kon ik me hun reacties wel indenken, aan de andere kant zonden ze wel een hele dubbele boodschap uit. Ze willen dat Daan verder gaat met zijn leven, maar wanneer hij dat doet zijn ze continue boos.

De schrijfstijl is heerlijk, het is echt zo’n boek waar je aan begint en wat je eigenlijk niet meer weg wil leggen. De hoofdstukken zijn kort en daardoor denk je heel makkelijk, ach nog één hoofdstuk, tot je ineens aan het einde van het boek bent.
Het verhaal wordt verteld vanuit zowel Lynn als Daan en dat vond ik erg prettig lezen, je leerde hierdoor beide personages goed kennen en kreeg ook veel mee van de emoties van de personages.

Voor mij was dit echt een uitstapje naar een genre waar ik niet heel beken mee ben. Maar het was een erg leuk uitstapje dat zeker naar meer smaakt. Het boek was super leuk en het hield je vast van het begin tot het einde. Dus waar wacht je nog op, schaf snel dit boek aan en duik in de wereld van Daan en Lynn