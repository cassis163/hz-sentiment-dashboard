Titel: Evenwicht
Auteur: Jacqueline Coppens
Uitgeverij: Ellessy
388 pagina's

Jacqueline Coppens komt uit het bibliotheekvak. Ze was hoofd van het medisch informatiecentrum in een streekziekenhuis. Tegenwoordig heeft ze een eigen tekstbureau, is recensent voor Hebban en redacteur bij de Boekenkrant. Ze won verschillende schrijfwedstrijden en publiceerde verhalen in diverse bundels. Jacqueline woont en werkt in Hardenberg.
Evenwicht behoorde tot de laatste drie kanshebbers voor de Coffee Company Book Award, een literaire prijs voor het beste manuscript van niet eerder gepubliceerde schrijvers.

Na een moeilijke jeugd heeft Marli haar leven weer op orde en wil eindelijk iets aan haar overgewicht doen.
In het Oostland ziekenhuis, waar ze op de medische registratie werkt, worden sinds enige tijd maagverkleiningen uitgevoerd door dokter Van de Boom, een alom geprezen chirurg.
Marli wil meer weten over deze ingreep en duikt wat dieper in de patiëntendossiers, maar komt dan tot een schokkende ontdekking.
Als ze meerdere bedreigingen ontvangt, beseft ze dat iemand niet zo blij is met haar gesnuffel. Moet ze de waarheid naar buiten brengen en tegen welke prijs? Wie kan ze nog vertrouwen?

Zodra er iets vermeld wordt over een medische wereld dan is mijn aandacht al gevestigd. De medische thrillers van Robin Cook heb ik verslonden en ik was dan ook heel benieuwd hoe iemand van Nederlandse bodem het er vanaf zou brengen.
De proloog is een goede opwarmer en ik zit al snel helemaal met mijn neus in het boek. Vol afschuw lees ik hoe de collega’s van Marli met haar om gaan en je vraagt je af als je in zo een soort gelijke situatie zou zitten wat je dan zou doen. Gelukkig vind Marli een steun bij haar trainingsmaatje Rian.
Het verhaal loopt soepel en de schrijfstijl is goed te volgen, waarbij de schuingedrukte stukken tekst het verhaal vertellen van de dader en de spanning hiermee opgevoerd wordt.
'Het kat en muis spel was begonnen en het kon geen kwaad om eerst met zijn prooi te spelen'
Naarmate je verder in het boek komt lopen er meerdere verdachte rond en de vraag is, wie zit er achter Marli aan om er voor te zorgen dat de waarheid niet boven water komt? De vastberadenheid van Marli is goed neergezet en je staat dan ook voor de volle 100% achter acties in de hoop dat ze haar doel gaat bereiken.
Jacqueline weet je als lezer vast te binden in het verhaal en ondanks dat je vermoedens hebt wie dan uiteindelijk de dader is die Marli de hele tijd onder druk zet is het plot dan toch nog net iets meer aangescherpt en verrassend afgewerkt. Ik heb met heel veel plezier dit boek gelezen en ik hoop dat er snel een tweede komt.
Plot. : 4
Schrijfstijl. : 4,5
Originaliteit : 4
Psychologie : 4
Leesplezier : 4,5
Spanning. : 3,5

Ik geef ‘Evenwicht’ 4****