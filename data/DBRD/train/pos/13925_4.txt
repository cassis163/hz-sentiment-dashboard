'Aantekeningen over het verplaatsen van obelisken' gaat over een zoektocht van de hoofdpersoon door Alexandrië ter verwerking van zijn rouw om zijn vriend Tomas.
Het is tevens een zoektocht naar de tombe van Alexander de Grote. De hoofdpersoon moet het verlies van een vriend verwerken, die hij tijdens zijn studietijd heeft leren kennen. Het begon met het lenen van zijn aantekeningen en langzamerhand breidde deze vriendschap zich steeds verder uit. Tijdens de zwerftocht van de hoofdpersoon door de Egyptische stad, komen er steeds meer herinneringen naar boven bij de hoofdpersoon en de belofte die hij had gemaakt om de boeken van Tomas te vereeuwigen in de beroemde Bibliotheek in Alexandrië.
In het boek zie je ook wat foto's welke volgens de hoofdpersoon gemaakt zijn met een wegwerpcamera. Ze voegen voor mij echt iets toe aan de reis van deze persoon en geven voor mij dus eker een meerwaarde.
Later verhuisd de hoofdpersoon naar Amerika en neemt zijn kat mee op reis waar hij eerst totaal niet mee kon opschieten. Grappig. Ze waren a.h.w. op elkaar aangewezen, omdat de vrouw van de hoofdpersoon veel op haar werk was en vervolgens werden het echt een soort "soulmates".
Het verhaal is gebaseerd op de werkelijke vriendschap tussen de schrijver Arjan van Veelen en de Vlaamse schrijver Thomas Blondeau met wat fitctieve aanvullingen.
Het verhaal is daarom ook redelijk aangrijpend te noemen, hoe iemand met het verlies omgaat van een goede vriend en de zoektocht naar een manier om dit het beste te kunnen verwerken.