Heuvel & de Waal betreden met dit boek het genre van de mix van geschiedenis, thriller, kunst en codes die ontcijfert moeten worden, oftewel het Dan Brown genre. Maar zij doen dit op een manier dat toch weer een eigen weg inslaat binnen dit genre. Het verhaal speelt zich af net voor de dertiger jaren van de twintigste eeuw en de hoofdpersoon is een zelf-pillendraaiende apotheker C.J. van Ledden Hulsebosch, die ook het beroep van criminalist uitoefent. Hij probeert de moord op Balthazar op te lossen samen met de jonge inspecteur van polite Jonathan Saltet. De personages uit dit boek worden prachtig in de tijd neergezet, zelfs zodanig dat het bij mij de nostalgie, tijdens het lezen van het boek, hoogtij vierde.
De criminalist komt erachter dat zich op verschillende schilderijen van Rembrandt codes bevinden, die hij zal moeten trachten te breken. Maar wat wordt er met die codes bedoeld? Hij maakt kennis met een groep geleerden van die tijd waaronder Einstein.

Ik vind het een heerlijk leesbaar boek, dat soms wel iets wegheeft van de boeken van Agatha Christie. De tijd wordt enorm goed verwoord en het is gewoonweg genieten. Het verhaal zelf is goed opgebouwd en eruit blijkt dat het belangrijk is om naar oudere mensen te luisteren omdat zij toch vaak meer levenservaring hebben.