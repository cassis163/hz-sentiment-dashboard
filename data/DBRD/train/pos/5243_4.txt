Black site is een boek dat het niet moet hebben van de originaliteit, en is één van de vele boeken die op de markt verschijnen (al dan niet met een waar gebeurd gehalte) rond een elite eenheid of een elite militair. In dit geval een fictief persoon (Kolt Raynor) die gediend heeft bij DELTA FORCE.

Kolt Raynor is een creatie van de ex Delta Force commander Thomas Greer (1964,VS) die onder het pseudoniem Dalton Fury zijn non fictie boek Kill Bin Laden een vervolg gaf met een serie rond Raynor. Black Site is het eerste boek, waarna er nog 4 volgen (nog niet vertaald naar het Nederlands) Greer overleed in 2016 aan de gevolgen van kanker.

Hoewel niet origineel, en opgepompt met een hoog testosteron gehalte en de nodige adrenaline is Greer erin geslaagd een reëel beeld te creëren en zijn doel om van zijn hoofdpersoon geen onrealistische superheld te maken is voor het grootste deel gelukt. Uiteraard zijn de acties soms op het randje van geloofwaardigheid maar door Raynor ook kwetsbaar, soms onzeker en zeker niet foutloos te beschrijven kun je je hem voorstellen als een mens van vlees en bloed beschikkend over de nodige skills & drills die je de elite van de elite toe dicht.. Dat het uiteindelijk op z'n Amerikaans uiteindelijk allemaal goed komt zij hem vergeven. Greer heeft een pad gekozen waar vele hem al voorgingen, maar is voor dit genre bovengemiddeld.

3,5 ster