Wát een prachtig, ontroerend boek...

Guille is 9, en woont samen met zijn papa. Zijn mama is stewardess en woont tijdelijk in Dubai.
Gelukkig schrijft ze hem iedere week een brief.

Guille is gek op Mary Poppins. Dat heeft hij van zijn moeder. Zijn vader vindt dit wat minder.
Als hij op school laat weten dat hij later als hij groot is, zélf Mary Poppins wil zijn, besluit zijn juf dat hij misschien eens moet praten met María, de leerlingenbegeleidster.

Ook heeft Guille een goede vriendschap met zijn Pakistaanse buurmeisje Nazia. Als dan ook blijkt dat zij misschien niet kan blijven, maakt Guille zich ernstige zorgen.

Was Mary Poppins er maar.... dan zou alles goedkomen...

Mr. Poppins gaat over de vrijheid om jezelf te zijn. Over trouw. Over vriendschap, over verdriet, en over zorgen.

"Zorgen moet je niet maken, maar doen."

Guille doet beide. Meer dan een ieder vermoedt.

Het boek is geschreven vanuit diverse standpunten; Guille zelf, zijn vader, zijn juf, María.
Dit is absoluut níet verwarrend of vervelend, maar maakt dat het een ontzettend mooi boek wordt.

Al gauw wil je, net als de overige personen in het boek, Guille een hand toereiken, hem een troostende knuffel geven en hem in je hart sluiten.

Als iedereen een beetje meer zoals Guille zou zijn, zou de wereld een stuk mooier zijn.

Niet minder dan 5 duimpjes voor 'Mr. Poppins'.

http://www.watiknouvind.com/2018/03/wat-ik-nou-vind-van-mr-poppins-van.html