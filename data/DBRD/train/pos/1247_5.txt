Dit is het 5de boek in de serie van Ulriach de Waanzinnige!
Ain heeft al een aantal jaren geen avonturen meegemaakt. Artakin staat op het punt om te gaan trouwen en Ains moeder dringt er op aan om ook een vrouw te vinden. Hij zit nog steeds met zijn verloren liefde in zijn hoofd en hart. Op het bruiloftsfeest zie hij een prachtige vrouw. Haar gedaante betoverd hem en hij is op slag verliefd. Deze bijzondere Irdana is opeens verdwenen en Ain gaat haar zoeken. Wat er ook gebeurt, hij moet haar vinden. Zijn vrienden zijn het er niet mee eens, maar om hem alleen te laten gaan? Dus een nieuw avontuur dient zich aan! Eindelijk na al die jaren!
De heren van de drie zijn er ook nog steeds.
Ze willen wraak en schakelen Hyadra in om hun doel te bereiken.
Zij is behoorlijk gemeen en geeft niet op.
Naarmate zijn zoektocht verder gaat, krijgt hij weer te maken met een stuk uit Ulriach de Waanzinnige zijn voorspellingen. Hij moet op zoek naar het graf van een bijzondere K’dana vinden. Daardoor komen ze in een woestijn terecht en gaan ze varen met een heel bijzonder schip. Dat vond ik zo mooi beschreven. Zeilen in een zoutwoestijn. Echt zo mooi op papier gezet. Ik heb een schepen-tik, dus dit vond ik echt heerlijk om te lezen. Een aparte manier van zeilen. Origineel ook!
Ook komt hij een bijzondere wolf tegen. Ze is over dags wolf en s’avonds als de zon onder is: Mens.
Wolvin is een heel aparte vrouw/dier. Ze kan niet praten, maar weet wel van alles duidelijk te maken. Wat haar rol in het verhaal is, daar kom je stapje voor stapje achter.
In dit boek zitten aardig wat draken, en dat is natuurlijk supergaaf. Beeldend geschreven, dus je ziet alles voor je ogen tot leven komen. Het is ook spannend en er zitten vleugjes erotiek in.
Het heeft weer alle ingrediënten die het tot een supergoede fantasy maken. Draken, Zwaarden, Elfen, gevechten, magie, tovenaars, dwergen en nu ook dat prachtige schip!
Het is een soort persoonlijke reis voor Ain aan het worden. Maar hij is blij dat hij niet thuis is, want zijn moeder was hij echt helemaal zat. Zal hij haar ooit tevreden kunnen stellen?
Erg mooi vind ik dat er in dit boek extra veel aandacht is voor Serathan. Hij had altijd al iets, waar ik mijn vinger niet op kon leggen. Nu weet ik waarom! Zijn verhaal is prachtig. Ik ben altijd dol geweest op Serathan en zijn tweelingbroer Karathan. Karathan is gesetteld in dit boek en niet meer zo avontuurlijk. Serathan wel! Stiekem mijn favoriet ook, van de broers.
De cover is prachtig, de draak en de wolf. Gaat je helemaal duidelijk worden, waar ze voor staan.
Het is heerlijk geschreven in een vlotte stijl. Moeilijk weg te leggen als je eenmaal begint. Ik vind deze hele serie echt zo goed! De schrijfster weet me iedere keer weer te verrassen! Ik kan echt genieten van de avonturen van de karakters. Ik kijk echt uit naar het volgende boek! Deze hele serie heeft tot nu toe 5 dikke sterren van me gekregen. Ook dit boek krijgt ze weer!*****