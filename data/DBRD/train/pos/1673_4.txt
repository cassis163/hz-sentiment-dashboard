Frederik Baas (Jan van Mersbergen) beschrijft in zijn boek een bijzonder verhaal.
Barbara, Robbert en haar zoon Rens gaan op vakantie in de Ardennen. Hier woont een schrijver die Robbert kent van zijn werk bij een uitgever. Samen en toch ieder apart beleven ze een verbazingwekkende vakantie.

De schrijver zit vast in zijn verhaal, over de vermissing van de verstandelijk beperkte Emma, die enkele jaren eerder is verdwenen. Tot op heden loopt het spoor dood. Op subtiele wijze wordt je als lezer geintroduceerd in het verhaal van de schrijver en het door hem te schrijven boek over die verdwijning.

Bij het lezen van het boek heb ik met name, in het begin, niet het gevoel gehad van het lezen van een thriller. Bij het vinden van de beschreven blaadjes in de rivier begint een misterieuze zoektocht, waardoor het verhaal steeds meeslepender wordt.

Richting het einde van het verhaal neemt de zoektocht een spannende wending die ervoor zorgt dat je als lezer niet anders kan dan door blijven lezen. De uitkomst van het boek is bijzonder verrassend. Misschien te voorspellen, maar tegelijkertijd ook weer niet.

Een verrassend geschreven boek dat niet gelijk het genre thriller uitademt en tegelijkertijd je mee trekt in een meer dan bijzondere situatie.