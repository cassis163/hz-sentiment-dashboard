Het boek verteld het verhaal over de familie Fortuin, bestaande uit vader Fokker en dochters Sigrid en Wieke. Hun moeder is overleden toen Sigrid en Wieke nog heel jong waren. Redelijk snel heeft vader Fokke een nieuwe vrouw Freddy om voor zijn dochters te zorgen. Freddy is een harde vrouw die vooral naar Sigrid toe heel gemeen is. Wanneer Fokke en zijn dochters op vakantie naar Frankrijk gaan komt Freddy onverwachts langs en verdrinkt dezelfde avond in het zwembad. Wat is er gebeurd? Niemand weet en tegelijk weten een aantal familieleden wel wat er is gebeurd. Er wordt in ieder geval gezwegen en de verdrinking afgedaan als ongeluk.
Dan, wanneer de meiden volwassen zijn blijkt dat er nog iemand was die er geen vrede mee heeft dat de familie Fortuin hun “straf” ontloopt. Sigrid redigeert manuscripten en krijgt een script onder ogen die op sommige namen na precies haar leven verteld. Telkens onvangt zij 1 of 2 hoofdstukken en steeds meer blijkt dat degene die de hoofdstukken schrijft uit is op wraak.
Het boek is volgens Loes den Hollander stijl geschreven. Er wordt verteld vanuit elke personage, het heeft korte hoofdstukken en de schrijfstijl is zeer prettig om te lezen. Het blijft tot het eind toe de vraag wat er precies gebeurd is in Frankrijk, wie schuldig is, wie was er nog meer in Frankrijk. Het plot is weer geniaal in elkaar gezet en de spanning bouwt zich steeds verder op.
Enig puntje van kritiek is dat de personages Fokke en Wieke niet echt uitgebreid zijn uitgewerkt en er soms de vraag opkomt over het hoe en waarom van hun reacties en/of acties.
Ondanks dat dit het eerste boek is dat Loes den Hollander heeft uitgegeven bij haar nieuwe uitgever De Crime Compagnie, blijft haar stijl vertrouwd.
Tot slot misschien nog een ander minpuntje; het boek leest heel vlot en daardoor is het boek sneller gelezen dan je had gehoopt.