Anne is een jonge vrouw, een jonge vrouw met een missie.
Naast haar saaie baan in het saaie kantoorgebouw date ze met mannen.
Geen grote liefdes, knappe adonissen of interessante figuren, nee, haar “projecten”.
Ze gaat op zoek naar saaie mannen zonder smaak om ze om ze in zes maanden tijd samen met haar om te toveren tot interessante huwbare mannen voor een andere vrouw.

Nadat “de mannenmaker” haar projecten helemaal klaar zijn in haar ogen en na maximaal zes maanden, zet ze hen op staande voet buiten zonder al te veel uitleg (ook al vindt ze hen soms echt wel leuk), maar volgt hen wel helemaal verder op.
Wanneer deze mannen zich na enkele tijd herpakken en trouwen en kinderen krijgen, zoekt ze hiervan foto’s voor haar “plakboek”.
Anne is er van overtuigd dat ze op deze manier aan een soort liefdadigheidswerk doet.

Na haar laatste project, Freek, krijgt ze het echter steeds moeilijker om een nieuw geschikt doelwit te vinden.
Zijn alle hopeloze gevallen dan op?
Zoekt ze wel op de juiste plaats?
Haar vriendin, Freya, blijft er maar op hameren dat ze haar missie nu maar stilaan moet staken en op zoek moet gaan naar de ware liefde.

Zal Anne dit zomaar kunnen?
Is het echt tijd voor haar om zich te settelen?
En met wie?
Zijn haar vorige objecten echt wel gebaat geweest met haar “hulp”?

Petra Kruijt zet met dit boek een heel origineel verhaal met een heel leuke insteek neer.
Een humoristische en ontspannende chicklit die toch net iets anders is dan alle anderen.