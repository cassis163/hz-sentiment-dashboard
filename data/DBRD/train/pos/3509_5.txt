In de thrillers van Peter de Zwaan speelt humor vaak een belangrijke rol. Toch is het plot van zijn boeken zeer doordacht en op het eind klopt het precies. In afwijking tot zijn voorgaande thrillers speelt De voeder zich deze keer af in een bestaande (Amerikaanse) locatie en kan het verhaal zich meten met dat van andere Amerikaanse thrillerschrijvers. De hoofdpersoon - die zich teruggetrokken heeft in een hut op een eenzame berg - wordt door huurmoordenaars belaagd en besluit van prooi jager te worden. Een terugkeer naar de grote stad is dan ook onvermijdelijk, met alle bloedige gevolgen van dien! De eigenaardige titel blijkt de lading toch wel te dekken; de lezer dient hier zelf achter te komen!
Een uitermate spannend boek, dat je reikhalzend doet uitkijken naar de volgende thriller van Peter de Zwaan.