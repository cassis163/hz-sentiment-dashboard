Het Boekenweekgeschenk van 2018 van Griet op de Beeck is maar een dun boekje, dus het duurde niet lang voor het uit was.
En ik vond het fantástisch!

Olivia heeft net haar echtgenoot begraven. Haar huwelijk was niet echt goed te noemen, de sleur zat erin en haar man wilde graag dat alles op zíjn manier ging.
Ergens is ze dus opgelucht dat het voorbij is, maar dit kan ze moeilijk toegeven aan haar door verdriet overmande dochter en schoonzoon.
Ze beseft dat ze vrij is om de dingen te doen hoe zíj het wil, en wat begint met een grote opruiming in huis eindigt met een 6 weekse reis naar een land in Afrika, waar ze haar oude beroep, onderwijzeres, oppakt. En daar leert ze echte liefde kennen.
Tegen alle adviezen van haar dochter in, wordt Olivia hoteldebotel verliefd op Daniël.
Dat dat op háár leeftijd nog gebeurt, verbaast haarzelf misschien nog wel het meest.
Maar, zoals Daniël Mandela citeert: 'May your choices reflect your hopes, not your fears'. En Olivia maakt haar keuze.
Het einde van het boek verdient echt even speciaal aandacht. Wat ontzéttend goed gedaan.
Een grote les in dit kleine boekje:
'Life is short. Live it to the fullest'.


Alle 5 voor 'Gezien de feiten'

O ja, één vraagje; kan íemand me vertellen wat de coverfoto met het verhaal te maken heeft??

http://www.watiknouvind.com/2018/03/wat-ik-nou-vind-vangezien-de-feiten-van.html