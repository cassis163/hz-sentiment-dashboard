Wanneer een arts zijn vrouw verliest en zijn werk hieronder begint te lijden besluit hij zijn baan voor een tijdje naast zich neer te leggen en gaat hij alleen op reis naar Marokko. In als je deze brief leest draait alles om een brief in een verzegelde fles die de arts Victor Monteoscuro bij een opgraving in Marokko vind. Hij besluit de brief niet te openen, maar op zoek te gaan naar de nabestaanden van de geadresseerde. Tijdens zijn zoektocht duikt hij in de geschiedenis van Spanje en Marokko en stuit hij op een naar stukje geschiedenis van Spanje rond 1921.Tijdens zijn zoektocht ontmoet hij Claudia die hem besluit te helpen. Beetje bij beetje ontdekt Victor meer over het verhaal achter de brief en over zichzelf.

Het boek bestaat uit twee verhalen. Het verhaal van de Spaanse kapitein Pedro Gimeno Trester die de leiding had over een groep soldaten in Marokko in 1921 en een brief aan zijn geliefde schrijft wanneer hij vreest dat zijn einde nabij is. Daarnaast het verhaal van de arts Victor Monteoscuro de uiteindelijke vinder van de brief. De beide verhalen wisselen elkaar telkens af en leiden je te samen naar het uiteindelijke slot. Beide verhalen lopen zo mooi in elkaar over dat je als lezer na ieder hoofdstuk weer geboeid aan het volgende hoofdstuk wil beginnen.