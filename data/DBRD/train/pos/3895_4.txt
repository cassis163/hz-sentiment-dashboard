Angelica is kinderschrijfster en gelukkig getrouwd met Olivier, samen hebben ze twee kinderen, en behoren tot de hogere klassen in London. Olivier werkt voor een bank en de crisis slaat hard toe, daardoor maakt hij lange dagen en komt met een slecht humeur thuis. Hij vergeet te waarderen wat hij heeft en daardoor komen Angelica en Olivier in een negatief spiraal terecht. Tijdens een etentje van een vriendin komt Angelica de charmante Jack tegen, meteen valt zij als een blok voor deze man. Eerst is het maar een onschuldige flirt, ze beginnen wat te mailen met elkaar en voordat ze het weer beland ze in een affaire met hem. Ze zet de roze bril op en niets of niemand kan haar meer van mening doen veranderen, ze wil er voor gaan samen met Jack, maar ze heeft geen flauw benul wat ze op het spel zet en dat Jack iets voor haar verbergt.

De cover spreekt je meteen al aan, mooie kleuren en een idyllisch plaatje. Het boek moet even op gang komen maar zodra je er eenmaal in zit is het ook erg lastig het boek aan de kant te leggen want je wilt weten wat er daarna gebeurt. Angelica haar personage is zeer goed uitgewerkt en je leeft met haar mee. Ook leer je haar vriendinnen goed kennen wat het boek een extraatje geeft. Enige minpunt van het boek vind ik; dat de flaptekst zelf teveel onthult over het verhaal dat had een stuk minder gemogen omdat je eigenlijk meteen al weet hoe het eindigt. Voor de rest op en top romantiek en zwijmelen bij de mooie beschrijvingen waar Santa Montefiore zo bekend om staat.
Ik heb even zitten twijfelen voor de hoeveelheid sterren, maar toch voor de 4 gegaan daar het boek lekker weg leest, het verhaal goed is opgebouwd, en ik er niet veel op aan te merken heb. Weer een topper.