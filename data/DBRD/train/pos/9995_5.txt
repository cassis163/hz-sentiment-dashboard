Na een paar tegenvallende delen in de Bosmans & Deleu saga is Deflo weer helemaal terug. Hij doet eindelijk weer waar hij goed in is: een misdaadverhaal schrijven. De privébeslommeringen van zijn personages zijn wat op de achtergrond geraakt en doen wat ze het best doen, nl het verhaal hier en daar wat kruiden, maar ook niet meer dan dat.

Het verschil tussen een goede en een zeer goede plot ligt in de gave om te blijven verrassen tot de laatste bladzijden. Deflo slaagt hier met stip! Het was al weer lang geleden dat een boek mij nog zo vaak op verkeerde benen kon zetten (het gaat hier namelijk niet om één dwaalspoor, maar om een hele serie). Werkelijk alles klopt: alle eindjes worden netjes aan elkaar geknoopt, de personages krijgen tijd om zich psychologisch te profileren én de actie stokt nergens!

Volle 5 sterren voor een Deflo die duidelijk een nieuwe adem gevonden heeft en deze keer met kop en schouders boven Aspe uitsteekt.