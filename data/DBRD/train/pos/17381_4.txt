Esther Gerritsen kende ik eerlijk gezegd niet. Ik had wel eens een column van haar gelezen, maar dat was het dan ook. Door haar opvallende televisie optreden in de DWDD werd ik nieuwsgierig naar dit boekenweekgeschenk.

Ik heb het boekje in een ruk uitgelezen. Esther schrijft veelal korte pakkende zinnen. Soms zitten er hele mooie tussen, zoals " hoe kon ze een been missen van de man die ze in z'n geheel nooit miste". Het is een boek dat je even aan het denken zet, want wie zit het lekkerst in z'n vel en heeft het uiteindelijk het beste voor elkaar? Mooi boekenweekgeschenk, ik ga zeker nog iets van haar lezen.