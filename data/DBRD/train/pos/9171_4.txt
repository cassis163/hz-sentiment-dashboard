Hitler wordt in 2011 weer wakker en aanschouwt het leven vanuit zijn tijd; de oorlog. Hij is continu aan het bedenken hoe hij een oorlog kan winnen van de Russen, terwijl het 2011. Door de uitspraken die hij doet, terwijl hij nog steeds bezig is met oorlog in zijn hoofd, vinden mensen hem hilarisch. Hij wordt populair, vooral onder de jongeren, en gehaat, vooral door de ouderen.

Het boek doet mij denken aan 'De zonderlinge avonturen van het geniale bommenmeisje', van Jonas Jonasson. Niet zozeer vanwege de inhoud, maar wel omdat beide boeken iets maatschappelijks aan de orde stellen, alleen weet ik bij Jonas Jonassons boek het fijne er niet meer van, en bij het boek van Timur Vernes over dat men niet alles moet geloven wat er wordt gezegd en dat een kritische blik ook niet verkeerd is (of zo vat ik het in ieder geval op).
Bovendien zie ik een overeenkomst in de schrijfstijl van beide boeken. Lastige en vaak ook lange zinnen met veel humor.

Ik hoopte op een boek met grappige en rare situaties waarom je kon lachen, en die situaties heb ik ook zeker gekregen. Maar ik had een wat lichtzinniger boek verwacht, maar ik vond dit boek nog best zware kost, je hersenen heb je er zeker wel bij nodig.

Al met al een heel leuk boek, maar alleen als je ervan houdt om na te moeten denken tijdens het lezen, absoluut geen geschikt boek als je half aan het slapen bent!