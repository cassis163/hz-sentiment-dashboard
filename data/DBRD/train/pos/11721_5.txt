Het verhaal: 3 broers, een dode, geen antwoorden

Nathan, Cameron en Bub zijn 3 broers en wonen nabij Balamara, Queensland, AustraliÃ«. Het vee-houden zit hun in het bloed. Na zijn trouwen kreeg Nathan zijn eigen stuk land, naast dat van Cameron en heeft daar een 1-mans bedrijf. Het leven is hard en ook eenzaamheid komt veel voor in de outback. Als Cam s'morgens vertrekt en die dag maar niet terugkomt gaan ze hem zoeken.De afstanden van buur naar buur is ongeveer 3 uur rijden. Waar kan hij zijn? Dan vinden ze hem, hij is dood. Wat is er gebeurt? Nam hij zijn eigen leven?

Zon, zengende hitte en onderhuidse spanning zijn mooie elementen

Een blikvanger pak je direct op, zo'n boek is verlaten ook. Het valt je direct op, mooie kleuren en een pakkende tekst. Qua titel vind ik de Engelse beter passen. The lost man. Ook omdat er een quote in het boek over gaat. Verlaten of Lost, zijn toch 2 aparte zaken. In een heerlijk fijne schrijfstijl bekend uit haar eerdere boeken, vertelt Jane Harper in de 3e persoon over Nathan. Hij staat centraal in dit 415 bladzijde tellende spannende boek. Nathan is gescheiden en heeft een eigen bedrijf met 600 wilde koeien. Als zijn broer dood wordt aangetroffen is het verdriet groot en ook de verwarring. Nathan begrijpt het niet.

Beelden en prettig geschreven

Verlaten neemt je eerst mee in een bijzonder proloog. Er is een man bij een grafsteen. Het is erg warm. Jane Harper heeft het talent om dingen zo levensecht op te schrijven dat je de brandende zon bijna kan voelen en de droogte bijna kan ruiken. Je krijgt het bijna net zo benauwd als de man in de zon. Ging haar 1e boek De droogte over de zengende hitte in de outback, zo ook dit spannende 3e boek. Harpers boeken schieten direct door naar de nummer 1 van de bestsellerslijsten en dat is niet voor niets. Reikhalzend keek ik dan ook uit naar dit boek. De schrijfstijl is beeldend en prettig. Het leesplezier is hoog. De spanning is continue aanwezig, ook al denk je in het begin..is dit nu een thriller? Je kan al op je klompjes aanvoelen dat er iets staat te gebeuren en Harper met iets aankomt uit de onverwachte hoek. En dat is echt mooi gedaan!

Conclusie

In Verlaten is familie erg belangrijk, met de nodige geheimen en onderlinge misstanden. Het is een heerlijke thriller, waarbij je zelf gaat mee-puzzelen, maar steeds op het verkeerde been wordt gezet. De valkuilen liggen voor het opscheppen, maar trap daar niet in. De 415 bladzijdes zijn echt nodig om bij de bijzondere finish aan te komen. Het is een thriller zoals ik ze graag lees!

Waardering: 5 dikke Birdy-sterren

Hartelijke groeten,
Annette Overvoorde, Birdy's Boeken
https://birdysboeken.blogspot.com/2019/05/jane-harper-verlaten.html