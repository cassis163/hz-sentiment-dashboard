Een voor mij onbekende schrijfster, wel een mooie voorkant en titel... de geschiedenis van het Delfts Blauw gaf mij de doorslag. Gelukkig maar, want dit mooie verhaal had ik echt niet willen missen. Het deed me een beetje denken aan de film Girl with a pearl earring uit 2003 en in het verhaal wordt ook een beetje gesuggereerd dat dit meisje van Vermeer de hoofdfiguur is van dit verhaal. Hoe het leven van een burgermeisje er in die tijd uit had kunnen zien, kwam bij mij door het lezen van dit boek tot leven. Ik vond het mooi dat er een liefdesverhaal aan vastgeknoopt zat en dat de hoofdpersoon talentvol was.