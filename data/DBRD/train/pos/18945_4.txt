Het vervolg op Sara, en ook het verhaal zet zich gewoon door alsof het allemaal één boek is.
We leren het verleden en het heden van Benissa beter kennen. Wat heeft die allemaal meegemaakt, teveel om op te noemen en teveel om te overleven zelfs. Gruwelijk maar ik veronderstel dat het in het echt ook wel zo geweest is met de kindsoldaten en nog steeds.
Benissa is huurmoordenaar en ze is goed in wat ze doet. Tijdens de moordpoging op haar laatste slachtoffer ontmoet ze de man die heeft geprobeerd haar te redden, te helpen. Hij laat haar inzien dat ze verkeerde bezig is en nu probeert ze een van de zaken die ze fout heeft gedaan, recht te zetten door te helpen Sara te vinden. Ze blijft wel een eenling, niemand moet haar helpen.
Sara is ondertussen nog altijd gevangen door een stel sadisten met 2 getrainde pitbulls. Het is vreselijk om te lezen wat ze haar allemaal aandoen en wat voor moordmachines deze honden zijn.
Het boek is een aanklacht tegen seksueel misbruik, tegen kindsoldaten, tegen rascisme.
Sommige van de conversaties doen stroef en onnatuurlijk aan. Maar dat neemt niet weg dat dit een spannend boek is en ik alweer uitkijk naar het vervolg want het verhaal is nog niet af.