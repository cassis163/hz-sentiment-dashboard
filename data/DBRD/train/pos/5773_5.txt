Bij het zien van de cover van Knock-out van Cis Meijer krijg je een soort angstgevoel, je weet dat er iets niet pluis is en wilt weten wat er is gebeurd. De titel maakt nieuwsgierig, maar je krijgt in combinatie met de cover wel al een vermoeden van wat er bedoeld wordt en wat er is gebeurd. De vraag is alleen waarom, door wie en wie zijn de omstanders? Zijn dat de daders of toevallige toeschouwers van iets afschuwelijks?
Het verhaal begint al gelijk spannend, maakt je nieuwsgierig. Je wilt alleen nog maar verder lezen, je wilt weten hoe het verder gaat en wat er werkelijk is gebeurd. Het verhaal kent diverse verrassende, spannende wendingen. Steeds als je een vermoeden hebt hoe het zal gaan, blijkt het weer anders te lopen. Bepaalde personen blijken totaal anders te zijn dan je eerst vermoedde. Je voelt de angst, het verdriet, de boosheid, het ongeloof en de ongerustheid van de diverse personen. Het plot is een totale verrassing omdat je totaal andere personen had verwacht, ook al wist je niet precies wie, maar deze persoon had je zeker niet verwacht dat die er wat mee te maken had. Het is van het begin tot het eind spannend.

Lees verder op https://surfingann.blogspot.com/2018/06/knock-out-cis-meijer.html.