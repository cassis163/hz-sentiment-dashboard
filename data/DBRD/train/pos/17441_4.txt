De nieuwe Bennie Griessel stelt niet teleur. Het is een fijn weerzin met de geliefde Zuid-Afrikaanse speurder en zijn collega's Vaughn Cupido en Mbali Kaleni. In dit boek is er best wat aandacht voor de priv√©levens van de drie, het zijn luchtige momenten in een boek dat voor de rest best heftig is. Zoals altijd is Deon Meyer maatschappijkritisch, hij deinst er niet voor terug om ook de duistere kanten van Zuid-Afrika te benoemen.

De plot is als vanouds goed opgebouwd, maar vraagt wel de nodige aandacht. In een boek als '7 dagen' was de (economische) materie bijvoorbeeld minder goed te vatten, dit boek heeft daarentegen alles in zich om de lezer mee te slepen. 'Prooi' is zeer goed geschreven, wat het leesplezier alleen maar ten goede komt, ook de vele korte hoofdstukken dragen daartoe bij. Spannend is het boek ook, vooral op het einde. Een van de betere Bennie Griessels, zou ik zeggen.