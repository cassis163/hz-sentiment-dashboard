Wauw! Is dit een debuut ? Grandioos !
Ik vind het altijd zo bijzonder hoe zo’n verhaal in iemands hoofd kan zitten. Nog wonderlijker is het dan misschien dat diegene ook nog in staat is zo’n gecompliceerd verhaal zo pakkend op papier te zetten. Wat een gave. We moeten die Jane Harper maar goed in de gaten blijven houden, want als dit het begin is, dan kijk ik al uit naar ieder volgend boek die deze auteur nog zal gaan schrijven.
Het is een top verhaal. Zo compleet uitgewerkt. Alle details hebben een betekenis. Zonder losse eindjes worden ze stuk voor stuk keurig uitgewerkt in dit boek.
Als lezeres zat ik meteen bij het begin al op het puntje van mijn stoel. Binnen mum van tijd zag ik het Australische plattelandsdorpje Kiewarra voor me. Het personage Aaron Falk was in het begin wat stug, maar al vrij snel vond ik het een intelligente en sympathieke man.
Nergens zakte het verhaal in of werd het langdradig. Ik puzzelde mee met Falk die zijn best deed om uit te zoeken wie de moordenaar was van het familiedrama (of familiedrama’s) die het stadje had doen opschudden. Menigmaal twijfelde ik over de diverse verdachte dorpsgenoten. En het verhaal ontknoopte zich zoals ik van te voren nooit had verwacht.
Heerlijk zo’n boek wat leest als een trein, vlot geschreven is, en een verrassend eind heeft waar je nog dagen later (als je het boek al lang en breed uit hebt) over na kan denken.
Klasse! ***** 5 sterren meer dan waard.