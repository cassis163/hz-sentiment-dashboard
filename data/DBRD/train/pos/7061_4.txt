F. Springer, pseudoniem voor Carel Jan Schneider, heeft aardig wat boeken geschreven. Hij was diplomaat en veel van zijn werk gaat over de standplaatsen waar hij zelf tijd heeft doorgebracht.
Zo ook "met stille trom", dat hij al in 1962 schreef maar niet geschikt achtte voor publicatie. Hij mistte het drama van de oorspronkelijke bevolking. Vijftig jaar later wilde hij het in een herziene versie toch nog uitbrengen en gaf aan spijt te hebben van zijn eerdere aarzeling. Hij zei: ‘Ik had juist tóén de kans moeten grijpen om het publiek te laten weten hoe wij verbeten onze plicht tegenover de aan ons toevertrouwde Papoea’s bleven doen.’
Het verhaal gaat over de diplomatieke dienst in de laatste periode van de Nederlandse aanwezigheid in Nieuw-Guinea. Net als in veel van zijn andere boeken geeft "met stille trom" ook een mooi kijkje in de keuken van de diplomaten en geeft het een mooi tijdsbeeld.
Springer schrijft in een mooie stijl (schreef moet ik eigenlijk zeggen want hij is in 2011 overleden) en het is altijd een genot om zijn boeken te lezen.