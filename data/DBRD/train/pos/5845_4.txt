Als grote fan van de boeken van Tahereh Mafi was ik erg benieuwd naar hoe zij een contemporary aan zou pakken, en ik werd niet teleurgesteld.

Shirin is een erg herkenbaar meisje die niet goed met anderen op wil trekken omdat zij zelf ook vooroordelen velt over anderen ondanks dat dit juist hetgene is waar ze zo'n hekel aan heeft als anderen het bij haar doen. Als ze voor de eerste keer verliefd wordt op een jongen die meer in haar ziet dan een meisje met een hoofddoek veranderd haar kijk op de wereld. Maar een openbare relatie met de basketbal ster van de school brengt heel wat met zich mee, iets waar Shirin en Ocean veel moeite mee hebben en het verhaal veel diepgang geeft.

Ik vond dat dit boek goed in elkaar is gezet, de focus ligt niet enkel op racisme maar ook op heel gewone tiener dingen zoals voor het eerst verliefd worden en hoe leuk het is om een nieuwe hobby te vinden waar je echt voor wilt gaan en even kan ontsnappen aan de dagelijkse sleur.

Dit was een erg sterke contemporary en zeker leuk om te lezen ondanks het zware en herkenbare onderwerp. Het racisme zie ik vaak onder ogen in mijn kleine dorp, iets waardoor dit boek dat zich afspeelt in 2002, nog heel actueel is. Zeker een aanrader voor de fans van The Hate You Give van Angie Thomas.