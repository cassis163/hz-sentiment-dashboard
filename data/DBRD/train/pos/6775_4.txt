De Noorse schrijver Jorn Lier Horst werd geboren in Bamble. Als ervaringsdeskundige werkende bij de politie is hij daardoor perfect geplaatst om over het misdaadmilieu te schrijven. Hij verweeft deskundig fictie met non-fictie. Het eerste boek dat in 2004 werd uitgegeven was gebaseerd op een echte case. Daarnaast schreef hij ook kinderboeken.

‘De kluizenaar’ is het derde boek in de Wisting-serie, waarin de detective William Wisting de dienst uitmaakt. De boeken kunnen onafhankelijk van elkaar gelezen worden.

Het verhaal behandelt het thema vereenzaming in de maatschappij. Het lichaam van een man die al vier maanden door voor zijn tv dood zit wordt gevonden. Williams' dochter Line die journaliste is van beroep bijt zich vast in de zaak. Zij doet er alles aan om inzicht te krijgen in het leven van de dode man. Wanneer er nog een lijk in het bos wordt gevonden blijkt de zaak groter te zijn dan oorspronkelijk gedacht.

Jorn Lier Horst neemt je mee in de zoektocht naar de dader. Afwisselend volgt de lezer het onderzoek van Line en dat van haar vader. Heel geleidelijk komen de beide verhaallijnen samen. Dit zorgt voor de nodige spanning.
De schrijver heeft oog voor detail en laat niet veel aan de verbeelding over. De apotheose van het verhaal is zonder twijfel de verrassende en heel goed geschreven plot.