Nicole Frank heeft een auto-ongeluk gehad, ze weet uit de auto te klimmen en uit de afgrond naar boven te klimmen, ze moet Vero vinden, de gearriveerde politie vind echter geen sporen van een tweede inzittende.
Bestaat Vero wel? Hoe komt het dat Nicole zoveel ongelukken heeft gehaf in slechts een half jaar?
Wat houden zij en haar man achter?
Weinig moord en doodslag in dit boek van Lisa Gardner, dit gaat meer de psychologische kant op, maar nog altijd een thriller zoals we die van haar mogen verwachen. Verrassend en vol spanning.
In dit boek lezen we weer wat over Tessa Leonie, (de hoofdpersoon/-verdachte in "korte metten'.
D.D. Warren komt een paar keer ter sprake, maar heeft geen beduidende rol in dit boek.
'Een geur. een spoor. Een persoon, die op de eenzame bosweg op mysterieuze wijze was verdwenen. Dat waren Annies bevindingen en daar liet ze zich niet vanaf brengen. "Houston"zei Wyatt om even over tienen, "we have a problem". (blz41). Dit citaat vat de problemen van de politie goed samen. Wie is Vero? Waar is Vero? Waarom zijn er geen sporen van Vero?
Deze vragen houden de politie, en de lezer, het hele boek in zijn greep. De spanning valt niet weg en het verhaal loopt in een mooi tempo naar de ontknoping. tijdens het lezen vind je Nicole zielig, wantrouw je haar, vind je haar man een klootzak, vind je hem een lieve sukkelaar, maar boven alles wantrouw je alles en iedereen!