Zojuist heb ik de laatste pagina’s gelezen van ‘Talent & Kristal van Kelly van der Laan, het laatste deel van de Lentagon trilogie. Een fantastisch boek waarbij ik vaak moest denken aan het bekende citaat uit Hamlet: ‘Zijn of niet zijn, dat is hier de vraag.’
‘Talent & Kristal’ is het boek van Seamon Lentan, een gepassioneerde idealist. Aan het begin van veel hoofdstukken staat een korte boodschap van Seamon, waarna de rest van het hoofdstuk vanuit het perspectief van Sirka of Joy wordt verteld. Dit zijn twee vrouwen die het dichtst bij hem staan en hem zien als de mens wie hij is.
In het verhaal is het spanningsveld tussen idealisme en realisme erg belangrijk. Voor mij zijn twee teksten van Seamon belangrijk en deze bevinden zich Aan het begin aan het begin van hoofdstuk 15 en 16. In beide teksten maakt hij in al zijn idealisme een realistische keuze, die van grote invloed is voor alle betrokken partijen. Het spanningsveld speelt zich niet alleen af op persoonlijk niveau, maar ook binnen de landelijke en internationale politiek. En hoe al deze spanningen elkaar raken en beïnvloeden in het verhaal is erg goed beschreven.
Verder is met name voor de persoonlijke ontwikkeling van Seamon de interactie tussen verstand en gevoel erg belangrijk. De Parsiaanse overheid en media hebben hem jarenlang als een levensgevaarlijke terrorist afgeschilderd en eigenlijk zijn er maar twee mensen die hem zien als de persoon wie hij is: Sirka, zijn zus, en Joy, zijn vriendin. En de beweging die Seamon binnen dit spanningsveld maakt is heftig, shockerend op een punt, maar wederom fantastisch beschreven.
Kortom, het laatste deel van de Lentagon trilogie is een fantastisch boek over keuzes maken, idealisme en gevoel. Kelly van der Laan wordt met ieder boek beter en ik verheug me nu al op haar volgende.