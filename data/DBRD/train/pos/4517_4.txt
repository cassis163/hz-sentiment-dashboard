De gruwel van de nazikampen, er kan niet genoeg over getuigd worden. Een oprecht verhaal, meeslepend van begin tot einde, verteld tussen 2003 en 2006 door de toen bijna 90-jarige getuige: een man die destijds heel veel geluk heeft gehad. Een verhaal dat hij zijn hele leven heeft verzwegen, maar kort na het overlijden van zijn geliefde echtgenote in 2003 toch de wereld wilde insturen. Kort en bondig geschreven (aanvankelijk als scenario), zonder al te veel overbodige tierlantijntjes. En eindelijk eens een boek waarin mij slechts 3 taal- of tikfouten zijn opgevallen. Mag ook eens gezegd. Een pluim voor de vertaler!