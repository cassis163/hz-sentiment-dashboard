Als Angelique Haak met een schrijverswedstrijd meedoet, is dit het begin van een nieuwe carrière als schrijfster. Met “Een nieuw begin” maakt Angelique Haak in september 2017 haar debuut.
Tactisch rechercheur Jennifer Brugman heeft in het verleden een aantal dramatische gebeurtenissen meegemaakt, waardoor ze uiteindelijk beslist haar leven weer op te pakken in Rotterdam. Hier aanvaardt ze een nieuwe baan en wordt meteen de eerste werkdag al in het diepe gegooid. Door de gebeurtenissen in haar verleden is Jennifer wantrouwig en eenzaam geworden. Mannen schrikken haar af, behalve haar collega’s. Op haar eerste werkdag, worden Jennifer en Martin naar een vindplaats van een moord geroepen. De politie krijgt de handen vol, als er vervolgens meerdere moorden plaatsvinden. De dader laat aanwijzingen voor de politie achter die met de Griekse mythologie te maken hebben. Ondertussen komt de menselijke kant van Martin en Jochem naar voren, die ook beide ergens mee lijken te zitten.
Je hebt het gevoel mee te leven met de hoofdpersonages en ook de uiteindelijke dader ga je begrijpen. Het is een mooie, spannende verhaallijn geworden met een bijzonder spannend verrassend end. Ik moest het achter elkaar uitlezen en dat gebeurd niet vaak.
Een nieuw begin is een aangrijpende spannende thriller, die je tot de laatste bladzijde boeit.