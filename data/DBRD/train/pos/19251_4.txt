...
Het boek is niet zozeer gebaseerd op een snelle opjagende spanning maar eerder een sluimerende dreiging op de achtergrond. De obsessie is vlot geschreven maar heeft een rustige gemoedelijke opbouw. Nora Roberts heeft duidelijk een zwak voor natuur, honden, tuinieren en het renoveren van huizen zonder hun eigenheid te vergeten. Al deze elementen zijn dan ook terug te vinden in dit boek.

Zo vond ik de manier waarop Naomi haar omgeving opneemt vanuit het oog van een fotografe erg mooi. Een landschap is nooit zomaar een beeld voor haar maar een compositie van kleuren Ã©n lichtinval. Ook de liefde van haar attente nonkels, haar slimme broertje en de verstandhouding tussen zowel hen vieren als haar en Xander vond ik aangename onderdelen in dit verhaal.

Daarnaast vond ik het ook knap hoe haar huis beetje bij beetje wordt gerenoveerd en ingericht met een mengelmoes van oude gerestaureerde meubels die net als het huis een nieuw leven krijgen. Een tweede kans die ook zij en Tag krijgen aangeboden.
...