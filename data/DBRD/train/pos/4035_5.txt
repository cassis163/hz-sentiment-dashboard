Zo, dat was dus het laatste deel van de serie van 8 boeken. Ik heb er van genoten, van alle 8. Het is moeilijk om te bepalen welk deel me het meest heeft geboeid omdat ze eigenlijk alle 8 even spannend waren.
In dit laatste deel komt het eindelijk tot de finale confrontatie tussen Frieda en Reeve. Alles klopt: alle personen uit de voorgaande 7 titels, ook zij die reeds werden vermoord door Reeve in vorige delen, passeren in dit deel even de revue.
En dan Frieda: zij is een zeer intrigerende hoofdpersoon geweest. De wijze waarop zij tot leven is gebracht heeft zeker bijgedragen tot het grote succes van deze reeks. Ik vind het jammer dat ik haar nooit meer zal "tegenkomen".