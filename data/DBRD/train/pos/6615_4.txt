Maak kennis met Shadow. Shadow zit aan het begin van het boek nog in de gevangenis, maar heeft zijn tijd bijna uitgediend. Hij wil naar huis en zijn leven met zijn vrouw voortzetten. Een paar dagen voor zijn vrijlating word hem verteld dat zijn vrouw Laura is overleden. Zonder doel reist hij terug en komt onderweg de vreemde Wednesday tegen welke hem een baan aanbied. Uiteindelijk neemt hij dit aan en begint er een vreemde rondreis door Amerika. Niets en niemand is wat het lijkt te zijn.
De vreemde mensen en de levendige dromen doen Shadow aan alles twijfelen. Ondertussen lijken steeds meer vreemde figuren onderdeel te worden van zijn leven. Langzaam aan komt Shadow erachter wie welk spel speelt en weet hij zelfs een godenoorlog te voorkomen.
Het boek is zeker een aanrader, maar kennis van de mythologie is een fijn houvast hierbij om veel van de vreemde figuren die het boek bevolken te ontmaskeren.
Het originele boek is eerder in 2002 in het Nederlands verschenen, deze versie bevat echter zo’n 200 pagina’s meer. Ondertussen is er ook een tv-serie van gemaakt.