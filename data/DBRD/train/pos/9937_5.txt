Voor een analoge leesclub stond dit boek op mijn lijstje, ik had het alleen nog niet in huis. Toen zag ik de leesclub van Hebban en kreeg ik het prachtige boek voor de leesclub.

Mijn verwachting was dat ik het een mooi boek zou vinden. Het deed me denken aan Alleen met de goden van Alex Boogers en ook dat boek had mijn verwachtingen overtroffen. Wees onzichtbaar vind ik net zo mooi.
Wees onzichtbaar is weer zo'n boek waarvan ik vind dat iedereen het zou 'moeten' lezen. Het is namelijk prachtig.

Ik werd echt een klein beetje verliefd op Metin. Wat is hij aandoenlijk en krachtig tegelijk. Daarnaast heb ik ook weer een berg boeken die ik wil lezen omdat Metin (Murat?) ze heel mooi of heel vreselijk vind.

Wees onzichtbaar, het is een dikke pil, maar wat mij betreft had het twee keer zo dik mogen zijn. Het was veel te snel uit...
Ineens stelt de Boekhandelsprijs ook echt iets voor voor me. Als er twee zulke parels (Alleen met de goden 2016 en Wees onzichtbaar 2018) gewonnen hebben, dan ben ik heel benieuwd naar de rest van die winnaars.