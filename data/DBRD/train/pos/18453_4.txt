Ik vind het een leuk boek. Het is echt zo’n verhaal waarbij je niet wilt stoppen met lezen, omdat het spannend is en je benieuwd bent hoe het afloopt. De spanning in het boek is goed opgebouwd. Dit komt omdat het spannendste stuk achterin in het boek zit, maar dat betekent niet dat niet dat de rest van het boek saai is.

Ik vind het ook heel mooi dat Ethan en Lena zoveel dingen leren. Ethan over een wereld vol magie die hij niet kent en Lena over vriendschap en liefde. Het taalgebruik is erg prettig. Het is niet te simpel geschreven, maar het is ook weer niet zo dat er heel veel woorden in staan waarvan ik de betekenis niet weet.

Ik vind het erg leuk dat ze ook bepaalde citaten in het boek hebben staan zoals ‘Men kan geen duister met duister verdrijven; dat kan alleen met licht. Haat kan geen haat uitbannen; dit kan alleen met liefde.’-Martin Luther King jr. Dit geeft weer iets extra’s aan het boek en aan het verhaal, want de citaten hebben iets met het verhaal te maken. In dit geval iets met de vloek. Op de voorkant van het boek staat ‘Sommige liefdes zijn perfect…. andere zijn vervloekt.’ Dit geeft al gelijk een goed beeld waar het boek over gaat.

De hoofdpersonen zijn allemaal heel geloofwaardig beschreven in hun doen en laten en in hun trekjes, maar tegelijkertijd zijn het ook mensen die je waarschijnlijk nooit in je leven zal tegen komen. Het boek is leuk en spannend en je wilt graag doorlezen, maar soms is het moeilijk om er door heen te komen, omdat het vrij dik is met 523 pagina’s en heel gedetailleerd.