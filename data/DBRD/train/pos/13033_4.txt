Een boek dat je laat nadenken over het leven en afscheid nemen. Norbert heeft ruim 19.000 spullen verzameld in zijn leven. Deze bevinden zich in zijn garage waar hij niemand toelaat, zelfs zijn vrouw niet. Elke dag is hij in de garage bezig met zijn verzameling. Als hij besluit dat hij afscheid van zijn collectie moet nemen laat hij langzaam iedereen toe. Zijn vrouw, zijn dochter en daarna kopers.

Het is niet zomaar een collectie, dus wordt er ook niet zomaar verkocht. In ruil voor een item uit de garage dient de koper een goed verhaal te hebben waarom hij dit object wil hebben. Norbert leert daardoor steeds makkelijker dingen los te laten, als zijn collectie maar een goede nieuwe plek krijgt. Hierdoor krijgt hij weer meer ruimte in zijn leven om andere dingen toe te laten.

Een boek waar je al lezende steeds meer te weten komt over de hoofdpersoon en de reden van zijn extreem grote verzameling.

Een ontroerend boek, dat mij van begin tot eind heeft geboeid.