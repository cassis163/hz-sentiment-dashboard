Het verhaal is zeer aangrijpend en heftig met als thema: zelfdoding!

Als de 16 jarige Jesper zijn eigen leven beÃ«indigd, heeft dat heel veel impact op zijn vriendenclub..Bruno - Max - Femke en Lisa
Bruno schrijft zijn blogs om zich te uiten en kan het verlies van zijn vriend niet verwerken en gaat teveel drinken, waardoor er ook problemen ontstaan tussen hem en Lisa. Ze zijn een stelletje en erg verliefd, dus zouden hun verdriet samen moeten kunnen dragen. Maar niets is minder waar....
Max is een teruggetrokken jongen, die ook veel moeite heeft met het gemis van Jesper en Femke loopt met een schuldgevoel rond of zij Jesper niet had kunnen helpen en waarom ze niet had opgemerkt dat hij problemen had? Een ieder gaat op zijn eigen manier met het verlies en het verdriet om en dat brengt uiteindelijk toch verwijdering tussen hun...

Jesper heeft vlak voor zijn dood op Facebook gezegd: Sorry !!

Hij heeft geen brief achter gelaten voor zijn ouders, broer en vrienden en dat maakt het zo vreselijk moeilijk om te begrijpen waarom hij tot zo'n daad gekomen is. Het is een zeer heftig verhaal en voor in het boek wordt aangegeven dat dit voor de leeftijdsgroep is vanaf 15 jaar.
Het verhaal is levensecht en met zoveel emoties en gevoel geschreven, dat ik het vaak niet droog kon houden. Een indringend verhaal, waar je nog stil van bent als je het boek dichtgeklapt hebt.
Je realiseert je dat zo'n afschuwelijke daad in werkelijkheid ook gebeurd en de wanhoop die eraan vooraf gaat. Ik laat het even bezinken voordat ik met een nieuw boek begin. Dit is een YA boek, maar voor ouderen hakt het er ook in! De hoofdstukken zijn mooi verdeeld en ieder vriend(in) doet zijn eigen verhaal met zijn eigen gevoel en emoties. Heftig, ook ontroerend, en niet weg te leggen!