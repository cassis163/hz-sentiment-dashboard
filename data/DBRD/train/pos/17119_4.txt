De thrillers van Chris Houtman zijn meer dan spannende boeken; ze hebben ook een maatschappijkritische achtergrond. Dit is ook hier het geval.

Hannah Soehari is een Nederlandse journaliste die een reportage wil maken over de evangelische kerken in de Verenigde Staten. Daarbij komt ze ook in contact met haar vroegere jeugdvriend Rick Hurley, die echter totaal veranderd blijkt te zijn.
Daarnaast loopt een tweede verhaallijn met Jihan, een Koerdische strijdster tegen ISIS en haar man Britse man Alec. Ze komen naar Europa voor steun voor deze strijd.
De twee verhaallijnen lopen uiteindelijk in mekaar tot een ingenieuze plot en een spannend slot.

Chris Houtman heeft een vlotte schrijfstijl die aangenaam leest. De karakteruitwerking is goed.

Hij schetst een goed beeld van een land (Verenigde Staten) dat sterk gepolariseerd is tussen voor- en tegenstanders van Trump. Dit zelfs tot binnen de families toe.
Het beeld dat je van deze megakerken krijgt is vrij ontluisterend. Het draait al lang niet meer om godsdienst, maar om geldgewin en politieke invloed met Trump als hun grote heilsprofeet.
Daarnaast speelt het thema van het islamterrorisme en duistere krachten in Europa die dit willen uitbuiten voor eigen nut.
Het is evident dat beide groepen uiteindelijk een gemeenschappelijk belang en doel hebben.
Wanneer je de ontwikkelingen in de Verenigde Sten en andere landen van de laatste jaren erbij zet lijkt dit verhaal niet zo vergezocht.