Mattias ging dood. En zij bleven achter. Acht verhaallijnen, acht perspectieven. Sommigen hielden van hem, anderen kenden hem nauwelijks en alle herinneringen zijn anders. In elk leven speelt hij een significante rol juist omdat hij er niet meer is. Langzaam vallen de puzzelstukjes op hun plaats en wordt duidelijk wie Mattias was en wat er op de avond van zijn dood gebeurde. 'Na Mattias' is een aangrijpende en emotionele roman over angsten van nu, over omgaan met verlies en over de verhalen die we elkaar vertellen omdat dat het enige is wat we dan nog kunnen.


Peter Zantingh heeft met zijn 'Na Mattias' mij doen verbazen. Hoe passen zoveel verschillende verhalen, en zoveel verschillende emoties in zo'n dun boek? En alles klopt van begin tot eind.