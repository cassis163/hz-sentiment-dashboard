Job kan niet wachten om vandaag naar school te gaan, hij heeft leuk nieuws! Zijn papa heeft gezoend met de mama van zijn beste vriendinnetje Roos en hij wil dit zo snel mogelijk aan haar vertellen. Op school hebben ze een kringgesprek waar iedereen om de beurt mag zeggen wat hij heeft beleefd. Job verteld de klas dat zijn papa op de mama van Roos is. Maar Roos reageert heel anders dan Job had verwacht, ze is boos. De juf neemt beide kinderen apart en is daarbij heel begripvol, daarna vraagt ze de moeder van Roos om haar kind op te halen en ook de vader van Job ontvangt hetzelfde verzoek. Roos gaat met haar moeder en broertje naar het strand waar haar mama besluit de waarheid te vertellen. Roos snapt het daarna beter en als ook Job en zijn vader naar het strand komen is ze niet langer kwaad op haar beste vriend en besluiten ze voor altijd goede vriendjes te blijven.

Mijn papa is op jouw mama is dankzij het aannemelijk geschreven verhaal en de vrolijke illustraties een fijn voorleesboek. Ideaal om klassikaal een toch zwaar onderwerp als scheiding van ouders bespreekbaar te maken. Ook een aanrader voor de ouders zelf die in een vergelijkbare situatie zitten. Dit boek kan dan een prettig hulpmiddel zijn om het onderwerp bij jonge kinderen aan te kaarten. Het prentenboek kan kinderen – vanaf ongeveer vier jaar – helpen bij de verwerking en het wennen aan een nieuwe thuissituatie