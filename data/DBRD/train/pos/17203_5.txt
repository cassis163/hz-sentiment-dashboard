het aantal wendingen is talrijk en de karakters zijn meesterlijk vormgegeven. ,Precies 10 jaar geleden kwam Bloedbeeld van Michael Connelly in een Nederlandse vertaling op de markt. Het publiek kende Connelly niet en leek hem ook niet te willen kennen. Geruisloos verdween Ã©Ã©n van de beste thrillers uit de geschiedenis van het misdaadverhaal uit de schappen. Nu, tien jaar later, wordt Michael Connelly erkend als de absolute grootmeester van de crimenovel, een schrijver die zijn gelijke niet kent. En opnieuw is Bloedbeeld uitgebracht, absoluut een reden om het boek nu wel te kopen. Bloedbeeld is een evergreen, een klassieker in zijn eigen tijd.

Hoofdpersoon is voormalig FBI-agent Terry McCaleb, die dankzij een harttransplantatie weer zicht heeft op een toekomst. Hij brengt de dagen in alle rust door op zijn woonboot als hij wordt aangeklampt door Graciela, een mooie jonge vrouw die hem vertelt dat hij nog leeft dankzij het (donor)hart van haar doodgeschoten zuster. Graciela vraagt McCaleb de onopgeloste moord te onderzoeken. Uit een soort schuldgevoel gaat McCaleb, tegen de wens van zijn dokter en de politie in, op onderzoek uit. Hij ontdekt dat er een verband staat tussen de vermoorde jonge vrouw en een doodgeschoten accountant. Ook hier schoot de moordenaar met bivakmuts doelgericht en ogenschijnlijk zonder reden een willekeurig iemand dood. En er is in het verleden nog iemand op identieke wijze vermoord. De FBI staat voor een raadsel en verdenkt McCaleb zelfs van de moorden. Na langdurig onderzoek ontdekt McCaleb een verband: alle drie de slachtoffers waren bloeddonor en stelden na hun dood hun organen beschikbaar. Maar waarom dit hun dood betekende? McCaleb ontdekt zaken die hij liever niet had willen ontdekken en die hem bijna het leven kosten.
De drijfveer van McCaleb in dit boek is zijn grote ethische besef. Niet het feit dat hij een moordenaar wil vinden, maar het feit dat hij dankzij het hart van een overleden jonge vrouw nog leeft, brengt hem in actie. Een drijfveer die hoogst origineel genoemd mag worden in een thriller. Het karakter van de labiele McCaleb was gebaseerd op Connellyâ€™s beste vriend Terry Hansen, die na het krijgen van een donorhart lange tijd moest revalideren. In Bloedbeeld beschrijft Connelly nauwgezet de medische en emotionele reis die zijn vriend, en dus ook McCaleb, moesten maken om hun oude leven weer te kunnen hervatten.
Het is niet alleen een fysieke, maar ook een psychische reis waarbij de integere en loyale McCaleb alle pieken en dalen van de menselijke geest onder ogen ziet. Hij is zowel euforisch als depressief, maar altijd plichtsgetrouw en volhardend tot het bittere einde.
Bloedbeeld laat alle facetten vann het menselijk leven zien: hoop, wanhoop, levendigheid, apathie. Diep innerlijk leven vol twijfels en innerlijke razernij, maar eveneens keiharde actie,wraazucht, moord en bloeddorst. Van alle boeken die Connelly heeft geschreven is Bloedbeeld het meest persoonlijk en intens. Gelukkig heeft hij de techniek in huis om die intensiteit ook in thrillervorm te verwoorden. De plot van het boek is doorwrocht, het aantal wendingen is talrijk en de karakters zijn meesterlijk vormgegeven. Het is kenmerkend voor Connellyâ€™s opvattingen over thrillers. Een goed plot is voor hem bloedeloos totdat het gevuld wordt met het bloed van de karakters. Bloedbeeld, ooit onder de titel Bloodwork verfilmd met Clint Eastwood in de hoofdrol, is dan ook een onnavolgbaar hoogstandje op thrillergebeid. Een thriller die je gelezen moet hebben.