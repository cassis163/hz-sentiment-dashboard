Het boek heeft meer dan 600 bladzijden. Als je gaat beginnen lijkt dat een hele berg, en als ik eerlijk ben zag ik er ook wel een beetje tegenop.
Maar dat bleek nergens voor nodig! Eenmaal begonnen in het boek word je meegezogen in het verhaal.
Het boek vertelt het verhaal van 2 vrouwen: Maia, in deze tijd en Bel, eind jaren â€™20.
Het is een verhaal over de zoektocht naar familie aan de ene kant en de zoektocht naar de liefde aan de andere kant.
Ik heb mij heerlijk laten meeslepen in het verhaal. Met een lach en een traan.
Een bijzondere verhaallijn vind ik die van de bouw van Christo, het beroemde beeld bij Rio de Janeiro. Het beeld speelt een hele belangrijke rol in het leven van beide vrouwen en verbindt hun verhalen ook met elkaar.
Het is het eerste deel uit een serie. Ik kan niet wachten tot het volgende deel.
Ik heb genoten van dit boek en zou het iedereen willen aanraden! En laat je vooral niet afschrikken door de dikte van het boek, merk je niks van tijdens het lezen! ( behalve dan misschien de kramp van het vasthouden