Heel lang uitgekeken naar het volgende boek waarin Dokter David Hunter, huisarts en forensisch antropoloog, zijn opwachting weer maakt. Het was het wachten waard!

Het verhaal zit heel goed in elkaar en alle vragen die het verhaal oproept worden netjes naar het einde toe afgewerkt.
De beschrijvingen van het landschap zijn geweldig goed, de lezer waant zich meerdere malen zelf in de uitgestrekte wateren, kreekjes en wegen van de Backwaters in Essex.

David Hunter is een sympathieke, ietwat tragische, persoon die al heel wat mee heeft gemaakt. Alle andere personages komen goed aan bod in hun aanwezigheid en daden.
Je zit niet op het puntje van je stoel van de horror maar door het hele verhaal heen zit een donkere onderhuidse spanning die je stiekem bekruipt.
De schrijfstijl is bijzonder prettig en je bent geneigd om door te blijven lezen.
Hier en daar wordt het verhaal 'opgeleukt' met de bevindingen op een lijk en hoe het ontbindingsproces in zijn werk gaat. Daar moet je wel tegen kunnen.
Er is een goede balans tussen het priv√©leven en het thrillergedeelte.

Gelukkig weet de lezer op het laatst dat er in ieder geval nog 1 boek komt met David Hunter want het eindigt met een onvervalste cliffhanger!

Schrijfstijl : 5 sterren
Leesplezier : 5 sterren
Spanning ; 4 sterren
Psychologie : 4 sterren
Plot : 4 sterren