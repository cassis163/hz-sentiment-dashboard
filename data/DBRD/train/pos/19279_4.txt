In de boeken van Baldacci wisselen de hoofdsrolspelers elkaar af. EÃ©n van de eerste duo's waren Sean King en Michele Maxwell. Daarna hebben we de mannen van de Camel Club leren kennen. En natuurlijk Will Robie die later samen ging werken met Jessica Steel. Door deze verschillende series af te wisselen, blijft het spannend, zowel voor ons als lezer als voor de schrijver zelf. Groot pluspunt is dat je deze 'special-agents' in de loop der tijd ook wat beter leert kennen en dus met ze mee gaat leven. Volgens mij de belangrijkste kracht van Baldacci. Daarnaast leest zijn schrijfstijl als een filmscript dus dat houdt je wel op het puntje van je stoel.
Dit keer leren we een nieuwe hoofdrolspeler kennen: Amos Decker. Hij heeft bijzondere gaven vanwege een flinke tik tegen zijn kop door een football-tackle. Hij ziet steeds getallen opduiken, denkt in kleuren en heeft een meer dan fotografisch geheugen. Vanuit zijn verleden duikt een seriemoordenaar op die het op hem heeft voorzien. Uiteindelijk komt het natuurlijk tot een (superspannend) einde waarbij Decker hulp krijgt van journaliste Alex Jamison. De FBI is zo onder de indruk van zijn speurend vermogen dat ze Decker, samen met Jamison, een baan aanbieden. En zie daar: de geboorte van een nieuw duo! Waar we vast nog veel over gaan lezen. Ik kan nie wachten ...