Tijdens de laatste WOII zijn twee vrienden op een bijzondere wijze met elkaar verbonden geraakt. Hun verschillende afkomst, maar vooral het feit dat de een een tweelingsbroer is van een fervente Nazi aanhanger, maakt het dat zij vanaf hun studietijd samen het leven vervolgen. Dat doen zij door emigratie naar de VS en geheel losgemaakt van hun families verwerven zij een uitstekende uitgangspositie bij afronding van hun Harvard opleiding. Echter zij worden gespot door de OSS, de voorloper van de CIA, welke dienst hen opleidt en klaarstoomt voor een geheime missie in Duitsland tegen de Nazi's.
Hun chef, de geheimzinnige Darcy, weet hun zo te bewerken dat zij met hun kwaliteiten een risicovolle opdracht voor de geallieerden ten volle aanvaarden. Psychologisch sterk en behept met praktische menselijke eigenschappen, maken hen geschikt voor deze klus omdat zij door hun persoonlijke achtergrond hiervoor zeer gemotiveerd zijn.
Het verhaal leest als een spannend jongensboek, waarbij ikzelf heel vaak terug moest denken aan de boeken van K.Norel, die met zijn Engelandvaarders, Vliegers in het vuur, Varen en vechten mij zeer wisten te boeien.
Dit boek gaat, naarmate het verhaal zich ontwikkelt, een richting uit, welke een spannende thriller van tegenwoordig niet misstaat.
De momenten, waarop de oorlogsmissie onderweg, zich verhoudt tot de persoonlijke bevindingen, waarvoor Will zich geplaatst ziet om zijn Nazi tweelingbroer te moeten vervangen, alsmede de gevoelens van Jake, zijn vriend, die zijn Joodse familie heeft verloren en toch moet meedoen, zijn beklemmend.
Bulterman weet met zijn heldere en prettige schrijfstijl dit toch realistisch te benaderen.
Ondanks de tegenslagen en de soms gelukkige omstandigheden, waaronder de strategisch, slim bedachte plannen van Darcy worden uitgevoerd komen Will en Jake wel heel ver en dicht bij hun doel.
Wanneer dat doel halverwege het boek wordt aangepast aan een mogelijkheid, waaraan je niet aan het begin van het boek nooit gedacht zou hebben, komt er een twist welke interessant wordt.
De geschiedschrijving van de WOII wordt hierdoor in dit opzicht dusdanig belicht waardoor je eigenlijk het gevoel hebt dat de wereld toen, behalve goed of fout, ook al behept was met financiÃ«le intriges, machtspelletjes. Niet alleen bij de vijand, maar ook onder de grootmachten onderling met elkaar.
Dat Will en Jake hier uiteindelijk nog in weten overeind te blijven is verbluffend.
Het einde is slim en op waarachtige wijze voorgesteld, maar is voor mij iets te veel geweest wat niet had gehoeven.om toch geloofwaardig te blijven.
Toch blijft het een zeer lezenswaardig boek, waarbij ik mij het meest verbaas over de geestelijke kwaliteiten van de twee hoofdrolspelers, die dit alles hebben moeten ondergaan en tot het einde hebben volgehouden.