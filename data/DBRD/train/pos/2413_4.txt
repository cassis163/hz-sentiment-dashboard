Mijn eerste indruk: Het boek is behoorlijk groot en heeft plezierige grote letters en niet al te lange hoofdstukken.
Ik ben meteen begonnen met lezen en zat ook direct helemaal in het verhaal,daar houd ik wel van.
In het verhaal wordt in Kaapstad, waar het boek speelt, een meisje gevonden, een Amerikaanse toeriste , vermoord, met doorgesneden keel, haar rugzak is verdwenen en ook haar vriendin is zoek. Aan inspecteur Benny Griessel en zijn teams de opdracht haar terug te vinden en de zaak op te lossen en wel binnen 13 uur.
Dat er in Kaapstad een moord gepleegd is, jaagt politici en politie in de gordijnen, men is daar niet blij mee. Dit gebeuren zou wel eens zeer negatieve gevolgen kunnen hebben voor de toeristen industrie in Zuid Afrika. Mede daarom wordt alles op alles gezet om de zaak zo snel mogelijk tot een goed einde te brengen.
Het hele verhaal speelt zich af binnen 13 uur.Dit korte tijdsbestek zorgt er mede voor dat de spanning snel opgevoerd wordt en ook tot het einde toe blijft. Benny Griessel is een beetje clichematige inspecteur, verslaafd geweest aan alcohol, daardoor huwelijksproblemen, maar toch een prettige persoonlijkheid, waarvan het karakter door Deon Meyer heel goed is neergezet.
Dat het verhaal in Zuid Afrika speelt heb ik erg leuk gevonden, zo leer je nog wat over dit mooie land.
Het boek is voor mij een hele prettige leeservaring geweest en ik zal zeker deze schrijver in de gaten gaan houden.