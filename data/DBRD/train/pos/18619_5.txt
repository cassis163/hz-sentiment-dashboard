Journalist Viljar Ravn Gudmundsson, werkzaam bij Het Haugesunds Nieuws in Noorwegen, ontvangt een mailtje van iemand die aankondigt als scherprechter het leven te zullen opeisen van een vrouw die in zijn ogen een misdaad heeft begaan die onmogelijk onbestraft kan blijven.
Hij bespreekt dit met zijn jonge collega Ranveig en ze besluiten het niet serieus te nemen maar sturen het mailtje wel door naar de politie.
Wanneer echter de volgende dag een vrouw onder verdachte omstandigheden om het leven komt en hij een nieuw mailtje ontvangt met dezelfde strekking blijken ze toch met een bloedserieuze moordenaar te maken te hebben.
Samen met inspecteur Lotte Skeisvoll gaat hij op jacht naar een achteloze moordenaar die eropuit lijkt de politie te willen tergen.
Maar is deze wel zo achteloos?


Wat een briljant geschreven thrillerdebuut is Het meesterwerk.
De titel doet zijn naam wel eer aan. Het originele Maestro en de Nederlandse vertaling Het meesterwerk zijn subliem gekozen. Dat wordt in het boek wel duidelijk.
Een heerlijke schrijfstijl heeft Geir Tangen en een plot met vele wendingen waar menig auteur jaloers op zal zijn.
Het boek is onderverdeeld in twee tijdvakken. Wisselend tussen 2014 en 2010
Door de gebeurtenissen in 2010 te volgen komen we te weten waarom Viljar Gudmundsson nog een schim is van zichzelf.
Goed uitgewerkte karakters, De eerst bejubelde journalist Viljar Gudmundsson die in een tijdsbestek van vier jaar is verworden tot een uitgebluste journalist en moeite heeft om zijn werk goed te kunnen doen en zichzelf ,omgeving en zijn zoon, Alexander, die in de weekenden bij hem woont verwaarloost.
Inspecteur Lotte die juist in alles zijn tegenpool is en zeer gedetailleerd en precies en netjes te werk gaat.
Je belandt in een spannende rollercoast door de vele plotwendingen die je niet allemaal aanziet komen en je bijna van je stoel laat vallen.
De auteur heeft wel een paar onlogische(verkeerde) tijdsaanduidingen wat betreft de dagen maar dat vergeef ik hem volledig door dit meesterwerk.
Hij heeft de lat wel hoog gelegd met dit debuut.
Ik kijk uit naar het volgende deel, Heartbreaker (Hartenbreker)

Het meesterwerk van Geir Tangen ligt 1 februari in de winkels en is inmiddels al verkocht aan 20 landen.
Met dank aan uitgeverij The House of Books voor dit vooruitleesexemplaar.


.