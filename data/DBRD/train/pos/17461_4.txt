The House of Books brengt met Executie van Kazuaki Takano een spannende triller op de markt. De schrijver vertelt het verhaal over nieuw ontdekt intelligent leven in de jungle van de Democratische Republiek Congo. Intelligenter dan de mens en dus misschien wel een bedreiging voor de mens,

Jonathan ‘Hawk’ Yeager werkt voor een internationaal beveiligingsbedrijf en wordt door de Amerikaanse regering met nog drie anderen naar de jungle in Congo gestuurd om het pas ontdekte intelligente doelwit uit te schakelen. Hij heeft het geld van deze missie nodig omdat zijn zoontje ernstig ziek is en zijn gezin daardoor hoge kosten heeft. Als ze het doelwit opsporen bij de Pygmeeën krijgt hij echter zijn twijfels. Het intelligente jongetje Akili kan helpen bij het ontwikkelen van een medicijn dat zijn zoontje kan redden. Ze besluiten Akili te helpen uit de jungle te ontvluchten en hem naar Japan te brengen waar de farmacologiestudent Kento bezig is in een race tegen te klok een medicijn te maken.

Executie is een thriller met drie spannende verhaallijnen. . Ten eerste het verhaal van Yeager en de dilemma’s waar hij voor komt te staan als hij de jungle in wordt gestuurd. Welke keuze moet hij maken. Volgt hij de bevelen van de Amerikaanse regering of volgt hij zijn gevoel. In Amerika ontstaat een politieke strijd als blijkt de Yeager tegen de opdracht in handelt. Kento is ondertussen in Japan druk om de deadline voor het medicijn te halen waar zijn omgekomen vader hem de opdracht voor heeft gegeven.

Takano werkte in Japan en Hollywood als scenarioschrijver en met dit boek heeft hij dan ook een prima internationale thriller afgeleverd. Vol met actie maar ook stof tot nadenken. Wat moet de mens doen als er werkelijk hogere intelligentie op aarde zou zijn? Een boek dat dwingt tot doorlezen tot het eind en misschien wel een prima film oplevert in de toekomst.