De verhalen uit de bundel waren heel divers, van totale fantasy tot kleine stukjes fantasy, maar allemaal gaan ze over liefde. Hetro liefdes maar ook homo liefdes staan centraal in deze bundel.

Prachtig geschreven verhalen, sommige verhalen nemen je mee in hun wereld en laten je voelen wat echte liefde is, andere verhalen waren te complex en moest ik twee keer lezen om het te begrijpen.

Het fijne van deze bundel is dat je af en toe een verhaal kan oppakken en lezen en dan weer door kan gaan met iets anders, niet dat ik dat gedaan heb, want ik was te nieuwsgierig naar de verhalen.

Toch heb ik voorkeur voor sommige auteurs, hun verhalen doen me wat en ik vond het jammer dat ze maar zo kort waren.

Het verhaal, “Uit de diepte” van Lysander Mazee, heeft me verrast. Het verhaal van Sigurd die is ontslagen bij de marine en een nieuwe baan gevonden heeft, maar waarom hij is ontslagen houdt hij angstvallig verborgen. Wanneer hij denkt een jongen in het water te zien, klimt hij naar beneden en komt in contact met deze jongen, die ook zo snel als hij er is ook weer is verdwenen. Na Sigurd’s eerste ontmoeting met deze jongen, verandert zijn leven. Alleen met oma kan hij over de jongen praten, maar dan gebeurt er iets, wat alles verandert en hij zelf op onderzoek gaat naar de identiteit van de jongen.

Nu hij wist wie hij was, wat hij kon, en wat echt belangrijk voor hem was, kon hij het verleden laten rusten en zijn schaamte van zich afzetten.

Het verhaal “Dag, dromer” van Sophia Drenth, vond ik prachtig en erg ontroerend. De plot is zo anders dan je verwacht. Het verhaal van Aurore, die op een dag haar kat achterna springt, die in de gracht is gevallen en Leonis, die haar uit de gracht redt.

‘Dag, dromer,’ zegt hij, ‘wat bezielde je in godsnaam om in de gracht te springen?’

Ook het verhaal voor de mij bekende auteur Debora Elisabeth “Over de grens” vond ik geweldig. Dit verhaal van Deborah raakte mij diep. Met een traan rollend over mijn wang ging ik mee de grens over.

Voor het eerst in mijn leven bleek mijn handicap een zegen te zijn.

Een verhalen bundel voor een ieder die houdt van fantasy en romantiek. Verhalen met een boodschap, durf jezelf te zijn.