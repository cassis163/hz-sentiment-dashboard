Prachtig boek, ondanks het ontbreken van een spannende ontknoping. De verteltechniek is top: afwisselend een hoofdstuk Haller, die zelf de verteller is, en een hoofdstuk Bosch, in de derde persoon. Op deze manier ontstaat er, behalve variatie, toch een verrassingselement. Vooral van Harry Bosch weten we niet helemaal waar hij mee bezig is: er wordt net genoeg verteld om het verhaal lekker door te laten lopen, en er wordt net genoeg verzwegen om ons te laten raden hoe het verder zal gaan.
Uiteindelijk blijkt (alweer) dat beide hoofdpersonen weinig illusies hebben over eerlijke rechtspraak.