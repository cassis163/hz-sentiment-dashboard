Via “Thrillers and more” dit boek mogen lezen en beoordelen.

“En later, wanneer hun plan klaar is, zal Kraaidorp alles wat met de Duistere School te maken had voorgoed vergeten" (blz 61)

Alle ingrediënten voor een spannend boek zijn aanwezig: een of andere vage school, mysterieuze leraren en duistere praktijken.

Je zou het boek bijna kopen alleen al om de mooie cover. Die trekt je aan als een magneet.

Het verhaal ontwikkeld zich rustig, maar Sandra J. Paul weet de spanning goed op te bouwen met kleine gebeurtenissen. Je bent en blijft nieuwsgierig naar wat er komen gaat. Ineens komt er vaart in en kan je het boek niet meer wegleggen. Echt heel spannend. Je komt ook verrassende onthullingen en ontroerende momenten tegen. Geen onbeantwoorde vragen op het einde, maar wel genoeg opening voor een eventueel vervolg.

De Duistere school zit goed in elkaar en leest als een trein. Daarom kan ik ook geen punten opnoemen die ik minder goed vind. Die zijn er niet naar mijn mening.

Het is in duidelijke taal geschreven, geschikt voor de doelgroep van 10-12 jaar, maar ook een leuk tussendoortje voor de wat oudere fans.