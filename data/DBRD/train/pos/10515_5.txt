Jo Nesbø heeft een pracht thriller afgeleverd met De zoon, het tweede boek dat niet tot de Harry Hole serie behoort.
De zoon heeft echt alles wat een goede thriller zich wensen kan: steengoede plot, spannende actiemomenten en ingenieuze en verrassende plotwendingen, mooie karakters en het bezorgt de lezer vooral veel leesplezier. Het is zo'n boek dat je niet graag weg legt en als je dit toch hebt gedaan, kun je bijna niet wachten om het terug op te pakken. Het enige wat niet aanwezig was zoals in zijn andere boeken is de humor.
Je moet bij het lezen wel goed bij de les blijven, Nesbø voert heel wat personages ten tonele. Ze spelen niet altijd een even belangrijke rol maar dit boek kan dit hebben.
Jo Nesbø is met recht en rede een van de belangrijkere Scandinavische thrillerauteurs.