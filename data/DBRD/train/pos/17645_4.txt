Origineel en leuk debuut van Stefan Tetelepta, die het ebook gratis weggeeft en aan zijn lezers vraagt om het boek verder te verspreiden.
De cover, een mooie boom in het zonlicht met daarop de tekst " een roman die je meeneemt naar Leiden, Parijs en New York. Hoeveel dagen heb jij nodig om ware liefde te herkennen?", geeft nog niet echt prijs waar het verhaal over gaat, maar geeft wel het kriebelende gevoel dat je dit boek gelijk wil lezen.
Aan het begin lijkt het boek een chicklit maar zodra het verhaal van Moira overgaat in het verhaal van Finn komt er een diepgang in wat je aanzet tot nadenken over ware liefde en het lot.
Hopelijk komt er een deel 2 want ik blijf me afvragen hoe het verder gaat.