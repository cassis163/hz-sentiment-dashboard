De oma van Fien gaat geestelijk achteruit en moet uiteindelijk opgenomen worden in een tehuis. Fien geeft heel veel om haar oma. Wanneer ze ziet dat oma verdrietig is mag ze van Fien een tijdje op haar pop passen. Oma heeft pop nu net even iets meer nodig dan Fien.

Mark Haayema weet met het verrassend originele jeugdboek Oma, mag ik mijn pop terug het toch zware onderwerp dementie op een luchtige en begrijpelijke manier voor jonge kinderen neer te zetten. De teksten zijn geschreven vanuit het oogpunt van Fien, een lief meisje van zes. Hoe ze haar oma ziet is soms ontroerend, maar zeker ook humoristisch. Hoe tegenstrijdig dit ook klinkt, het lastige onderwerp komt hierdoor overtuigend naar voren. De vrolijke noot in de teksten worden versterkt door de vrolijke illustraties van de kunstschilder en illustrator Marius van Dokkum. In de jeugdboekenwereld o.a. bekend van de boeken rondom Opa Jan.

Oma, mag ik mijn pop terug? Een fijn boek om dementie bij jonge kinderen gemakkelijk bespreekbaar te maken.