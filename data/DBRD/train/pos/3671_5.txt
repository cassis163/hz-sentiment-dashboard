Charlie St. Cloud kwam als jongetje bijna om bij een autoongeluk
waarbij zijn jongere broertje Sam het leven verloor. Hij kan dat
vreselijke gebeuren niet loslaten waardoor het zijn leven is gaan
beheersen. Hij lijkt gelukkig in zijn lot maar is, min of meer door
eigen keuze, erg eenzaam samen met zijn 'niet ouder wordende'
broertje. Dan ontmoet hij Tess Carroll, een betoverende,
avontuurlijke vrouw die gek is op zeilen. Charlie en Tess leren
elkaar, door omstandigheden 'gedwongen', langzaamaan beter kennen.
Mede daardoor ontdekken ze dat ze een bijzondere band met elkaar
hebben. Die onvermoedde relatie leidt uiteindelijk tot een race
tegen de tijd en een onmogelijke keuze tussen dood en leven; tussen
vasthouden en laten gaan! Een inspirerend verhaal over de telkens
terugkerende mogelijkheid om keuzes te durven maken en de gevolgen
te durven dragen.