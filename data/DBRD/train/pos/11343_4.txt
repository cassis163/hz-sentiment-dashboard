Het verhaal begint gelijk alweer goed. Reacher komt al snel in de ellende terecht. Als hij Susan Turner wil bezoeken op de basis, krijgt hij te horen dat hij schuldig wordt bevonden aan doodslag. De doodslag blijkt echter al van 16 jaar geleden te zijn terwijl het slachtoffer recent overleden is, Reacher is zich dan ook van geen kwaad bewust. Reacher wordt weer onder de wapenen geroepen zodat hij voor de krijgsraad moet verschijnen. Tevens is Susan verdwenen, Reacher doet zijn best om haar te vinden. En natuurlijk zou Reacher geen Reacher zijn, hij vindt Susan die vast zit voor omkoping in een cel, bevrijd haar en samen gaan ze er vandoor van de basis. Zo begint dan ook weer een spannend verhaal over de personage Jack Reacher.

Lee Child heeft met Reacher een schot in de roos gedaan. Reacher zal dan ook kunnen rekenen op een trouwe schare fans. Voor vrouwen is hij de redder in nood, voor mannen het schoolvoorbeeld van een stoere held die zich overal weet uit te redden en altijd zijn mannetje staat. Ook in dit verhaal is Reacher weer goed op dreef. Lee Child heeft een constante pen en weet na 17 delen nog steeds met een verrassend verhaal te komen. Plot en ontknoping zijn weer ok√©. Was dan ook weer een toppertje, op naar deel 19 dan maar.

Spanning: 4 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 3 sterren

Eindoordeel: 4 sterren