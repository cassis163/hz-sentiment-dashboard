Het boek 54 minuten is geschreven door Marieke Nijkamp, ze heeft met dit boek de Hebban Award 2017 gewonnen voor



beste YA. Marieke is een Nederlandse, geboren in 1986. Ze heeft dit debuut in het engels geschreven en hij is later vertaald naar het Nederlands. Het tweede deel komt begin 2018 uit.

Momenteel speelt dit heel erg in de VS, de angst voor schietpartijen. Marieke weet hier goed op in te spelen met het boek 54 minuten. Ze was binnen no-time een bestseller in Amerika.

WAAR GAAT HET OVER?

Marieke volgt voor 54 minuten 4 jongeren tijdens een schietpartij op school. Zo hoor je van 4 verschillende kanten wat er gebeurd in de school en kom je achter de motieven van de schutter. Het boek sleept je compleet mee.

10:00 de directeur van Opportunity High School beÃ«indigt haar toespraak en verwelkomt alle leerlingen voor het nieuwe semester. 10:02 de leerlingen staan op om naar de klas te gaan. 10:03 de auladeuren gaan niet meer open. 10:05 iemand begint te schieten.

Zonder voorkennis over de personages stap je in het leven van Autumn, Sylv, Tomas en Claire. Alle 4 de personages zijn in of rond de school gedurende de schietpartij, maar ze hebben ook een andere connectie: namelijk Tyler.

WAT VIND IK ERVAN?

Het boek is zo ontzettend heftig, het sleept je echt mee in schietpartij. Marieke heeft dit boek zo geschreven dat het voelt alsof jij daar in die aula zit. Ze heeft er nog een extra element van spanning in toegevoegd doordat niet iedereen vast zit in de aula. Hierdoor weet je ook wat er gebeurd buiten de aula en wat mensen proberen te doen om de mensen binnen de aula te redden.

Boven elk hoofdstuk staat een tijd aangegeven, zo weet je precies wat er gebeurd in welke minuut. Hierdoor kom je erachter hoeveel dingen er eigenlijk tegelijk gebeuren en hoeveel er kan gebeuren in 54 minuten tijd.

Dit boek is echt uitmuntend geschreven, het sleept je mee door de aula en je leert elk persoon op een andere manier kennen. Ook kom je door de diverse personen achter motieven van de schutter, stukje bij beetje weten ze het samen te ontrafelen en zo komt er voor jou een compleet beeld van de situatie.

CONCLUSIE

Dit boek is ontzettend heftig, maar zeker een aanrader voor jong en oud. Het is voor sommige mensen (vooral in Amerika) te herkenbaar. Het sleept je mee in een andere realiteit die niemand zou moeten kennen. De personages zijn ontzettend goed uitgewerkt en je ziet de hele situatie voor je. Ik zeg: lees dit boek!