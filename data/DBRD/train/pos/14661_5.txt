Bovenstaande zin is een quote uit het boek 'oog om oog'.. Ik vond deze zin wel treffend voor één van de hoofdfiguren en het was er één die in mijn hoofd bleef zitten.
Het verhaal gaat over Jaap-Jan. Hij wordt veel gepest op school en is het pispaaltje van Ivar. Ivar zorgt ervoor dat Jaap-Jan elke dag in angst leeft en zijn schooltijd is meer een strijd om te overleven.
Als Jaap-Jan achttien is besluit hij te gaan studeren. Hij gooit het roer om en begint aan een studie psychologie en gaat op kamers. In eerste instantie een smoezelige kamer ergens in de stad. Al snel komt hij Scrabble tegen die hem een kamer aanbod doet die hij niet kan weigeren. In een groot huis woont Scrabble met twee andere vrienden waar Jaap-Jan van harte welkom is.
Jaap-Jan weet niet wat hem overkomt en vooral het gevoel van verbazing dat je zomaar vrienden kan maken en ook kan genieten van het leven overvalt hem. Als alles voor hem op de rails lijkt te staan komt hij Ivar weer tegen..

De eerste regels van het boek " Voordat je dit boek gaat lezen , moet je één ding weten: dat het me spijt. En dat ik het een volgende keer weer zou doen".
Een goede opening die je gelijk scherp zet. Wie heeft dit gezegd? Wat heeft hij gedaan? Wat is er gebeurd?
Vervolgens val je een verhaal binnen waarin 22 korte hoofdstukken kennis maakt met een aantal personages die allen hun eigenaardigheden en een verleden meedragen.
De schrijver heeft gedachtenspinsels en herinneringen aan het verleden van Jaap-Jan in het verhaal verweven waardoor je meer te weten komt over hoe hij de persoon is geworden die hij nu is. Het geeft ook een verklaring over hoe hij nu denkt en doet.
Ook weet hij zo te vertellen dat je het gevoel hebt er bij te zijn in het verhaal. Het moment dat Jaap-Jan weer oog in oog staat met Ivar geeft jezelf ook bijna dat benauwde gevoel.
Het verhaal is rauw, mooi, vol emoties en al had ik het einde anders verwacht vind ik het een heel mooie afsluiting