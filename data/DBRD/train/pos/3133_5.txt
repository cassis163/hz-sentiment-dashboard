Wild storm, een verhaal dat gaat over het leven na een tornado. Dit overkomt de 16-jarige Jersey en haar familie. Jersey woont samen met haar moeder en zusje Marin en stiefvader in Elizabeth Missouri, het middenwesten. Ze heeft een leuk leven samen met haar BFF Dani en Jane.

Dan slaat het noodlot toe, een tornado "een oorverdovend geluid als een naderende trein. Alle huizen waren met de grond gelijk gemaakt. Er was geen straat meer". Op dat moment is alleen Jersey thuis, zij overleeft de ramp, maar haar leven wordt nooit meer zoals vroeger.

Dit verhaal pakt je, ontroerd je tot in tranen. Hartverscheurend beschreven hoe mensen leven na een tornado, de een heeft geluk, de ander is echt alles kwijt, niet alleen materiaal maar ook familieleden. "Ik realiseerde me dat afscheid nemen niet het ergst is als iemand van wie je houdt plotseling overlijdt; de vraag of diegene wist hoeveel je van hem of haar hield. Het ergst is dat je geen tweede kans meer hebt, dat je niet opnieuw kunt beginnen".

Jersey wordt van de ene woonplek naar de andere gestuurd. Bij haar biologische vader is ze niet welkom, haar grootouders van moederskant kent ze niet. Ronnie, haar pleegvader kan haar niet verdragen. Vreselijk hoe met een jong meisje wordt omgegaan, dit is niet menselijk. "Alsof de tornado alles kapot had gemaakt en de schade onherstelbaar was. Hij had het heden verwoest, de toekomst tot een woestijn gemaakt en was bezig om ook mijn verleden uit te wissen."

Jennifer Brown kruipt in de huid van Jersey het is verbazingwekkend hoe zij de moed niet opgeeft, zo levensecht dat je het leven van Jersey meebeleeft.