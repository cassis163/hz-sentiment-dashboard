IJskoud is deel 2 van de vierluik van De Noordzeemoorden. Galgenveld vond ik al een redelijk boek waarvan ik toch wel heel graag het vervolg wilde lezen. En inderdaad Ijskoud gaat verder waar Galgenveld was gestopt.

Op een koude novemberdag is Sophie met haar oppaskindje Jesse op de kinderboerderij. Plots is Jesse weg en Sophie belt op een gegeven moment haar vriendin Kyra of ze wil helpen met zoeken, maar helaas. Geen spoor meer van Jesse.
Later blijkt er nog een jongen ontvoerd te zijn. En zo begint de zoektocht naar de vermiste jongens. Alleen blijft het niet bij deze twee jongens. Elke dag komen er meerdere meldingen binnen en wordt er zeer grote ruimte vrijgemaakt voor deze zaak.

Tussendoor is Kyra nog steeds op zoek naar haar zus Sarina waar hier in het verhaal steeds wat meer over verteld wordt en ook bekend wordt.
En hoe gaat het met onze Jane. Wie is ze en wat is er met haar gebeurd?

Vanaf het eerste hoofdstuk tot en met het laatste hoofdstuk heeft het boek me weten te boeien. Door de wat korte hoofdstukken is het boek makkelijk weg te leggen, maar ook om het snel weer op te pakken om te weten hoe het boek afloopt.
De verhaallijn zit goed in elkaar en ik kan eigenlijk niet wachten op deel 3.