"Nors, oud en kwaad, maar toch onweerstaanbaar" staat op de achterflap van het boek. Nors en kwaad is Ove zeker, maar is 59 oud?

De eerste veertig bladzijden heb ik met gemengde gevoelens gelezen. Ik vond het erg "lach-of-ik-schiet-achtig" geschreven, maar daarna begon het boek me toch wel te boeien. Het is niet van een hoog literair gehalte, maar wel lekker om op een vakantiedag tot je te nemen.

Hoewel het allemaal best behoorlijk voorspelbaar is, word je als lezer toch wel weer met je neus op bepaalde feiten gedrukt en zo af en toe wist het boek me zelfs nog wel een beetje te ontroeren!

En dat er een (trouwe) kat in voorkomt maakte het uiteraard de moeite van het lezen waard! ;-)