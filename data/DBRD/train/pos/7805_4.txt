In 'Op scoutingkamp' duik je weer in de avonturen van Froekje en Mies. Dit keer zitten de meisjes in groep 7 en gaan voor het eerst op scoutingkamp. Allereerst maken de meisjes een paklijst, dat is al een avontuur op zich. Wanneer ze uiteindelijk aankomen op de plek in Drenthe, zien ze iemand die ze kennen: Kasper. Kasper is d√© pestkop van Froekje en Mies.

Als duidelijk wordt dat beide scoutinggroepen het terrein moeten delen, leggen Froekje en Mies zich daarbij neer. Toch begint Kasper weer met pesterijen. Hij laat het zo allemaal gebeuren dat Froekje en Mies de schuld krijgen en dat hij als held wordt gezien.

Bij een spel in het bos, grijpt Kasper Froekje vast. Hij bedreigt haar dat als ze niet naar hem luistert, hij Mies iets aan zal doen. Froekje weet niet zo goed wat ze moet doen.

Of het allemaal goed komt met de vlottenrace en de bonte avond, zul je zelf moeten gaan lezen in het boek. Het boek is zeer leuk om te lezen voor kinderen rond de 10 jaar. Voorlezen kan ook. Ook in dit boek van Froekje en Mies zijn de illustraties prachtig. Ik ben heel benieuwd naar de avonturen van Froekje en Mies in het nieuwe boek dat in het voorjaar van 2018 uit zal komen.