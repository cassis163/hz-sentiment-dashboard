Het was een perfecte dag om Expres te Verdwalen.
Bij zonsopgang stond juf Wervelwind op het uitkijkplatform van de vuurtoren van haar Avonturenschool. Boven haar draaide langzaam een brede lichtstraal rond. De lerares tuurde door een verrekijker, terwijl haar twee corgi’s toekeken. Vanuit het westen kwamen onheilspellende legers van donkere wolken aanmarcheren. Het zou slecht weer worden. Maar eigenlijk was het hier, bij de Grote Witte Vuurtoren aan Zee, altijd slecht weer.
‘Denken jullie dat het gaat stormen, jongens?’
Abel likte aan zijn poot en stak hem in de lucht om de windrichting te bepalen. Tasman knkte bevestigend. Ja, het zou waarschijnlijk gaan stormen.
Juf Wervelwind tuurde de horizon af en zag in de verte vijf vage voorwerpen door de lucht suizen. Ze vlogen in een V-formatie, als ganzen die voor de winter naar het zuiden trekken maar dit waren geen ganzen. Het waren dozen, vijf grote dozen. Ze vlogen naar het noorden toe, boven de weg langs de rotsige zeekust, recht op de school af. ‘Ze zijn er!’ Juf Wervelwind haastte zich naar binnen en holde kletterend de wenteltrap af, rond en rond. (blz. 29)

In deze vijf dozen zitten vier meisje, één van de dozen is onderweg opengegaan en het meisje dat erin zou moeten zitten is verdwenen. Deze meisjes zijn door hun zeer drukke ouders opgestuurd naar de avonturenschool van juf Wervelwind. Ondanks dat deze meisjes thuis weinig aandacht kregen willen ze hier helemaal niet zijn. Ze willen terug naar huis… Ze worden naar hun slaapzaal gebracht en even later krijgen ze uitleg van juf Wervelwind over de avonturenschool.

En even later lopen de vier meisjes in de stromende regen achter juf Wervelwind aan. Dan komt er een heel harde windvlaag, de Hemelbezemwind, en ze worden de lucht ingeblazen. Ze gaan op zoek naar Dahlia, het verdwenen meisje. Maar om haar te verdwenen moeten ze eerst Expres Verdwalen. En dat lukt. Als de wind gaat liggen hebben ze geen flauw idee waar ze zijn. Het regent ook nog steeds, maar juf Wervelwind leidt de meisjes naar een Regenschermboom.

Zullen ze Dahlia terugvinden? En wat zullen de meisjes nog meer leren op de avonturenschool?

Lees de rest van mijn recensie op Ikvindlezenleuk