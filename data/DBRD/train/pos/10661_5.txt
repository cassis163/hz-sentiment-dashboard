Normaal gezien lees ik altijd een boek voordat ik de film kijk. Bij deze was dat niet het geval, en ik moet zeggen: ik ben onder de indruk. Boeken zijn altijd beter dan films en dat is bij deze nog maar eens bewezen.
Ik was al onder de indruk van de film, dus ik had erg hoge verwachtingen voor het boek. Gelukkig is het boek helemaal geweldig! Ik werd volledig meegesleurd in het verhaal en het duurde dan ook niet lang voordat het boek uit was. Een goed teken, want als een boek bij mij op minder dan 3 dagen uit is, mag je er vanuit gaan dat het super leest en makkelijk te volgen is.
Ik kocht meteen de andere boeken, en nu heb ik ze ondertussen alle 6 in mijn boekenkast staan. Ik heb er 5 gelezen nu, en de 6de staat klaar om erin te beginnen. Ik heb met smacht gewacht tot hij uitkwam, ik slaakte bijna een vreugdekreet in de boekenwinkel toen ik hem daar Ã©indelijk zag staan.
Nouja terug over de Stad van Beenderen, ik raad je dit boek echt aan. Als je houd van fantasy op het hoogste niveau, dan is dit een toppertje! Bereid je wel alvast voor dat je een beetje teleurgesteld gaat zijn over de romance, maar laten we zeggen dat die nog volledig losloopt in de volgende boeken... ;)
Kortom, Cassandra is een fenomenale schrijfster, en ik hoop van harte dat de uitgeverij beslist om nog andere boeken van haar te vertalen. Het verhaal van de schaduwjagers is namelijk niet alleen deze zesdelige serie, ze schreef nog boeken ervoor en erna over hen.