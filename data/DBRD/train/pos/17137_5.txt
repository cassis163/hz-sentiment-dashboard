Nadat ik Ragdoll gelezen had was ik niet erg overtuigd. Daarom ook de beslissing genomen om Marionet niet aan te schaffen, maar te lezen via de bibliotheek en nu.... heb ik spijt dat ik het boek toch niet zelf aangeschaft heb.

In marionet volgen we Baxter weer die dit keer naar New York gehaald word voor een zaak die veel op de lappenpoppen-moorden lijkt. Samen met Rouche (Roesj, Roest, Ranch...) en Curtis gaat Baxter op onderzoek uit. Al gauw komen ze gebeurtenissen tegen die te afschuwelijk zijn voor woorden. En komt de ene plot twist na de andere voorbij.

Ik vond Marionet echt 10x beter dan Ragdoll. Heb deze ook met veel plezier gelezen en was ook vaak geschokt van de gruwelijke gebeurtenissen. Het boek vond ik zeer boeiend en het verhaal zakte geen één keer in. En dan nog de epiloog.... Dit boek gaat achteraf toch nog aangeschaft worden en ben ook zeer benieuwd naar het volgende deel van de William Fawkes-serie.