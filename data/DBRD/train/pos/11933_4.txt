Spiegel is een mooi boek waar veel mensen zich in zullen herkennen. Vier jongeren die het moeilijk hebben, vinden hoop in de schoolband waar ze verplicht aan moesten beginnen. De moeilijkheden tijdens de puberteit, het zoeken naar je eigen identiteit en omgaan met verschillen. Daarbij komt er in dit boek ook een stukje detective voor. Deze punten bij elkaar maken het boek spannend en herkenbaar. Je raakt er snel in betrokken doordat je misschien jezelf herkent in de personages en doordat je je afvraagt wat het mysterie is.
Jammer en helaas, is het best voorspelbaar wie de dader is. Het was voor mij in ieder geval duidelijk. Toch las ik door, het was alsnog spannend. Ook de schrijfwijze zorgt ervoor dat je vlot doorleest. Daarom vind ik dat dit boek geschikt is voor jong en oud.
Dit boek is het eerste boek van Cara Delevingne. Zij is al bekend met haar modellenwerk. Voor het schrijven van dit boek heeft ze hulp gekregen van Rowan Coleman. Samen hebben zij het goed gedaan. Dit boek is, ondanks dat het een beetje voorspelbaar is, een echte aanrader.