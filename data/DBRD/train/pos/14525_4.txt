Ten eerste was het een super magisch boek. Nu ben ik best wel thuis is het genre magie, maar dit was een hele andere kant en heel tof om te ontdekken. De wereld wordt in geuren en kleuren verteld en het voelt op zo'n manier dat het onwijs echt aanvoelt.
Ook de band tussen de twee zussen is supersterk en het was fijn om een boek te lezen waarin zo'n soort liefde de hoofdrol speelt, in plaats van liefde in de romantische zin. Naast deze hartverwarmende zussenband, is er ook de leuke en een tikje mysterieuze Julian, over wie je eigenlijke rest van het boek allerlei verdenkingen hebt en je afvraagt wat zijn precieze rol is.
En steeds als je denkt dat je snapt hoe het in elkaar zit, is het weet helemaal anders, wat het boek spannend maakt en waardoor je het liefst zelf ook een kijkje wilt nemen in de bijzondere wereld van Caraval.
Zeker een aanrader dus, als je meegesleept wilt worden in een andere wereld!