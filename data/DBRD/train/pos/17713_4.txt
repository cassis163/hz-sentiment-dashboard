Met grote nieuwsgierigheid begon ik aan dit boek van de voor mij onbekende Vlaamse auteur Hilde Vandermeeren en gelijk werd ik verrast want vanaf de eerste bladzijde werd ik het verhaal in gezogen.

Hilde heeft een zeer prettige vlotte schrijfstijl met een beetje James Patterson-achtige manier om bijna ieder hoofdstuk te eindigen met een cliffhanger waardoor je door wilt lezen. In tegenstelling bij boeken van andere Vlaamse auteurs bezigt Hilde geen Vlaamse uitdrukkingen of woorden.
Je krijgt vanaf verschillende kanten en personen het verhaal mee maar dat is geen enkel probleem, het wordt zo, bijna, filmisch omschreven dat het is alsof je er bij bent. De personages worden goed omschreven en ontwikkelen zich naarmate het verhaal vordert. Met sommigen leef je mee, aan anderen erger je jezelf, er zit van alles in.
Er zit een behoorlijke dosis psychologie in en dat maakt dit voor mij een psychologische thriller, mijn favoriete soort thriller :-)
De plot zit goed in elkaar en je kan merken dat ze zich goed heeft verdiept in bepaalde onderwerpen. Er wordt niks te vroeg prijsgegeven dus tot op het laatst blijft het spannend.
Dit boek heeft mij nieuwsgierig gemaakt naar de andere boeken van deze auteur dus het blijft zeker niet bij deze ene.

Spanning: 4 sterren
Schrijfstijl: 4 sterren
Orginaliteit: 4 sterren
Psychologie: 5 sterren
Leesplezier: 5 sterren