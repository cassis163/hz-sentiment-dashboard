Wauw! Dit boek geeft perfect de pesterijen die kunnen ontstaan weer. De verminkte August moet naar de middelbare school. Hij gaat voor het eerst naar een echte school. Vanaf de eerste dag verloopt dit anders; hij heeft een zwaar verminkt gezicht. Natuurlijk wordt hij gepest...

Het verhaal - geschreven voor Palacio - vertelt het verhaal van August vanuit verschillende perspectieven. Zo maak je het verhaal mee vanuit August, maar ook vanuit zijn zusje, Via, en een van zijn vrienden. Op die manier krijg je alles mee. Het verhaal is hard, meedogenloos, maar eerlijk. Je krijgt, als lezer, een goed beeld van het gevoel van de pubers op de middelbare school. De schrijfster gaat verder dan alleen het beschrijven van de gevoelens van de gepeste, maar ze luistert ook naar het zusje en het vriendje van het zusje. Ook hen leer je begrijpen.

Kortom; een must-read voor elke middelbare scholier. Het boek is zeker niet moeilijk, waardoor de leesdrempel laag ligt. Daar ligt dan ook de kracht!