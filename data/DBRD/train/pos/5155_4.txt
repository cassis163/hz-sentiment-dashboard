Vandaag ben ik Alice is een mooi geschreven en aangrijpend boek over een meisje met een dissociatieve identiteitsstoornis. Het is een heftig verhaal om te lezen, maar ook erg interessant. Je ervaart de stoornis zoals Alice het zelf ervaart, in plaats van dat je het als buitenstaander ziet.

Een echte aanrader, zeker voor mensen met interesse in psychologie en persoonljkheidsstoornissen. Je moet er echter wel tegen kunnen, het verhaal is erg zielig - Alice is in haar jonge jaren seksueel misbruikt - en de details worden nogal grafisch beschreven. Dus zeker niet voor mensen met een zwakke maag!