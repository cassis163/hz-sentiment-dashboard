Ik volg je van Marelle Boersma

Eerder dit jaar had ik het boek Moederziel gewonnen. Schitterend boek, ben daarna ook alle andere boeken van haar gaan lezen. Mag ook wel zeggen dat ik een grote fan ben geworden.
De verwachtingen van het boek Ik volg je, waren dus al hooggespannen.
De cover heeft al meteen een uitstraling van : dit wordt spannend en indrukwekkend.

Zodra je dit boek gaat lezen, gebeurt het eigenlijk al meteen, je zit vast in het verhaal en je wilt alleen maar verder lezen. Als ik meer tijd had gehad, zou ik dit boek zeker in 1 keer uit hebben gelezen. Het heeft mij in ieder geval van mijn nachtrust verstoord.

De proloog begint al benauwend eng en stoppen met lezen is bijna onmogelijk.
De hoofdpersoon is Pien, een alleenstaande moeder, die in een dorp op de Veluwe woont.
Een dorp waar een alleenstaande moeder niet zo snel geaccepteerd wordt , en Pien moet ook heel veel moeite doen om op te boksen tegen te vooroordelen die de mensen in dit dorp hebben.
Het verhaal speelt zich af vlak bij een dorp waar ik zelf woon ( maar niet geboren ben), en bovenstaand gegeven is mij dan ook niet helemaal onbekend.
Pien werkt bij de thuiszorg en moet regelmatig medicijnen ophalen bij de apotheek.
Ze krijgt een uitnodiging van Theo, de apotheker, om een avondje samen met een andere collega en haar vriend te komen eten. Dit is het begin van een verschrikkelijke angstaanjagende periode, waarbij Pien flink teleurgesteld wordt in de mensen omdat ze haar niet willen geloven en bijna iedereen in het dorp tegen haar is.
Het verhaal is vlot geschreven en van het begin tot het einde zeer spannend, maar ook heel indrukwekkend. Voor iemand die dit nog nooit is overkomen, is het ook bijna niet voor te stellen.
Maar wat een impact heeft dit op je leven, verschrikkelijk.
Marelle heeft met Ik volg je zeker weer een heel goed verhaal op papier gezet en ik kijk alweer uit naar haar volgende boek.