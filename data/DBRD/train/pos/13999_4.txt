Samenvatting

1993: in Dakar land het vliegtuig van journalist Mike. Hij doet veel onderzoek in derdewereldlanden en is nu in Afrika voor een opdracht. Hij doet het werk al 16 jaar en voor deze opdracht wil de krant waar hij voor werkt, dat hij aanwezig is bij een bijzondere persconferentie. Hij ontmoet daar Michelle en hij is zeer onder de indruk van haar charmes. Dan is er een explosie en worden Michelle en Mike opgepakt, met een groot drama als gevolg.


6 april 1994: Een vliegtuig met daarin de Rwandese president Habyarimana en de president van Burundi Ntaryamira werd met twee SAM 7 raketten neergeschoten tijdens de voorbereidingen om te landen in Kigali. Een dodelijke tragedie die nooit is ontrafeld. Een verschrikkelijk bloedbad was het gevolg: in 3 maanden tijd werden in Rwanda 900.000 onschuldige Tutsi's en gematigde Hutu's op gruwelijke wijze vermoord. Tegen wil en dank raakte de Nederlandse journalist Mike betrokken bij deze gebeurtenissen en bij het werk van de IsraÃ«lische en Franse geheime diensten. In deze zinderende thriller, waarin een opleidingskamp van de terreurorganisatie Al-Qaida moet worden vernietigd, wordt langzaam duidelijk wat er op die fatale datum is gebeurd...en wat het drama van een jaar geleden daar mee te maken had.

De elementen

De cover is prachtig, die valt zeker op in de winkel. Het thema duidt op een echt "mannenboek'. Natuurlijk is mijn interesse ook gewekt en om te kijken of dat klopt.. ga ik ervoor. Ronnie heeft een prettige vertelstijl. In de ik-vorm, maar zeker niet vervelend, vertelt hij het verhaal over journalist Mike. Oftewel ..Mike vertelt. In vloeiende zinnen lezen we over Mike, de journalist, en wat hij meemaakt. Voordat hij er erg in heeft is er al gevaar voor eigen leven. Waar is hij in beland? De spanning wordt stapsgewijs opgebouwd en als de missie uit 1994 gedeeltelijk mislukt breekt letterlijk de hel los. En is Mike en zijn geheime missie niet veilig. Vanaf dat moment is de golf van spanning goed aanwezig. En wil je als lezer eigenlijk maar 1 ding: doorlezen.

Een element van het boek is de Hutu- en Tutsi- oorlog en hoe zij wreed met elkaar omgaan. De Hutu's verdenken de Hutsi's van veel leed of landinname. EN de Tutsi's moeten het daarom met de dood bekopen. Ze willen alle Tutsi's eruit hebben. Mike schrikt, het lijkt op de propaganda uit de 2e WO. Gezien het best een lastige materie is, heeft Ronnie Rokebrand het zo neergezet dat het voor ieder te snappen is. Een 2e element uit het boek is de geheime dienst en hun samenwerking met anderen. Een 3e element is: wapens. De auteur heeft zich zeer goed verdiept in de materie. Thema's als dood, wraak, rassenhaat en verdriet komen aan bod. In de zeer spannende thriller "Operatie Hanokmin".

Conclusie

Operatie Hanokmin is een vlijmscherpe thriller over oorlog, wapens en zeer geheimzinnige opdrachten. Mike journalist van beroep, wordt uitgezonden naar Afrika voor een opdracht. Dat loopt bijna fataal af. Met dat op zijn netvlies gaat hij een jaar later weer naar Afrika, voor een belangrijke persconferentie. Als hij iemand voorbij ziet komen, die hij een jaar geleden ook tegenkwam..gaat er een belletje af. Voordat hij het kan beseffen komt hij in een situatie terecht, waarbij er maar 1 keuze is. Maar wie staat er aan zijn kant en wie kan hij eigenlijk vertrouwen?