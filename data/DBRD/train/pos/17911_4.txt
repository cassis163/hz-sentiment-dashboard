Samen met zijn moeder verhuist Silas naar Het Zuiden. Zijn mama gaat werken in een landhuis, zij verzorgt er oudere mensen. Silas gaat mee naar het grote huis als hij niet naar school hoeft. Terwijl zijn moeder werkt, verkent hij het bos (Dit mag eigenlijk niet van zijn mama.). Tijdens zijn eerste ontdekkingstocht komt hij oog in oog te staan met een wolf. Hij vertelt Johanna, een bewoonster van het huis, over zijn avontuur. Het wordt hun geheim. Want het dorp zit vol met jagers. Kan Silas het geheim van de wolf bewaren?

Silas en de wolf is een heel duidelijk boek voor kinderen om te lezen. Een mooi verhaal over verhuizen, vriendschap, geheimen,… Er staan mooie beschrijven in (feestdagen, geuren, koude of warmte,…), die niet te lang of te kort zijn. Hierdoor leest het boek erg vlot. Het verhaal is ook beeldend, ondanks dat er geen prentjes zijn, leef je mee in Silas zijn wereld. De realiteit wordt mooi weergegeven in het boek, ondanks dat het een fictief verhaal is. Er zijn herkenbare dingen: Sinterklaas, het spelen van de kinderen, het voorlezen van Silas,…