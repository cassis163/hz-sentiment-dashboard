“Wachten op een wonder”
Sara Loudin Thomas


De omslag van het boek is uitnodigend. Je wordt nieuwsgierig naar de hoofdpersoon en -zoals de titel je verteld- het wonder waar diegene op wacht.
Het boek spreekt vanaf de eerste bladzijde aan, leest vlot en je zit gelijk in het verhaal door de goede beschrijvingen van gebeurtenissen, emoties en karakters.
De schrijfster heeft hier niet veel woorden voor nodig!

Het verhaal neemt je mee in een proces van erkenning, acceptatie en vertrouwen.
Er gebeurt veel in het boek, er komen veel verschillende personen voor maar ik vond dit niet storend of verwarrend.
Bijzonder vond ik het om te lezen hoe een ‘vooraanstaand persoon in de gemeenschap’ een bepaalde invloed heeft op de stad.

De titel doet vermoeden dat er een wonder wordt verwacht.
Ik heb hier toch even over na moeten denken.
Welk wonder wordt er bedoeld?
Er gebeuren namelijk wel meer bijzondere of heel wonderlijke dingen.
Een vrouw met een speciale gave die hulp biedt in moeilijke tijden, het wonder van de liefde, het bijzondere van een gemeenschap die een ander gaat accepteren..
Maar wat is ‘het wonder’?
Ik ben er nog steeds niet helemaal over uit.
Naar mijn mening had de hele verhaallijn wat ingewikkelder mogen zijn. Nu werd het verhaal op het laatst misschien wat te voorspelbaar, het ging iets te snel.
Het boek had dikker kunnen zijn door alles wat er gebeurt.
Ook dan was het , door de vlotte schrijfstijl en doordat je je als lezer goed in kunt leven en meevoelen, nog steeds een goed leesbaar boek geweest!