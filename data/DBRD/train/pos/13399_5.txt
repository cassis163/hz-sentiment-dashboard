Dankzij Luitingh Sijthoff mocht ik een vooruitexemplaar lezen van Dert13n van Steve Cavanagh en meedoen met de sterren-thriller leesclub.

Eddie Flynn wordt advocaat van Robert Solomon (Bobby), een bekende acteur, die verdacht wordt van moord op zijn vrouw en hoofdbeveiliger. Eddie helpt en vecht graag voor zijn cliÃ«nten die hij gelooft. In eerste instantie was hij niet overtuigd van de onschuld van Bobby. Naarmate het proces vorderde raakte hij echter wel overtuigd in zijn onschuld en zet hij dan ook alles op alles om de onschuld van Bobby te bewijzen.

Joshua Kane is de moordenaar die op een slinkse wijze een plek weet te bemachtigen in de jury.
Hij is heel erg narcistisch en manipulatief. Ik ben absoluut geen fan van Joshua Kane, maar in dit verhaal kun je niet om hem heen. Soms denk je dat je achter de feiten aanloopt, omdat Joshua bijna alles tot in de puntjes heeft voorbereid, maar niets is voorspelbaar!

Dert13n is het vierde boek van Steve Cavanagh over Eddie Flynn die advocaat en voormalig oplichter is. Ik heb niet eerder een boek van Steve Cavanagh gelezen, maar dit boek kun je gerust lezen zonder dat je de voorgaande delen hebt gelezen.

Het boek leest lekker vlot weg en spoort zeker aan om door te lezen, omdat je wilt weten hoe het verhaal afloopt. Ik had tot het einde totaal geen idee wie de moordenaar was. Ik vond het een heel spannend boek en ik heb het boek in twee dagen uitgelezen. Na het lezen van Dert13n ben ik in ieder geval nieuwsgierig geworden naar de voorgaande delen van deze auteur, die ik ook zeker ga lezen.