Ik heb iets met boeken die mij zo nieuwsgierig maken dat ik ga zoeken op het internet. Zo ook dit boek van Rosamund Lipton die zich afspeelt in Alaska op de Dalton highway.

Ik heb wel eens iets van gezien op TV van deze weg, maar dit boek geeft me en veel beter begrip van de problemen en de omstandigheden op deze extreme weg.

De geloofwaardigheid van het plot is misschien discutabel.
Ik kan mij niet voorstellen dat een persoon die gewend is met een kleine auto door London rijdt, in staat is om een 40-ton truck te besturen op een van de gevaarlijkste wegen van de wereld. Tijdens sneeuwstormen en bij temperaturen van onder de -40 graden.

Maar dat is wat mij betreft vergeven omdat het mij zoveel anders heeft gebracht.