Iemand knielt bij het lichaam en houdt zijn oor boven het masker. `Een ambulance! schreeuwt een jongensstem. `We hebben een ambulance nodig! Op dat moment valt mijn leven in twee stukken: ervoor en erna. Zes seconden. Dat is precies hoelang de Afrekening duurt: een illegaal spel waarbij een slachtoffer in elkaar wordt geschopt voor geld. Veel geld. Jasmijn en haar vriendinnen besluiten mee te doen, maar de gevolgen blijken groter dan Jasmijn ooit had kunnen voorzien. Wie kun je vertrouwen als je niemand meer kunt vertrouwen?


Soms spelen Jasmijn en haar vriendinnen een soort spel, ze moeten elkaar opdrachten geven die maar zes seconden duren. Het zes seconden spel is gebaseerd op dé gebeurtenis van de geheimzinnige feesten, waarvan niemand weet wie ze geeft, of hoe je op de lijst komt. Op de feesten is er altijd een spel, de Afrekening. De personen die meedoen leggen om de beurt geld in de pot, het geld wat jij erbij legt mag niet minder zijn als dat van je voorganger. Degene die voor de pot gaat, wordt zes seconden lang in elkaar geschopt, daarna mag de persoon het geld houden.
Als Jasmijn en haar vriendinnen uitgenodigd blijken te zijn voor het feest, besluiten ze af te spreken allemaal mee te doen aan de Afrekening. Echter gaat het tijdens de Afrekening mis, goed mis, en de gevolgen ervan zijn groter als Jasmijn voor ogen had kunnen houden.


Zes seconden, wat kan er allemaal gebeuren is zes seconden? Vroeg ik mijzelf af toen ik het boek meenam van de bibliotheek. De titel en de achterkant sprak mij erg aan. Het concept leek mij reuze interessant, echter kan de uitwerking van concepten soms erg tegenvallen, maar daar moet je niet van uit gaan als je een boek gaat lezen.
Het boek Zes Seconden is duidelijk, legt alles goed uit zodat er eigenlijk geen verwarring ontstaat over de passages. Het boek leest fijn door, het is makkelijk te lezen en zo ook voor de jongere lezers wat toegankelijker.
Wat ik niet had verwacht bij dit boek wat de manier van spanning, ik kan het niet precies omschrijven, maar wat ik wel kan zeggen is dat ik op sommige stukken het boek niet weg kon leggen, het was gewoon te spannend om te stoppen. Het voordeel van dit boek is wel dat het wat dunner is, waardoor je niet heel veel slaap zal missen als je het boek niet weg kan leggen.
Het einde van dit boek blijft toch mysterieus, waardoor je je toch dingen gaat overvragen, over hoe het nou uiteindelijk verder gaat. Het open einde is op een leuke manier gecreëerd door Daniëlle Bakhuis, waardoor je na het lezen van het boek toch gaat nadenken over hoe het nou verder zal gaan.
Wat ik wel jammer vond, maar wat ook niet weer heel erg nodig was bij dit boek, was dat het vrij weinig diepgang van de personages bevatte. Echter mis je het ook weer niet heel erg bij dit boek, omdat het eigenlijk helemaal niet nodig is.

Ben je op zoek naar een niet al te moeilijk boek, maar waar wel spanning in zit en een origineel concept? Dan zal ik je toch Zes Seconden van Daniëlle Bakhuis aanraden.


Ik geef het boek 4/5 sterren.



Verdere informatie:
Taal: Nederlands (oorspronkelijk Nederlands);
Uitgeverij: Ploegsma;
Aantal bladzijden: 200;
Gelezen versie: Hardcover;
ISBN: 9021673193.