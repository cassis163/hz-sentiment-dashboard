Harry Bingham is Brits maar bracht veel tijd door in Wales. Het is daar dat zijn Fiona Griffiths serie is gesitueerd. De eerste twee boeken zijn naar het Nederlands vertaald maar de rest, naar mijn weten, niet.

Ik noem Fiona Griffiths wel eens de Lisbeth Salander van Wales, want daar is ze het beste mee te vergelijken. Ze overtreedt de regels nog wel eens tijdens haar speurtaken en is niet echt de meest sociale persoon. In dit boek raakt ze echter bevriend met een archeologe en duikt in een zaak die een link lijkt te hebben met de Arthurlegendes. Naast dat dit een spannende thriller is, gaat het ook over het vervalsen van oudheidkundige voorwerpen en is daardoor niet alleen spannend maar ook interessant om te lezen.

Deze hele Fiona Griffiths serie heeft hetzelfde, hoge niveau. Alhoewel de boeken op zichzelf zijn te lezen is het toch beter om de serie vanaf het begin te lezen. Je leert daardoor Fiona en de mensen om haar heen beter kennen.

Een echte aanrader.