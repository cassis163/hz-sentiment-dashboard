Bibi Boom heeft zichzelf met haar eerste Young Adult thriller absoluut goed gepresenteerd als auteur.

Twee jongeren, Florian en Donna, verwikkelt in een fijne relatie, raken door invloeden van buitenaf verstrikt in een web van schijnwerelden en intriges. Florian komt tijdens een zwak moment in een sekte terecht en laat zich volkomen meeslepen om hun te volgen. Hij is bereid zijn hele leven er voor op te geven. Donna werkt ondertussen voor Florian’s moeder in de modewereld en wordt ook van alles voorgehouden. Florian’s moeder vind het wel goed dat ze niet zo vaak samen zijn en vergt het uiterste van Donna door haar te betrekken bij een grote opdracht. Ondertussen proberen zowel Florian als Donna toch een teken van leven achter te laten voor elkaar, beide blijven zich toch afvragen waarom de ander niks van zich laat horen. De aanwijzingen lopen echter uit op niets. Pas als het bijna te laat lijkt te zijn, ontdekt Donna wat er aan de hand is met Florian en probeert ze Florian’s moeder te overtuigen hem te redden. Samen gaan ze de strijd aan om hem weer los te weken van de sekte, waarvan Florian heilig van overtuigd is , dat die wereld heel gewoon is.

Het verhaal is zo geschreven dat je je als lezer direct mee laat voeren door de hoofdpersoon. Door het verhaal te lezen, krijg je een goed beeld hoe gemakkelijk jongeren in deze tijd beïnvloed kunnen worden terwijl familieleden en vrienden zich machteloos voelen en amper iets kunnen doen. Als lezer wordt je volkomen meegesleept vanaf de eerste bladzijde en teruggaan is niet meer mogelijk. Constant wil je tegen de hoofdpersonen vertellen wat ze moeten doen en welke beslissingen ze moeten nemen. Als buitenstaander denk je vaak ,hoe kan dit jongeren overkomen , waarom doet niemand iets? Maar na het lezen van dit boek, begrijp je zelf echt hoe het zover heeft kunnen komen dat een persoon in een moment van zwakte daar ontvankelijk voor is.

Mooie cover , aparte letterstijl, categorie YA, kleine oplage.