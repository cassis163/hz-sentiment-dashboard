Rasmus Grube, het hoofd van de Noord-Jutlandse afdeling voor geweldsdelicten, wordt geconfronteerd met de moord op Hans-Otto Corfitzen, 73 jaar oud en voormalig topdiplomaat ,mecenas en kasteelheer van Norlund Slot, een voormalig machtscentrum uit lang vervlogen tijden.

Niels Oxen, voormalig commando en de hoogst gedecoreerde Deense militair in de geschiedenis van het land als gevolg van meermalen bekroond heldhaftig gedrag tussen uitzendingen naar de Balkan en Afghanistan, wil de traumatische gebeurtenissen en de verschrikkelijke dromen waar hij last van heeft, achter zich laten. Hij maakt bivak in de bossen die horen bij het kasteel.

Door een toevallig bezoek aan het kasteel wordt hij verdachte in de moord op Hans-Otto Corfitzen. Uitermate uitzonderlijk is dat de top van de politieke inlichtingendienst ( PET), Axel Mosman en Martin Rytter, aanwezig is het verhoor van Niels Oxen.

Er moet dus meer aan de hand zijn. En dat blijkt ook.


Het eersteling van Jens Henrik Jensen is een krachtig en zeer spannend debuut, het eerste deel van de voorziene trilogie. Het is begrijpelijk dat Jensen nogal wat tijd kwijt is aan de introductie van een groot aantal personen en achtergronden. Ook het verhaal zelf speelt op een groot aantal locaties. Het is een vrij rechtlijnig verhaal met hier en daar historische achtergronden. De verdieping en uitbreiding van de centrale verhaallijn is boeiend. Het geheel is gemakkelijk te volgen.

De karakters van de hoofdrolspelers zijn netjes maar beperkt ( schematisch) uitgewerkt. Alleen bij Niels Oxen vindt er een zekere uitdieping plaats van zijn traumaâ€™s en angstbeelden, echter een uitwerking van de andere, relevante zaken ( relaties en kind bij voorbeeld) blijft achterwege. Wellicht dat de volgende delen wat meer toevoegen?

Een dikke 8, zijnde vier sterren