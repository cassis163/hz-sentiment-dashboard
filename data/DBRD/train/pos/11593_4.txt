Moederhart is een totaal ander boek dan de boeken die eerder zijn geschreven door Middelbeek. Waar die luchtig en grappig waren is dit boek wat meer beladen. Want het is niet niks als je op 30ste te horen krijgt dat je moeder niet je biologische moeder is en al helemaal niet als je zwanger bent.
Het boek gaat over de zoektocht naar de de afkomst van Anna want nu ze zwanger is wil ze toch graag weten of er erfelijke ziektes in haar familie voorkomt, maar ze is ook op zoek naar zichzelf, kan ze wel een goede moeder zijn?
Het is een verhaal dat ze meteen pakt en je weet vast te houden, ook al is Anna alleen maar met zichzelf bezig en wat minder met haar zwangerschap. Het is wel zo geschreven dat ik dat niet storend vond. Omdat ik erg nieuwsgierig was naar het feit of ze haar moeder zou vinden en wat de reden van de adoptie was, had ik het boek dan ook snel uit. Het verhaal is goed geschreven en ik leefde echt met Anna mee. Zeker een aanrader dit verhaal.