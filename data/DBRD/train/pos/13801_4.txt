"de Kluizenaar" is het 3e deel in wat wij in Nederland het Wisting kwartet noemen, maar wat in feite het 10e deel is rond inspecteur William Wisting. Auteur is de Noor Jørn Lier Horst (1970, Bamble, Noorwegen)

Het boek kent twee verhaallijnen. Aan de ene kant het onderzoek van Wisting naar de moord op een ongeïdentificeerd lijk waar een connectie lijkt te zijn met een al jaren lang gezochte Amerikaanse serie moordenaar. Aan de andere kant een onderzoek van zijn dochter Line, die een dood aangetroffen man die 4 maanden dood in zijn huis zat voor hij werd gevonden als kapstok gebruikt om een verhaal te schrijven over een ook in Noorwegen groot maatschappelijk probleem van het individualiseren van de samenleving.

Horst werkt in de beste Scandinavische traditie en vertelt zijn verhaal in een mooi traag tempo vol met sfeertekeningen. Geen bombastische uitspattingen maar een welhaast van onnodige opsmuk ontdane vertelstijl rond een maatschappelijk thema.Dit maakt het boek geloofwaardig en aan de trage kant waarbij je prima mee kunt puzzelen.Nadeel van de aanpak kan zijn dat het balanceert op de dunne scheidslijn van saai en weinig dynamisch en reëel en geloofwaardig. Horst blijft net aan de goede kant van die lijn. Een fijn boek om even te onthaasten.

3,5 sterren.