Het ongelukproject wordt Het rosie project voor jongeren genoemd. Toevallig heb ik dat boek ook gelezen (leuk boek), maar dat was niet de reden dat ik dit boek ben gaan lezen. Ik zie vergelijkingen, maar verder zijn het totaal verschillende verhalen.
Het is een ontspannen, snel lezend boek, met een paar serieuze onderwerpen, zoals rouwen, acceptatie en jezelf zijn.

David is een personage, die ik vanaf het eerste moment al mocht. Hij is lief, eerlijk (soms een beetje te), stuntelig en wat onwetend. Hij is dol op cijfers en erg slim, maar hij begrijpt niet altijd de wereld om zich heen. Van Kit heb ik heel lang niet geweten wat ik vond. Ze is geen verkeerd personage. Ze draagt alleen zoâ€™n zware last met zich mee, waardoor ze niet altijd de beste keuzes maakt. David en Kit, hun band is echt leuk om te lezen. Ze helpen elkaar, zonder dat het te beseffen. Je ziet ze steeds meer naar elkaar toe groeien. Hun vriendschap is zo heerlijk open.

Het heet het ongeluksproject, maar dat speelt maar een klein deel in het verhaal, met een hele andere wending dan je zou verwachten. Het boek gaat over veel meer. Hoe belangrijk het is om jezelf te blijven, ondanks de mening van anderen. Goed-raar zijn bestaat. Ik snap echt niet hoe we elkaar zo kunnen behandelen, zoals Justin en Gabriel tegen David, alleen omdat hij anders is. Kit kijkt verder, ze kijkt naar het innerlijk. Uiteindelijk hoort het daar ook om te draaien. Daardoor ben ik Kit gaan mogen, omdat ze David leuk vind om wie hij is, zelfs voor hem opkomt. Ik had alleen moeite met het feit dat ze zoveel opkropte, niet praat, maar wel lijdt. Het is mooi om te lezen dat ze dankzij David, iemand met een eigen kijk op de wereld, leert verder gaan. Soms komt hulp van totaal onverwachte personen, die een geheel nieuwe kijk op je leven geven. David is wat dat betreft een best inspirerend persoon, zonder dat hij dat weet. Hij wil leren van zijn fouten, ook al weet hij niet altijd dat hij fouten heeft gemaakt, maar hij gaat tot het uiterste om ze goed te maken. Wat ik echt zo lief vind.