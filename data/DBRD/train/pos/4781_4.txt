In ons huishouden is er een grote lezer en helaas hebben de kinderen dat nog niet echt overgenomen. Voor het eerst hebben wij meegedaan met de Hebbanbuzz op aanraden van mijn schoonzus. Super enthousiast was ik dan ook toen we mee mochten gaan doen!

Inmiddels zijn we halverwege het boek, elke avond is een feestje en mijn dochter kijkt er elke keer naar uit. Wat gaat er vanavond weer gebeuren met Kasper?

Het boek is op een hele humoristische manier geschreven. Vooral het eerste hoofdstuk is echt hilarisch! Kasper is een beetje een sulletje en maakt de gekste avonturen mee als dier. Of het nu een spin, een duif of een kip is, het is erg leuk geschreven. Hij probeert zijn vrienden te overtuigen dat hij af en toe in een dier veranderd maar dat is niet gemakkelijk. Zijn vrienden proberen het op hele spannende wijze uit te lokken, maar of dit luktâ€¦

Regelmatig staat er een voettekst bij waarbij de schrijver Sam Copeland iets uitlegt op geheel eigen humoristische wijze. Zelfs mijn dochter zegt meteen mama wat staat daar omdat ze die ook zo grappig vind.
Kasper wordt een kip is het eerste deel, er schijnen drie delen te komen van dit boek en eerlijk gezegd, ik kan niet wachten! Het boek is voor kinderen in de leeftijdsklasse 7-9 jaar, dit klopt ook wel mijn zoon van 10 heb ik nog niet kunnen overtuigen dat het een super leuk boek is.