Dit boek begint heel erg spannend. Er worden moorden gepleegd op 3 pleeggezinnen en telkens 1 kind wordt gered door een mysterieus iemand. Het toeval wil dat deze drie kinderen eerder ook bijna slachtoffer waren van een moord in hun eigen gezin. Deze kinderen komen door inmenging van de Mephisto club, bekend uit andere boeken van Tess Gerritsen, op een kostschool midden in de bossen van Maine terecht. hier zijn ze veilig, totdat er een moord plaatsvindt. En nog een....Het toeval wil dat Maura daar net op bezoek is bij Julian, haar "pleegzoon" dit gedeelte verwijst terug naar het boek "sneeuwval" waar Maura en Jullian elkaar hebben leren kennen en veel meegemaakt hebben. Je kunt dit boek dan ook niet echt lezen zonder andere boeken van Tess Gerritsen te hebben gelezen. Maar dat is geen straf.
De moordenaar van de gezinnen en pleeggezinnen loopt weer vrij rond en het wordt een kat- en muisspel om deze op tijd te vinden. Dat wordt bemoeilijkt omdat ze ook achter Jane en haar collega Frost zitten om te voorkomen dat zij de zaak oplossen.
Het is spannend geschreven, de schrijfstijl van Tess Gerritsen is direct duidelijk en het verhaal klopt helemaal. je leest dat ze kennis heeft van pathologie en de politiewereld. Ik wilde pas stoppen met lezen toen ik het uithad.