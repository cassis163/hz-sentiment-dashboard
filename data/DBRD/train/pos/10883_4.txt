Indringend en boeiend vond ik deze psychologische roman. Een heftig onderwerp hoe een transsexueel zich voelt in een harde begriploze maatschappij.
Julius heeft het erg moeilijk op school doordat hij anders is en zijn uiterste best doet om 'gewoon' te zijn. Hij wordt vreselijk gepest door een groep jongens die hem met regelmaat mishandelen en hem bovendien uitschelden voor homo en mietje.Julius heeft altijd gevoeld dat hij in het verkeerde lichaam zat en voelde zich heel ongelukkig. Dan leert hij Val√©rie kennen en hij vindt steun en liefde in de armen van dit meisje. Samen verhuizen ze naar Amsterdam, gaan trouwen en krijgen een zoon (Beer). Maar hoe Julius het ook probeert, hij kan zijn gevoelens niet onderdrukken en is radeloos als hij probeert zich van zijn leven te beroven.. In Een enkeltje Venus blikt hij terug op zijn leven, aan de vooravond van zijn geslachtsoperatie.
Een interessant boek met het onderwerp genderdysforie/transgender waarin ik mij nauwelijks ooit verdiept heb..