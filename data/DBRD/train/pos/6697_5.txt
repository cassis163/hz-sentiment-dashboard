Als een naief jong meisje verliefd wordt op een hardrocker, wordt ze zelf ook hardrocker, daar heeft niemand veel last van. Wat er kan gebeuren als datzelfde meisje verliefd wordt op een langzaam radicaliserende moslim jongen, kun je lezen in Laura H.

Ongelooflijk indrukwekkend boek met precies de goede balans tussen een als roman geschreven verhaal en een verzameling feitelijkheden. Heeft mij zeker nieuwe inzichten gegeven rond de problematiek van radicalisering. Wat mij betreft verplichte kost op middelbare scholen, maar ook een zeer boeiend boek voor elke leesliefhebber.

Enige probleempje met het ebook (ja, betaalde versie) was dat zaken als IS en OM met kleine letters geschreven waren, wat de leesbaarheid niet ten goede kwam.