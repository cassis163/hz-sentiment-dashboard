Na handlettering komt…..journaling!
Ten minste, als het aan Karin Luttenberg ligt. Na het oefenen van al die ABC-s in verschillende stijlen en al je vrienden en familieleden al verrast te hebben met een kaartje is het nu tijd voor een volgende stap.
Karin legt heel duidelijk uit wat je ervoor nodig hebt, handig want de meeste producten heb ik al verzameld om te kunnen handletteren. Nu voegt ze er schetsboeken aan toe want het is de bedoeling dat je een dagboek gaat schrijven. Een prima idee! Nu doe je echt iets voor jezelf!!
Ze heeft al een aantal tips toegevoegd voor als je niet weet waarover je moet gaan schrijven. Ik heb hier heel lang over nagedacht, wat is er belangrijk genoeg voor mij om een schetsboek mee te vullen? En wat als het mislukt!!
Dat geeft niks zegt Karin, want je doet het voor jezelf.
Er staan heel veel ideeën in het boek en Karin laat zien hoe ze het concreet aanpakt. Erg fijn vind ik. Ze kan alleen veel beter tekenen dan ik maar dat komt vanzelf wel goed denk ik.
Het voelt heel bijzonder dat je een kijkje in haar journal, eigenlijk haar dagboek, mag nemen. Het boek inspireert erg om zelf de pennen en potloden op te pakken en aan de slag te gaan. De eerste hoofdstukken zijn in zwart wit maar later voegt ze er met aquarelverf verschillende kleuren bij. En andere materialen zoals foto’s en zelfs een singeltje. Ik vind de patronen erg mooi gedaan. Het geeft een stukje rust in een dagboek.
Dit is een mooi vormgegeven en duidelijk boek over mijn nieuwe hobby.