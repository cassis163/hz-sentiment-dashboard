Het centrale thema in deze thriller is verkrachting. Er gebeuren er meerdere en het vreemde is dat ze hetzelfde patroon volgen als verkrachtingen van 12 jaar geleden. Gaat het om dezelfde persoon die inspecteur Grace toen ook al niet heeft kunnen oppakken? Gaat het om een copy-cat? Bij alle verkrachtingen spelen dure schoenen met een hoge hak een rol. Daarnaast passeren er verschillende verdachte personen die elk hun rol spelen in dit boek. Niet iedere verdachte is ook een crimineel.

Je komt wel het een en ander te weten over hoe men met verkrachtingsslachtoffers omgaat en ook over de vooroordelen die er vroeger, maar zeker ook nu nog heersen bij de politie wanneer vrouwen aangifte doen van verkrachting. Het varieert van 'ze zal het wel uitgelokt hebben' tot 'ze zal er wel omgevraagd hebben'.

Ik heb me in het begin gestoord aan het wisselen van de verkrachtingen eind jaren negentig en het heden. Dat was soms moeilijk te volgen. Voor de rest wel een spannend boek.