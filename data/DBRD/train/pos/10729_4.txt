Heel eerlijk? Toen ik aan dit boek begon wist ik niet zo goed of ik het leuk zou vinden. Ik ben helemaal niet van de teenage contemporary love stories. Ik hou ook al niet van chicklits en ik mis eigenlijk altijd wel de fantasy elementen als ze ontbreken in een boek.

Maar dit boek bevatte eigenlijk al mijn favoriete tropes! Haters to lovers, fake dating en royalty. De tropes waren ook nog eens goed uitgewerkt en gemixt met een heleboel andere tropes waar ik stiekem toch wel heel erg blij van word.

Daarnaast, is de hoofdpersoon ook nog eens heel grappig en leuk! Ik kon me goed met haar identificeren, ondanks het feit dat ik toch wel wat jaartjes ouder ben, en ik hield er van dat het geen hotel de botel liefde op het eerste gezicht relatie was, maar dat er daadwerkelijk opbouw en ontwikkeling in zat!

Ook de relatie tussen de twee zussen, het geworstel met de pers en het verdraaien van verhalen, en het keurslijf dat het koninklijke leven met zich meebrengt is heel geloofwaardig en goed neergezet. Al met al een heerlijke guilty pleasure om lekker weg te lezen in de brandende zomerzon!