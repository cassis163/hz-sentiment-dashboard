De Hondenmoorden: Jens Henrik Jensen
Niels Oxen is een oorlogsveteraan die de hoogste onderscheiding heeft ontvangen ooit door de Deense regering uitgereikt. Niels lijdt aan PTTS en om met zijn innerlijke demonen te kunnen leven vertrekt hij uit de samenleving samen met zijn hond om zich terug te trekken in de Deense bossen. Onbedoeld wordt Niels betrokken bij een moord en wordt hij zelfs als verdachte ondervraagd.
De veiligheidsdienst mengt zich zeer snel in het gebeuren en Niels wordt min of meer gedwongen de zaak te onderzoeken samen met de nogal onorthodoxe Margaretha Francke.

Jens schreef al diverse thrillers o.a. de Heks van Krakow en De Hofnar van Moermansk en met De Hondenmoorden heeft hij zijn weg gevonden naar het grote publiek. De Hondenmoorden is het eerste deel van de Oxen-trilogie. Deel twee “De schaduwmannen”verschijnt het voorjaar 2016

De Hondenmoorden is een goed geschreven, makkelijk leesbaar boek dat spannend begint en opbouwt naar een verrassend einde. Niels en Margarethe zijn goed aan elkaar gewaagd en er is veel ruimte om deze relatie en de karakters in een volgend deel verder uit te werken. Het boek is voor mij niet het ongeëvenaarde meesterwerk zoals het staat omschreven, maar wel een echt goed boek dat het lezen zeker waard is. Een aanrader voor een aantal uren ontspannen/ spannende leesgenot. Ik zal de volgende delen beslist ook aanschaffen/lezen