Auteur Christina Henry maakte haar debuut met de nationale bestseller The Black Wing-serie, over 'Agent van de Dood' Madeline Black. In navolging op dit succes, heeft Henry de overstap gemaakt naar de twisted fairytales.
Alice is het eerste boek van The Alice Chronicles, waarin Henry een creatieve versie neer zet die zeker herkenning zal bieden aan de liefhebber van Caroll Lewis zijn klassieker Alice in Wonderland.
She did. She always had, though she didn’t know why. He squeezed her hand, and the next thing Alice knew she was falling, falling away into a rabbit’s hole.
Alice en haar avonturen in ‘wonderland’ zorgen ervoor dat ze bestempeld wordt als gek en in een inrichting terecht komt. Waar zij op een bijzondere manier vriendschap sluit met Hatcher.
When they found her all she would say was, “The Rabbit. The Rabbit. The Rabbit.” Over and over. When she acted like that they said she was mad. Alice knew she wasn’t mad. Maybe. Not deep down. But the powders they gave her made the world all muzzy an sideways and sometimes she felt mad.
Wanneer er brand uitbreekt in de inrichting waar Alice verblijft, slaagt ze erin samen met haar vriend Hatcher (Mad Hatter) aan het vuur te ontsnappen. Maar ze zijn niet de enige. Het slechte, magische wezen genaamd de Jabberwock ontsnapt ook. In de strijd om de Jabberwock te verslaan dompelt Henry de lezer in een groot avontuur. Alice en Hatcher starten hun zoektocht naar het juiste wapen. Ze worden geconfronteerd met 'spoken' uit het verleden. Herinneringen komen beetje bij beetje terug... Wat is er gebeurd tussen Alice en het Witte Konijn? Wat is het geheim van Hatcher? Lukt het Alice en Hatcher om hun verleden onder ogen te zien? Slagen ze er in om de Jabberwock te verslaan?
Het magische Wonderland is vervangen door de oude stad waar Cheshire Cat, Walrus en The Rabbit de macht hebben. Op subtiele wijze gebruikt Henry de kenmerken en karaktertrekken van de originele personages om herkenbare, ijzersterke leiders van de onderwereld neer te zetten.
Een twisted fairy tale in een duister jasje. Herkenning en originaliteit volgen elkaar in een hoog tempo op. Dit zorgt voor een vlot lopend verhaal met een prettige humoristische noot.
She gave a choked laugh through her tears, a grim and not-so-merry sound. “Most men give a girl a ring, you know, not threaten them with murder.”
Op een heerlijke wijze word je meegenomen in een vertrouwd verhaal, waarin vriendschap en vertrouwen centraal staan. Je krijgt niet alleen een andere kijk op de personages, maar wordt deelgenoot van de denkwijze van deze personages waardoor je ze echt leert kennen. Een verhaal dat ondanks zijn bekende basis geen moment saai of voorspelbaar wordt, dankzij Henry's geheel eigen kijk op het origineel.