‘Eerst was het doodstil.’

De proloog van het boek pakt me meteen. Het schrijft de Val die de engelen hebben meegemaakt. De toon voor de rest van het boek is meteen gezet – het begint met iets mysterieus. Daniel valt.

In dit deel vallen alle stukjes in elkaar. Alle vage geheimen uit het heden en verleden, het past nu. Het wordt nu allemaal logisch en duidelijk. En wat héérlijk dat Daniel en Luce nu langer dan vijf minuten samen zijn. Zij moeten namelijk op reis, om de laatste stukjes van de (bijna letterlijke) puzzel te zoeken en Lucifer tegen te houden. Als Lucifer de Val opniew laat gebeuren, reset de geschiedenis, de Aarde en het leven zoals Daniel en Luce hem nu kennen, zich volledig. De liefde tussen Daniel en Luce zal opnieuw beginnen, of zelfs niet eens bestaan. Alles waar zij al die eeuwen voor hebben gevochten, alles wat ze nu bereikt hebben, zal voor niets zijn geweest.

Dit deel leest als een trein weg. Ik heb het niet weg kunnen leggen, ook al was het de tweede keer dat ik deze serie las. Ik kende het einde al, maar de opbouw naar het einde en de spanning die Lauren in het verhaal heeft verwerkt zorgde ervoor dat ik (weer) helemaal in het verhaal werd gezogen en ik alleen nog maar over Daniel en Luce wilde lezen. En het einde… Oh het einde.

De relatie tussen Daniel en Luce staat in dit deel in de spotlight. Dit boek draait om de reis die Daniel en Luce moeten maken om Lucifer tegen te houden. Je voelt nu pas echt goed hoe de band tussen die twee is, en die is magisch. Niet van deze Aarde. Luce is niet meer het onzekere en nieuwsgierige meisje wat ze in boek één was. Nee, ze is gegroeid tot een vrouw die weet wat ze wil, en vecht voor haar liefde en haar leven. Luce weet nu alles wat ze moest en wilde weten over zichzelf, haar verleden en haar verleden met Daniel. Althans, dat dacht ze….

Ik kreeg er echt een warm gevoel van, zo een liefde-overwint-altijd-alles-zwijmel gevoel en ik kon het boek met een zucht dichtslaan en tegen me aan houden. Wat een serie. Wat een plottwist. Wat een slotstuk. Deze serie zal altijd een speciaal plekje in mijn hart en boekenkast hebben. Wat een aanrader. Deze serie mag je niet missen.

SPOILER ALERT. DIT DEEL GAAT IN OP SPOILERS OVER HET DEEL EXTASE. SPOILER ALERT!

Bij dit einde, dit slot, alles wat eindelijk logisch is, moet er een spoiler deel komen.

Wat een plottwist!

Ik had heel veel van het einde verwacht, maar dit had ik niet aan zien komen. Luce was zelf een engel. Een hooggeplaatste engel. Een engel die werd aanbeden door Lucifer, die zijn liefde beantwoordde maar uiteindelijk te heftig vond. En toen was Daniel daar, wat de jaloezie van Lucifer aanwakkerde en wat leidde tot de val. Toen ik dit las heb ik het boek wel 20x gevraagd: ‘HOE DAN?’.

Zodra ik daar over heen was, kwam het einde in zicht. God en Lucifer zouden nogmaals een oordeel vellen over Daniel en Luce. Dat ze uiteindelijk werden veroordeeld tot het inleveren van hun engelenpositie, ze random op de wereld opnieuw zouden worden geboren, alle herinneringen van elkaar kwijt waren en elkaar zo maar moesten vinden vond ik dan weer iets te ver gezocht. Dat ze elkaar dan leren kennen op dezelfde universiteit, eehhh… Nee, niet het slot wat ik in gedachten had. Ik was wél ontzettend blij dat ze elkaar weer hadden gevonden. Ik kreeg er echt een warm gevoel van, zo een liefde-overwint-altijd-alles-zwijmel gevoel en ik kon het boek met een zucht dichtslaan en tegen me aan houden. Wat een serie. Wat een plottwist. Wat een einde. Wat een liefde.