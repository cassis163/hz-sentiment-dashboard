Eens kijken of het me lukt om een recensie hierover te schrijven zonder te spoilen, zal nog niet meevallen.
Mijn ervaring is ,dat een origineel idee vaak blijft steken bij een idee en de uitwerking en zeker het einde vaak erg teleurstellend is. Zo niet bij syndroom. Wat een heerlijk, spannend boek. Het verhaal nam mij vanaf het begin mee, en liet me niet meer los. In 2 dagen uitgelezen, en toen ik het dichtsloeg bleef ik lichtelijk in verwarring achter. J. Sharpe heeft een schrijfstijl die mij enorm aanspreekt, het boek leest als een trein. Halverwege dacht ik wel "hmmm, hoe gaat hij hier een acceptabel einde aan breien". Maar dat is hem dus wel gelukt. Een geweldig einde zelfs.
Ik wil verder geen details geven, want dit is echt een boek wat je gewoon met een 'open mind' moet lezen. En als je van spannende verhalen houdt, die je constant op het verkeerde been zetten, en je tot de laatste blz. geboeid houden, lees het dan vooral.
Petje af voor J. Sharpe, Hij heeft er een fan bij.