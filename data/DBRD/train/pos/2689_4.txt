Kies voor mij is het eerste deel uit de Full Moon serie. Hoewel ik meer een fantasy, thriller fan ben, heb ik dit verhaal met plezier gelezen.
Stefanie heeft de personages geloofwaardig neergezet. Ze heeft meer ge√Ønvesteerd in Camille en Jonathan dan andere schrijvers van romans van dit genre. Daarmee bedoel ik dat het verhaal goed staat. Goede interactie tussen de personages. Het is niet het standaard meisje-ontmoet-jongen-en-samen-worden-ze-gelukkig verhaal. Er komt veel meer bij kijken: pijn, verdriet, verlies, hoop, kansen...

Het erotische deel in het boek sprak mij iets minder aan, persoonlijk waardeer ik het meer als het niet zo expliciet beschreven wordt.

Het einde gaat iets te 'snel', had daar wat meer diepgang willen hebben net als in het begin van het boek. Ik struikelde soms over de Vlaamse woorden, maar niet zo erg dat het niet leesbaar is. De indeling van het boek is prettig: Camille en Jonathan komen afzonderlijk aan het woord.

Ik vond het een leuk boek om tussen mijn thrillers door te lezen. En heel stiekum wil ik wel weten wat er met hen gebeurt!