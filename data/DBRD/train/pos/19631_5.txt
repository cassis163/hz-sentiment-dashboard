Dit is het spannende tweede deel in deze serie en het gaat verder met de reis van Dorvin en Edilion en hun nieuwe vrienden. Ze gaan de koning afzetten. En de jacht op Felkon gaat door .De groep splitst zich op , Skjald en Elisia krijgen een speciale opdracht. De anderen gaan eerst naar Vatthar om meer over Dorvin en Edilions ouders te weten te komen. Ze komen van alles te weten over Istongyr, een veroverde stad en ook over Thorgdar, die vreselijke dingen heeft meegemaakt.
Onderweg komen ze weer voor de nodige uitdagingen te staan maar ze zijn allemaal vastberaden om hun missie te gaan voltooien. Soms moeten ze daar wel veel voor opgeven maar ze houden vol. Iedereen die magische krachten heeft, zal dat zeker nodig hebben om te overleven. De broers krijgen die van hen steeds beter onder controle.
De auteur geeft in dit deel meer prijs van de karakters van de hoofdrolspelers, je leert ze steeds beter kennen. Bij ieder van hen kan je je in hen inleven. Ze zijn realistisch , soms eigenwijs maar zeker dapper en slim. Ik ben gek op de verhaallijn van Dorvin en Edilion maar vind die over Skjald en Elisia ook erg goed. Wat maken ze veel mee, het lijkt soms wel alsof ze nooit rust krijgen. Een berg ellende maar er is ook ruimte voor romantiek en humor in het verhaal ..Je leert ook weer andere personages kennen, kan je die vertrouwen? Daar kom je al snel achter.
Je denkt steeds weer dat het nu niet goed zal aflopen maar dan verbaasd de auteur je weer met een spannende plotwending waardoor je wel moet doorlezen.
De schrijfstijl is vlot en levendig. Sebastiaan Koen kan de omgeving en de sfeer zo goed beschrijven dat je zelf midden in het verhaal zit, je bént een van de hoofdrolspelers. Alles is levensecht. Je voelt de angst, de paniek en de moed om door te gaan .Je zit regelmatig op het puntje van je stoel te hopen dat het goed komt.
De opbouw naar het eind is heel spannend, maar de epiloog slaat alles… dat zie je niet aankomen . Ik baal gewoon dat het boek uit is en deel drie er nog niet is …. Hoe loopt dit af ??
5 sterren .