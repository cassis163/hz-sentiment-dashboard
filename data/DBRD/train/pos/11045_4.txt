Het boek Gordon is een biografie, geschreven door Marcel Langedijk.
Marcel Langedijk is geboren in 1972, hij is schrijver en journalist voor JFK, Linda, Libelle en Volkskrant Magazine. Hij schreef onder meer Mannen, de waarheid (2015), The Dad (2017) en gelukkig hebben we de foto’s nog (2017), over de euthanasie van zijn broer. Verder is hij eindredacteur bij de playboy geweest.
In 2016, mocht Marcel, Gordon voor de tweede keer in zijn carrière interviewen. Dit gesprek is door beide zo goed bevallen, dat Marcel meer informatie is gaan zoeken over Gordon. Na het zien van de documentaire 25 jaar Gordon, Groots En Meeslepend, is Marcel er achter gekomen dat er nog geen biografie is verschenen van de man die de gemoederen in Nederland al decennia bezighoudt. En, omdat Gordon bijna 50 wordt, werd dat hoogtijd. Marcel belde Miriam, de manager van Gordon, en het idee voor deze biografie is geboren.
Deze biografie is uitgebracht in februari 2018, via Lebowski Publishers, Amsterdam.
Hij bevat 236 pagina’s inclusief een dankwoord van Gordon zelf en is te koop bij de bekende boekenwinkels in Nederland voor €19.99
Wat wordt er in deze biografie van Gordon besproken? De achterflap:
Die showbizzwereld heeft me alles gekost. Het zwarte monster, noem ik het. Het zwarte gat waar ik steeds in kijk. Als ik het allemaal van te voren had geweten, had ik het nooit gedaan. Dat meen ik. Mensen zien het geld, de rijkdom, de auto’s. Maar de eenzaamheid zien ze niet.
Hij verkocht miljoenen platen, stond in bomvolle theaters, sporthallen en arena’s, en maakt al jarenlang de best bekeken en meest spraakmakende tv-programma’s van Nederland: Gordon Heuckeroth. Van zijn roerige jeugd in Amsterdam-Noord tot aan de glamourvilla’s in Het Gooi, van marktkoopman naar de zegereeksen met De Toppers in de Arena. Over de zoektocht naar liefde en geluk, over drank, drugs, seks en de keerzijde van roem.
In Gordon: biografie van een entertainer vertelt hij openhartig over zijn leven in en buiten de spotlights. Een intiem, geestig en soms wrang zelfportret van een man met vele gezichten.

Wat vond ik van deze biografie?
Ik heb al veel biografieën gelezen, ik houd ervan om meer van een persoon te leren, hoe is iemand geworden zoals hij of zij is. Hoe staat een persoon in het leven, hoe heeft hij of zij bereikt waar ze gekomen zijn?
Al heel snel (voordat deze biografie uitkwam), was ik benieuwd naar dit boek. Gordon is namelijk best een persoon waar veel mensen een mening over hebben. Een heuse knuffelbeer, erg lief, tot een keihard persoon die zijn mening niet onder stoelen of banken schuift. Hoe zou hij over zichzelf praten. Hoe zou hij zichzelf zien?
In een korte tijd is deze biografie al uitverkocht: 40.000 stuks. Na de derde dag zijn ze al met een tweede druk bezig, ik ben dus niet de enige die meer wil weten over de persoon Gordon. Ook de media heeft hieraan natuurlijk meegewerkt. Verschillende artiesten en anderen bekende Nederlanders hebben boos gereageerd op deze biografie (waarheid, of marketing???) dat zullen we nooit weten. Maar ik ga er maar vanuit dat ook deze biografie gebaseerd is op waarheid, (althans zijn waarheid), want welke andere reden heb je, om niet alleen openheid over andere personen te geven, maar ook over jezelf, waarover je eigen boek overigens niet altijd positief bent.. Daarnaast bestaat het gezegde, waar rook is, is vuur, er niet voor niks.
Dus uitgaande van deze biografie, zie ik een man die heel veel over zichzelf verteld. Gebasseerd op feiten, maar naast deze feiten, heel veel gevoel laat zien. En dat heeft me in dit boek oprecht verbaasd. In een positieve zin, want dit kom je niet vaak tegen in een biografie. Gordon is een entertainer. En zo is dit boek ook gebracht. Een boek geschreven, met voor Gordon, een traan en een lach.
Gordon heeft vaak therapie gehad, kan je lezen, maar ik denk dat het praten met Marcel Langedijk voor deze biografie, de grootste therapie van zijn leven is geweest, tot nu toe dan. Voor dit boek kan ik dan ook niks anders hebben dan respect. Heel knap als je zo open durft te zijn en dit durft te delen met heel Nederland. Ik geef mijn respect voor dit boek, en voor Marcel die constant met veel respect over Gordon schrijft.
Ik heb het met veel plezier geschreven.
En ik sluit af met de volgende woorden.
Gordon, je kan nog zo rijk zijn, nog zo n mooi huis hebben, nog zo bekend zijn, nog zoveel feesten hebben, met geen goud op de wereld zou ik willen ruilen.
4*