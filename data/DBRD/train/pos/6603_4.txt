Jussi Valtonen vertelt met dit boek, 'Ze weten niet wat ze doen', een uiterst nauwkeurig gezinsgeschiedenis. Joe Chayefsky is Neurowetenschapper. Hij woont met zijn vrouw Alina samen in Finland. Maar daar kan Joe zijn draai niet vinden. Na de geboorte van hun zoon Samuel verlaat Joe zijn vrouw die niet mee wil verhuizen naar Amerika. Aline heeft haar handen vol aan Samuel, ze is onzeker en voelt alsof ze doorheen alles heeft gefaald.

Joe zet zijn werk als Neurowetenschapper voort in Amerika, geeft spreekbeurten en volgt congressen. Joe komt daar in aanraking met dierenactivisten die tegen dierproeven zijn waar Joe zich mee aan schuldig zou maken. Joe wordt na een tijd aan zijn thuisadres bedreigd en voelt zich niet meer veilig. Na een telefoon van zijn ex Alina, komt hij er achter dat zijn zoon Samuel vanuit Finland achter deze dreigementen zou zitten.. Joe wil uiteindelijk in dialoog gaan met zijn zoon, maar de spanningen stapelen zich op doordat ze elkaar niet kunnen begrijpen.

Ondertussen wordt ook Rebecca, de dochter uit Joe zijn nieuwe gezin, gemanipuleerd door een marketingbedrijf met Psychoactieve middelen en de nieuwste prototype gadgets. Dit alles maakt het niet simpel om de vrede en rust in het gezin te bewaren, zeker wanneer zijn dochter Rebecca helemaal verslaafd raakt aan de iAM (een toestel dat je hersens prikkelt en aanstuurt om beter te kunnen presteren).

Jussi Valtonen heeft een dik boek geschreven. Wat waarschijnlijk met iets minder woorden had kunnen worden verteld. De hoofdstukken zijn niet te lang, maar soms raakte ik de draad kwijt door de tijdsprongen die het verhaal maakt. Het verhaal loopt hier ook niet rechtlijnig. Na een tijdje stuikt het ook allemaal wat in elkaar waardoor je even wat extra moeite moet doen. Op het einde wordt het allemaal weer boeiend maar nooit echt spannend.

Als laatste wil ik de uitgeverij Signatuur en Hebban bedanken om dit boek als Buzzboek voor ons beschikbaar te stellen. Ik heb het met veel plezier gelezen.