Het boek trok me gelijk al aan door de cover maar nadat ik de flaptekst had gelezen, wist ik het zeker. Dit boek moet ik lezen! Ik hou van Parijs en een contemporary boek dat zich daar afspeelt is natuurlijk perfect. Anna komt op een kostschool terecht in Parijs met allemaal andere Amerikaanse jongeren. In Atlanta laat ze haar beste vriendin en crush achter en dat zorgt natuurlijk voor een eenzaam gevoel bij Anna. Ze is alleen in een ander land waar ze niet haar taal spreken (alleen op de school) en ze moet zich daar maar zien te redden. Tot dat ze Étienne leert kennen en zijn hele vriendengroep. Ze trekt met ze op en ze laten haar heel de stad zien, wat voor geweldige worldbuilding zorgt. Maar natuurlijk is er een verboden liefde in het spel en dat is Étienne, hij heeft namelijk een vriendin. Maar de gevoelens worden steeds heftiger en de emoties lopen met de dag op.

Ik heb onwijs van dit boek genoten. De sfeer van Parijs is echt heel goed beschreven en omdat ik meerdere keren daar ben geweest, herken ik ook veel van het verhaal. Het klonk als een standaard liefdesverhaal maar dat was het voor mij helemaal niet. Door dit boek leer je veel over de gewoonten van Parijs en Amerika en de verschillen daartussen. Anna mocht voor mij wel wat meer haar mond opentrekken net als Étienne maar dat vind ik heel vaak in boeken. Wel vond ik Anna echt een geweldig hoofdpersonage en ik had echt een goed gevoel over haar. Ze is onwijs verstandig en denkt goed na over de keuzes die ze maakt, dat mis ik vaak in boeken. Ze is niet egoïstisch en leeft erg mee met anderen, ik zou haar echt als vriendin willen hebben. Dit boek moet je zeker lezen deze zomer, of gewoon altijd!

Anna & de French Kiss is een schattig contemporary boek dat je zeker moet lezen. De sfeer van Parijs geeft je het gevoel alsof je daar echt bent. Anna is mijn favoriete hoofdpersonage ooit, verstandig, niet egoïstisch en ontzettend lief.