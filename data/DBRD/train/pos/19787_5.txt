{“Waar gepraat moet worden zwijgen we. Waar zwijgen een betere optie zou zijn, kunnen we ons mond niet houden”} .

Tineke Beishuizen, bekend van de columns in Libelle en haar mooie boeken heeft hiermee een meeslepend verhaal neergezet. Het verhaal is geschreven in de 3e persoon, er wordt verteld vanuit Lennart en vanuit Bente en wordt afgewisseld door flash-backs, waardoor het verhaal meer inhoud en duidelijkheid krijgt.

{ “En straks als er geen gezin meer is, is er niets meer..”}

Lennart is dierenarts en is getrouwd met Bente, lerares. Samen hebben zij 2 kinderen Ole en Lars, 15 en 17 jaar. De jongens hebben het briljante idee, om nog wat langer te blijven op de camping in Frankrijk. Ze zijn oud genoeg, toch?
Vader Lennart vind het een goed plan, maar moeder Bente eigenlijk niet. Toch vertrekken ze samen terug naar huis. Bente heeft daar heel erg moeite mee, en haar buien worden gezien, als dat ze in de "overgang" is. Maar ze heeft het er moeilijk mee, om het los te laten.

De schrijfster Tineke Beishuizen vertelt in een heerlijke schrijfstijl die we van haar gewend zijn een mooie uiteenzetting over wat er in 1 zomer gebeurt met het gezin van Bente en Lennart. En dat is best heftig. Voor Bente begint het al voor de zomervakantie. Lennart bemerkt haar verdriet wel op, ze is wat teruggetrokken, maar laat het voor wat het is. Er is verdriet in het gezin en dat schuurt eigenlijk tussen de gezinsleden. Dat is bijna voelbaar, en heel goed beschreven. Een huwelijkscrises hangt in de lucht. Dan gaan ook de jongens nog een week samen op vakantie. Dit maakt het er niet beter op en komt het lege-nest-syndroom van Bente boven tafel. Dat is heel goed beschreven, en zal voor sommigen lezers zeker wel de nodige herkenbaarheid geven.

Een zomer, is een prachtig boek over Bente en Lennart, 2 mensen die bijna ten onder gaan aan pijn en verdriet. De tijd haalt hen in en de kinderen zijn groot, zij zijn nu dus “oud”. En worden als het ware ingehaald, door hun puberkids. En dat is erg confronterend. Maar wel wat veel ouders zullen meemaken of zelfs nu doormaken. Het is terugkijken op hun huwelijk samen, op het langzaam uit elkaar groeien en daarbij ook terugkijken op hun jeugd. Die ook de nodige sporen hebben achtergelaten bij de twee echtelieden.

Met een zucht sloeg ik het dicht, helemaal sprakeloos………..en onder de indruk.

Genoten en een aanrader voor velen!