Eleanor & Park is het eerste boek van Rainbow Rowell dat ik heb gelezen. Vele vrienden en mede boekenliefhebbers waren er vanaf de publicatiedatum al helemaal weg van en hij werd dan ook vaak aangeraden. Ik was bang dat het zo'n veel te gehypt boek was en het mij erg tegen zou vallen, mijn verwachtingen lagen daarom in het midden. To love or not to love?

Het is het jaar 1986. Eleanor is een introvert meisje die in een moeilijke thuissituatie zit. Ze kan het absoluut niet vinden met haar stiefvader en ze hebben het niet erg breed. Op school wordt ze vaak gepest om de kleding die ze draagt en haar stevige bouw. Park is een stille, half-Koreaanse nerd die het liefst de hele dag stripboeken leest en naar rock-muziek luistert. Ze leren elkaar kennen in de bus naar school. In het begin hielden ze beide afstand maar hier kwam verandering in toen Park merkte dat Eleanor meelas met zijn stripboeken. Naarmate het boek vordert leren ze elkaar steeds beter kennen en krijgen ze gevoelens voor elkaar.

Het fantastische aan dit boek is dat het een simpel maar realistish verhaal is. Niet de clich√© romances en de perfecte karakters die je meestal tegenkomt. Eleanor en Park zijn niet perfect en daarom kunnen we ons met hun vergelijken, je kunt je totaal inleven in het verhaal. Het boek draait niet alleen maar om de relatie tussen de twee maar je krijgt ook veel mee over de hectische thuissituatie van Eleanor. Dit zorgt er onder andere voor dat je erg gehecht aan haar raakt en het einde des te harder aankomt..

Door de heerlijke schrijfstijl van Rainbow en het boeiende verhaal vlieg je letterlijk door het boek heen. Hier en daar kom je ook nog een prachtige quote tegen die je hart doet smelten. Dankzij dit boek staan alle boeken geschreven door Rowell op mijn steeds langer wordende to-read lijst but I don't regret a thing! Dit boek is een ongelofelijke aanrader voor iedereen (ja, ook jullie mannelijke lezers!) die thuis is in het Young Adult genre of degene die juist eens een Young Adult willen proberen. To love or not to love? Definitely love!