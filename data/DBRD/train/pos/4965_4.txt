Twee weken nadat zuivelbedrijf Latté een dreigbrief ontvangt waarin tweehonderdduizend euro wordt geëist, valt het eerste slachtoffer door spijkers in een pak yoghurt. Brigadier Tess Westerhout stort zich op de zaak en komt op het spoor van Charlie 'de Rat' Zwols, die een straf uitzit voor een eerdere afpersingszaak.

Met Tess Westerhout heeft Kim Moeland een ijzersterk personage in handen. De uitwerking die Tess op mij als lezer heeft is geweldig. Je kan gewoon niet stoppen met lezen. De afpersing van een groot zuivelbedrijf komt helemaal tot leven door de sterke personages. Niet alleen Tess maar ook de andere personages zijn zo levend. Je wil gewoon meer van ze weten en daarom lees je maar door. Ben gewaarschuwd voor slapeloze nachten.

Doordat Tess een stabile thuis basis heeft kan ze zijn wie ze is. Ze is hard tegen iedereen die ze verdenkt of waar ze iets van wil. De zachte kant komt goed naar voren als haar zoon ziek wordt. De lijntjes naar het verleden worden goed aangehaald en geven ruimte voor de volgende delen. Haar baas, Lammers, laat haar wat makkelijk haar gang gaan. Ze heeft meer tegen gas nodig.

De vrouw in de spiegel is een pageturner die je echt niet weg legt. Het is een afgesloten verhaal waarvan je weet dat Tess weer terug komt.