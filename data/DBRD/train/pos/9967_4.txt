Vermist is een thriller van Ellen de vriend.
Het is het eerste boek dat ik van deze auteur lees en ik heb het met veel plezier gelezen.

Karin , Joost en dochtertje Melissa wonen in Zeeland, Joost is rijschoolhouder en op het eerste gezicht lijkt het een gelukkig gezinnetje.
Op een dag komt Joost niet thuis, Karin is bezorgd want dit komt nooit voor, de politie wordt ingeschakeld maar doet in het begin nog niets.
Dan wordt hij als vermist opgegeven en begint de ellende.
Rekeningen worden geblokkeerd, er moet wel doorbetaald worden aan de diverse verzekeringen, want er is geen lijk.
Als dan ook nog blijkt dat er een grote som geld van de zakelijke rekening verdwenen is...
Dan wordt de auto van Joost gevonden bij het Veerse Meer, maar van Joost zelf ontbreekt ieder spoor.
Karin gaat zelf op onderzoek uit, komt dan dingen over Joost tegen waar ze verder helemaal niets van wist.
In het boek zijn twee verhaallijnen, Karin en Sanne.
Uiteindelijk komen die verhaallijnen samen en kom je meer te weten hoe of het allemaal zit.
Wil daar niet teveel over zeggen omdat ik dan geheimen prijs geef.
Het is een boek dat vlot leest en het verhaal zit goed in elkaar.