Chavi is 12 en gaat voor het eerst op internaat. Ze heeft een bruin kleurtje en zal het moeilijk krijgen met pesterijen. Ze heeft haar vader nooit gekend en de eerste schooldag kan haar moeder er niet bij zijn wegens een zakenreis. Een vriendin van haar moeder, Marion brengt haar. Marion een freelance webdesigner en kan eigenlijk wel een tweede baan gebruiken. Wanneer ze Chavi brengt, vangt ze iets op dat haar niet zint en voor ze het goed beseft, solliciteert ze naar een job als internaatsverantwoordelijke. Marion houdt dingen achter en is heel achterdochtig. Soms te en dat heeft haar al eens in de problemen gebracht.
Wanneer ze een van de internaatsmedewerkers van de jongens ziet, heeft ze een heel naar gevoel bij die man. Ze wil meteen meer over hem weten, hem in het oog houden. Wanneer ze hem googled, krijgt ze bevestiging.
Op het internaat zitten ook enkele dochters van welgestelden die menen zich meer te mogen permitteren en denken dat ze zich niet aan de regels moeten houden. Een van hen is Isabeau een meisje dat erg geweldadig kan worden.
Er valt een dode en dat is nog maar het begin.
Spannend, heel herkenbaar omdat ik zelf op internaat heb gezeten.