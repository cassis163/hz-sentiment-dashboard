De overgang van Apartheid naar Regenboognatie is niet gemakkelijk. Bram Vermeulen beschreef het moeizame proces aan de hand van een schietpartij waarbij vier doden vielen. Dat gebeurde in 2008 en de dader was een witte jonge man die in een thuisland vier zwarten doodschoot.
Waarom?
Bram Vermeulen wilde als een echt goede journalist "hoor en wederhoor" toepassen. Maar de blanke Zuid-Afrikanen verwachtten steun en begrip van de blanke (Nederlandse!!!) reporter. En de zwarten waren sceptisch over zijn belangstelling.

Bram Vermeulen was zelf ook sceptisch over zijn gedrag. Hij wilde niet discrimineren en racistisch zijn, maar...
Zijn bezoek aan KwaZulu Natal waar Jacob Zuma vandaan komt zette ook zijn mening over de president op z'n kop. De normen en waarden waarmee Bram Vermeulen is grootgebracht gelden ook in Zuid-Afrika, maar wel op 'n andere manier. Jacob Zuma doet op zijn manier ook veel goeds voor de bevolking.

Johann Nel, werd veroordeeld tot levenslang. In het nieuwe Zuid-Afrika zijn wit en zwart gelijk. Maar het verleden zorgt voor heel wat kinderziektes. Niet iedereen is zo wijs en onbaatzuchtig als Nelson Mandela (en Frederik de Klerk).