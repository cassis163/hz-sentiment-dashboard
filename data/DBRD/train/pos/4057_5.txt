Dit is voor mij het eerste fantasyverhaal van Pepper Kay. Ik ken alleen de Kit Guardner serie. Pas aan het eind kom ik er achter dit eigenlijk een vervolg is op Drakenbloed, maar die heb ik dus niet gelezen.
Gelukkig kan je dit boek ook als een losstaand verhaal lezen.
Dit verhaal speelt zich af in de nabije toekomst maar ook in het verleden. Chris van Toorop en zijn halfzus Felice moeten het huis van zijn moeder leegmaken om te verkopen en de spullen te veilen. Chris heeft nu even geen tijd om aan zijn angst te denken, dat hij net als zijn ouders een besmettelijke ziekte krijgt. Hij vind een verzameling drakenbeeldje en een loden kist. Omdat hij te nieuwsgierig is wat er in zit, neemt hij het mee naar huis. Dat is het begin van de vreemde dromen die hij krijgt, is dit nu allemaal fictie of realiteit. Voor Chris is het niet meer te volgen en zijn vrienden denken dat er iets aan de hand is en ontlopen hem. Maar dan gebeurt iets dat zijn leven op zijn kop zet..
Je leert Chris redelijk goed kennen, je kan je in hem inleven en je hebt dezelfde ervaringen als hij in zijn dromen. Het lijkt allemaal realistisch en je wil hem helpen van zijn dromen af te komen.
Felice is heel anders, ik krijg niet echt een band met haar maar toch kan ik haar wel begrijpen. Ze doet haar best in elk geval.
Je krijgt een goed beeld van de omgeving waarin het verhaal zich afspeelt, je ziet het zo voor je. De auteur heeft het levendig beschreven.
Er komen nog meer personages in voor , de belangrijkste zijn Otto, Ferida en Skeira. De laatste twee vind ik de leukste. Van Otto krijg ik de kriebelsâ€¦ Je komt er vanzelf achter waarom.
Het verhaal is onmiskenbaar van de hand van Pepper Kay, ik herken haar vlotte schijfstijl en de opbouw van het verhaal uit haar andere boeken. Het leest vlot en er zit genoeg spanning en actie in het verhaal . De opbouw naar het plot is goed. Het eind heeft me verrast, dat zie je niet aankomen. Jammer dat het
Het is een fantasy verhaal met een vleugje science fiction erin. Dat is een geslaagde combinatie.