Allereerst een uitleg over de titel. Het boek wordt namelijk aangegeven als een thriller - hier in Nederland dan tenminste - maar dat was het voor mij zeker niet. In ieder geval niet op de manier dat ik thrillers gewend ben. Wat het wel is, is een zeer uitgebreide omschrijving van de reis van Maria en hond Castor.

Maria is op de vlucht voor haar verleden. Maar is ze ook op zoek naar een toekomst? Of staat die toekomst allang vast?

Hakan Nesser heeft voor mij een heel bijzondere schrijfstijl. Als je zijn boeken niet gewend bent, heb je eerst wel even tijd nodig om daaraan gewend te raken. Zijn schrijfstijl is ontzettend "wollig". Alles wordt heel uitgebreid in heel lange zinnen omschreven. Maar dat is gelijk ook de charme van dit boek. Je wordt echt meegezogen naar Winsford. Echt alsof je er zelf aanwezig bent.

Ik heb enorm genoten van het stapje-voor-stapje meer bekend maken van stukjes van het verhaal. Het enige wat mij echt tegengevallen is is het eind. Ik vond het nogal abrupt en kort door de bocht. Bijna alsof de schrijver het wel gehad had en er vanaf wilde.

Toch zou ik het met de wetenschap die ik nu heb zo weer doen. Ik heb uiteindelijk toch enorm genoten van Maria en Castor en hun reis naar het einde van dit boek.