Ik mocht voor het eerst meedoen met de leesclub van De Erfgename en wat heb ik hiervan genoten. Ellen de Vriend heeft een vlotlezende spannende thriller geschreven en ze weet vanaf de eerste pagina de spanning op te bouwen zodat je het boek als je eenmaal begonnen bent met lezen niet aan de kant kunt leggen omdat je graag wilt weten hoe het verhaal afloopt.
Het boek beschrijft twee verhaallijnen : het verhaal van Britt een succesvolle zakenvrouw die al 26 jaar getrouwd is met Richard, ze hebben samen drie dochters. Als verrassing neemt Richard Britt mee voor een romantisch weekendje met zijn tweeÃ«n. Hij vergeet om een hotelkamer te reserveren maar het lukt hem om een overnachting te regelen in een bed & breakfast. Als Britt de volgende ochtend naar de bakker gaat om broodjes te halen is bij haar terugkomst zowel de B&B als Richard verdwenen. Britt komt terecht in een nachtmerrie als zelfs de politie haar verhaal niet gelooft.
De tweede verhaallijn gaat over Mara, zij is vrijgezel en heeft de zorg voor haar moeder die na een ongeluk aan het revalideren is en het lukt Mara amper om de verpleegkosten hiervoor te kunnen betalen. Als een vriend haar een uitweg biedt grijpt ze dit met beide handen aan.
Wat deze twee verhaallijnen met elkaar verbindt wordt gaandeweg het boek duidelijk in de hoofdstukken die beurtelings vanuit Britt en vanuit Mara worden geschreven. Dit geeft een extra spannende dimensie aan het verhaal en juist als je denkt dat je weet hoe het zit komt de schrijfster met een verrassend einde.
Ik had nog niets van deze schrijfster gelezen, maar na het lezen van De Erfgename ga ik zeker haar andere boeken ook lezen.