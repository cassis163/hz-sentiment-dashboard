Bazelmans heeft een nieuw genre in het leven geroepen, de eco-thriller. We trekken naar de binnenlanden van Borneo waar palmolieplantages een grote rol spelen. Wordt palmolie wel zo duurzaam geproduceerd als men de verbruiker wil doen geloven? Studente Nora valt van de ene verbazing in de andere, hier en daar vallen zelfs slachtoffers te betreuren. Qua originaliteit zal dit boek moeilijk te toppen zijn en ook het verhaal zit goed in elkaar. Een van de meest intrigerende thrillerdebuten die ik ooit las.

Verhaal 9, Schrijfstijl 8, Originaliteit 10, Spanning 8, Leesplezier 9