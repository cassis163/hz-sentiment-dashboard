Dit is het eerste boek van Aline van Wijnen dat ik lees, en wat een binnenkomer. Ik was meteen bevriend met Robin en Max.

Toen het boek binnenkwam viel de cover meteen op. Een kleurrijke cover die heel leuk vormgegeven is. Het geeft meteen een goed beeld van hoe feelgood het verhaal is.
Met een vlotte schrijfstijl en de nodige humor vliegt het verhaal voorbij. De korte hoofdstukken zorgen er ook voor dat je steeds verder wilt lezen. 'Nog één hoofdstukje' werd bij mij dan ook heel vaak gezegd. Met herkenbare personages wordt dit gevoel versterkt. Onzekere Robin, hatelijke Alix en liefdevolle Sveta, wie kan ze niet ergens plaatsen.
Er zijn enkele serieuzere thema's verweven in het boek. Ondanks de serieuzere onderwerpen weet Aline deze nog op een luchtige manier te verwerken. Het boek krijgt dus zeker geen zware lading mee, maar het geeft het verhaal net dat extra meer dan een standaard feelgood verhaal.

Een heel mooi verhaal. Voor mij een eerste kennismaking, maar dat zal niet lang meer duren. Halsoverkop is gereserveerd en ik wacht in spanning op volgende boeken!