Titel: het kwaad in ons
Auteur: Corine Hartman
Uitgeverij: Cargo
Publicatiedatum: 2018
Aantal bladzijdes: 286 bladzijdes

Cover: De cover met het nest doet je denken aan het kroost van een vogel wat overeenkomt met het boek omdat er verwijzingen in het boek daarover voorkomen.
Auteur: Corine Hartman (1964) werd diverse malen genomineerd voor de Gouden Strop en won twee keer de Crimezone Award. Het kwaad in ons is geïnspireerd op de Nederlandse Bonnie en Clyde, die in 2014 in Twente meerdere slachtoffers maakten. De mannelijke helft van het duo werd als Braziliaans kind door een Nederlands echtpaar geadopteerd. Hartman, zelf adoptiekind, verwerkte dit gegeven tot een ijzersterk familiedrama.
Achterflap: Simone Steenbeecks grootste wens was moeder worden. Een gezin om voor te zorgen. Helaas bleef een zwangerschap uit en koos ze samen met haar man Richard voor een andere weg. Ze werden de trotse adoptieouders van de Braziliaanse Daniël en Nina. Niet lang daarna raakte Simone alsnog zwanger en dochter Veerle completeerde het gezin. Nu, bijna twintig jaar later, woont het gezin Steenbeeck in het idyllische Hattem aan de IJssel. Simone heeft een patisserie in het dorp, Richard is leraar in het vlakbij gelegen Zwolle en de kinderen... daar stokt het perfecte plaatje. Langzaam slaan er gaten in het warme, veilige nest dat Simone haar gezin wil bieden, en ongemerkt schuiven ze naar de rand van de afgrond.
Mening: Corine Hartman heeft een uitstekend verhaal neergezet. Er zitten genoeg wendingen in het verhaal die je niet had verwacht. De schrijfstijl maakte het boek makkelijk te lezen. Daarnaast heb ik er erg veel leesplezier van gehad en het boek tot de late uren doorgelezen om er achter te komen hoe het zou eindigen. Ik ga zeker meer boeken van Corine Hartman lezen. Daarnaast raad ik andere mensen ook zeker aan om dit boek te gaan lezen.
Schrijfstijl: 5
Plot: 5
Originaliteit: 5
Leesplezier: 5
Ik geef het boek 5 sterren.