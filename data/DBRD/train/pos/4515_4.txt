De cover maakt nieuwsgierig. Je wilt weten wat voor rol die aansteker speelt en of die vlek nu een wijnvlek is of een bloedvlek.
Als je eenmaal de proloog hebt gelezen, wil je alleen nog maar verder lezen. Je wilt weten wie die vijfde brief heeft geschreven en waarom zij dat heeft geschreven. Wat zit erachter die frustraties en aan wie heeft die persoon zo'n hekel?
Je wordt heen en weer geslingerd tussen het heden en verleden waarbij er af en toe ook terug gekeken wordt naar de tijd hoe ze elkaar hebben leren kennen en hun schooltijd. Geregeld moet je lachen, vooral om Joni en haar biecht aan de pastoor. Je ziet ze zo samen zitten ieder aan hun kant. De een heel verhaal ophangend, waarbij ze eerst onhandig verteld hoe ze erbij kwam om te gaan biechten en de ander vol interesse luisterend en haar tussendoor onderbreekt om een vraag te stellen of een opmerking te plaatsen. Soms is het even spannend, dan wil je weten hoe een bepaald stukje afloopt, maar je wilt ook de reden weten, waarom er zo gereageerd werd. Tussen de eerste hoofdstukken door lees je steeds een stukje uit de vijfde brief. Steeds als je denkt dat je weet wie de vijfde brief heeft geschreven, krijg je een tegendeel te lezen en begin je een ander te vermoeden. De uiteindelijke briefschrijfster is dan ook een totale verrassing, zij was de laatste waar je aan dacht. Een bepaald stukje is wel erg voorspelbaar, maar de verassende wendingen en het plot maakt alles goed. Het is mooi dat de auteur er aan het eind voor heeft gekozen om te laten weten hoe het met de vier vriendinnen nu gaat en hoe hun leven tot nu toe is gelopen, wat ze nu doen.
De belangrijkste vragen in dit boek zijn; hoe goed kennen ze elkaar? Hebben ze echt geen geheimen voor elkaar of houden ze allevier de schijn op en blijken ze allemaal zo hun geheimen te hebben waar ze het liever niet over willen hebben? Het laat je ook naar je eigen vriendenkring kijken. Je begint je af te vragen hoe goed jij je vrienden kent en of je ook geheimen hebt voor ze en andersom, zij ook voor jou. Tegelijkertijd kunnen bepaalde dingen herkenbaar zijn zoals bijvoorbeeld de onzekerheid over het moederschap en over hoe je naar anderen kijkt.
Kortom, als je van young adult romans houdt met een mooi verhaal, dan is dit boek een echte aanrader.

Lees verder op https://surfingann.blogspot.nl/2017/10/de-vijfde-brief-nicola-moriarty.html.