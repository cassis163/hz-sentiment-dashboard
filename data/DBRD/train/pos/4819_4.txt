‘Fixie’ is de bijnaam van het hoofdpersonage uit dit boek. En haar echte naam vertelt ze liever niet. Ze wordt Fixie genoemd omdat ze een tic heeft. Ze heeft de neiging om alles wat niet klopt te ‘fixen.’ Ze leidt een vrij doorsnee leven; werkt in de winkel van haar ouders, heeft een grote crush op de beste vriend van haar broer en woont samen met haar zus en moeder. Als ze de laptop van een de knappe Sebastian redt van een flinke plons water staat hij bij haar in het krijt. Hij schrijft een IOU op een koffie sleeve waarna een ge-heen-en-weer van IOU’s losbarst.
Dit boek heeft alle standaardelementen die je mag verwachten van een romantisch boek. De ‘meet cute’ en een ietwat verknipt maar zeer herkenbaar hoofdpersonage dat zich in een ingedutte situatie begeeft. Al deze ingrediënten zorgen voor een nogal voorspelbaar verhaal. Maar ondanks dat weet Sophie Kinsella toch de aandacht te grijpen en vast te houden.
Een groot deel hiervan wordt veroorzaakt door de schrijfstijl. Kinsella schrijft in korte zinnen die tot de verbeelding spreken. Situaties worden uitgelegd op een manier waarop alles heel goed voor te stellen is, zonder dat het te langdradig wordt of gaat vervelen.
Ook de personages zijn een waar genot in de boek. De problemen waar Fixie zich in werkt en de manier waarop ze reageert maakt dat je al heel snel met haar mee gaat leven. Daarnaast hebben we de lieve, zorgzame moeder, de onuitstaanbare broer en zus en de afschuwelijke ex. Maar de tweede hoofdrol is natuurlijk voor onze prins op het witte paard die charmant, knap, lief en galant is.
Als je niet tegen voorspelbaarheid kan en op zoek bent naar een boek dat heel origineel is, is dit boek waarschijnlijk niets voor jou. Maar als je graag een boek lees waar je lekker bij kunt wegdromen en heerlijk doorheen zweeft is dit het boek voor jou.