Het verhaal begint met Kit haar tripje naar Area 51. Ze komt daar door haar speurneus in de problemen. Eenmaal veilig thuis, krijgt Kit te horen dat haar vriendin Cheche wordt vermist.
Ze is verdwenen toen ze naar Aarde onderweg was met de Professor. Hij moest heen voor zijn Check-up. Zij was zijn begeleider. Ze zijn vertrokken van P1 en nooit op Aarde aangekomen.
De zoektocht brengt haar naar de planeet Faarch. Daar sluit ze vriendschap met een paar bewoners. Wassum en Lakso. Zij willen hun eigen soort redden en de planeet. De planeet heeft namelijk 1 probleem………De Landataren hebben de boel overgenomen. Als deze hagedis-achtige wezens niet op het menu willen komen, moeten ze in opstand komen. Ze besluiten Kit te helpen.
Wat volgt is een zeer spannende reis, vol met nieuwe gevaren. Kit heeft problemen om contact te maken met de buitenwereld. Haar NeuroBot doet zeer vreemd. Ze komt in een pand terecht waar nogal nare dingen gebeuren. Meedogenloos worden mensen en andere wezens ingezet voor neuro-gaming. Haar broer Jim en vriend Michael proberen haar terug te vinden. Het is een race tegen de klok! Kunnen ze Kit nog redden? En als ze haar redden, hoe ziet de toekomst er dan uit?
Een prachtig verhaal met mooie omschrijvingen over de planeten die Kit bezoekt. Je ziet het zo voor je. Je kunt niet anders als meevoelen met Kit. Je wilt haar aanmoedigen. Je wilt haar meer dan ooit, de eindstreep zien halen. Wederom een superspannende SF- detective. Korte hoofdstukken.
5 sterren*****