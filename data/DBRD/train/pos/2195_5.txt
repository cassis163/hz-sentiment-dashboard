Een tweede kans

Via de leuke leesgroep van Mustread or Not mocht ik het mooie boek Contact lezen van Esther van der Ham.
Voor mij is Esther nog onbekend maar na het lezen van dit boek komt daar snel verandering in.
Contact! Is een psychologische roman met een indrukwekkende cover dat heel goed bij het verhaal past. Je ziet een vrouw ineengedoken en je vraagt je af wat er met haar is. De titel is in het blauw gedrukt. Het boek is gedrukt op heel mooi papier. Met het fijne letter type leest het heel gemakkelijk weg. Contact is het vervolg op het boek Controle wat ik zelf niet heb gelezen. Toch is het boek goed op zich zelf te lezen.


Het boek is geschreven in de ik-vorm en dat is dit keer Emma. Emma die door een domme fout voor 6 jaar wordt opgesloten in de gevangenis.
Hierdoor raakt ze haar man en kinderen kwijt en ook haar contact met haar moeder en zus is ze kwijt.
Emma heeft het niet makkelijk in de gevangenis. Contact met andere gedetineerden wil ze niet en dat maakt het leven binnen in de gevangenis er niet makkelijker op.
Emma is depressief en heeft stemmen in haar hoofd. Ze mag niet praten. Waarover ze niet mag praten kom je al lezende te weten.

DIEP VAN BINNEN WIL IEDEREEN GOED ZIJN.

Vanaf de eerste bladzijde heeft het verhaal me te pakken. Het heeft een sterk, beeldend geschreven verhaal. Gelukkig ben ik nog nooit in de gevangenis geweest maar Esther heeft het zo weten te beschrijven dat je het goed kan voorstellen hoe het er is. Contact! Is een geloofwaardig verhaal en het leest als een trein. Ik kreeg een vreselijke hekel aan haar moeder maar ook aan haar oom. Koude rillingen en ik begrijp waarom ze tot zoiets in staat is geweest al keur ik het niet goed.
Haar gevecht om in contact te komen met haar gezin deed me af en toe lezen met tranen in de ogen. Hoe bouw je weer aan de toekomst als niemand je nog vertrouwd en een oordeel over je heeft.

Al lezende kom je er achter wat er allemaal gebeurt is en valt alles op zijn plek. Wie kan ze nog vertrouwen en wie niet. Een boek vol emoties. Ik heb genoten van elke bladzijde en vind het een echte mustread. Dit boek zou ook mooi verfilmd kunnen worden
Ik geef het boek 5 sterren