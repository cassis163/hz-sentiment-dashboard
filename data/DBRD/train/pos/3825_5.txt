Het zijn aangrijpende woorden op de omslag van het boek die je even doen nadenken. Nochtans, nadat je het boek gelezen hebt, wordt het nadenken nog intenser want deze schrijver komt wel heel realistisch over.

Het verhaal is heel erg spannend en houd je op het puntje van je stoel tot de laatste pagina. Aangezien het geschreven is in de personele ik-verteller kan je je totaal inleven in het hoofdpersonage (John) en zijn gedachten. Het verhoogt de spanning en houd je urenlang vast. Ook in tijden van actie verhoogt de ik-verteller het inlevingsvermogen.

Het boek is bovendien heel structureel geordend. Het bevat 34 hoofdstukken die telkens een onderwerp afsluiten of net op een spannend moment pauzeren. Deze strategie hanteert de schrijver om de lezer in de ban te houden en te motiveren om verder te lezen. Dit is zeer effectief en het boek is inderdaad moeilijk om weg te leggen.

Over de realiteit van het boek valt te discussiëren. Enerzijds weet iedereen dat het verhaal niet realistisch is en dit niet kan gebeuren in het dagelijkse leven. Anderzijds komt het boek heel erg waarheidsgetrouw over. Zo probeert de auteur je mee te trekken in zijn wereld. Na een tijd begin je door de spanning en meeslepende schrijfstijl de zo vermelde feiten te geloven.

Het gevecht op het einde duurt wel te lang. Elk gegeven, elke gebeurtenis wordt uitgebreid en gedetailleerd beschreven. Van het bloed van een steekwond tot het uiteenrijten van een Mogador. Het is nogal langdradig geschreven en verveeld na een tijd. Het einde van het verhaal is open wat ook jammerlijk is, maar dit zet natuurlijk de lezers aan tot het verder lezen van de serie.

Het boek is zeer origineel en verrassend. Er worden allerlei elementen in verwerkt zoals spanning, geschiedenis, sciencefiction, maar ook liefde. Ik vind dat liefde altijd een grote bijdrage geeft aan zon soortgelijke boeken. Midden tussen de haatgevoelens voor de vijanden en de wil om te vechten zitten er toch nog de verliefde gevoelens in. Dat maakt het boek dan weer romantisch en zachtaardiger. Ik ben heel erg fan van sciencefictionboeken, en vooral diegenen die het vermengen met realiteit. Hierin kan je dus makkelijker in geloven want de huidige mens weet zogezegd van niets.

Het is een zeer sterk boek. Het bevat ondanks de sciencefiction een sterke geloofswaarde wat het boek zo speciaal maakt. Het is een echte aanrader. Je wordt meteen meegetrokken en omvergeblazen door het leven van John en Henri, een stel Aliens.