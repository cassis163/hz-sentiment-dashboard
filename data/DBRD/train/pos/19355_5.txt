Ik heb nu enige recepten uitgeprobeerd en deze recepten zijn geweldig. Het brood heeft veel meer structuur dan andere glutenvrije broden en sommigen zijn meerdere dagen houdbaar. Het is niet te droog en niet te nat. Ik weet alleen nog niet of het ook nog smaakt als het ingevroren is geweest. Van een recept in het boek zeggen de schrijvers dat het prima in te vriezen is maar dat moet ik nog proberen. De goede structuur van de broden wordt bereikt door het gebruik van psylliumvezels in combinatie met gist. De broden moeten 2 uur rijzen. Er is ook een brood dat sneller kan met bakpoeder.
Vandaag heb ik de pizzabodem geprobeerd. Met gist. Het was heerlijk om weer eens een pizza te eten met die echte brood structuur in je mond, in plaats van dat zanderige gevoel die de meeste glutenvrije recepten opleveren. Hoera! Ik ga zeker alles maken wat in dit boekje staat.