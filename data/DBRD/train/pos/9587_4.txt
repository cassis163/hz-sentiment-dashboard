Bidden en vallen is een mokerslag van een roman. Een meesterlijk verhaal over verlies, troost en houvast.

Dit is de tekst die op de achterflap staat en mij erg nieuwsgierig maakte en deze tekst blijkt helemaal te kloppen, een meesterlijk verhaal, geschreven in duidelijke taal en mooie zinnen.
Dit is een boek wat ik mocht lezen voor de Literatuur leesclub en daar ben ik erg blij om. Dit is weer typisch zo'n boek wat ik zonder hebban waarschijnlijk nooit gelezen had en waarvan ik erg blij ben dat ik het wel heb gelezen!

Het boek word beschreven vanuit verschillende personages, wat elke keer duidelijk is op te merken door de zwarte bladzijde met de naam van de betreffende personage. Vanuit elk personage krijg je inzage over steeds dezelfde periode maar elk hebben ze hun eigen kijk op de situatie. Dit maakt het boek erg interessant, want hoe anders kan elk persoon iets beleven en maakt dat je steeds wil blijven doorlezen in het boek.

Tom, een accountmanager van een horlogemerk lijkt op het oog een goed leven te hebben, goede baan, leuk gezin. Maar het loopt allemaal niet zo lekker en langzaamaan raakt hij de grip kwijt op alles. Voor zijn werk moet hij op zakenreis naar Hongkong en vlak voor zijn vertrek beland hij met een Marokaanse jongen, Adil, in de bosjes. Hierna raakt hij de grip nog meer kwijt en begint in Hongkong een zoektocht naar zichzelf.
Ondertussen thuis vlucht zijn vrouw Els weg in het boedisme. Zijn zwager Chris is een mislukte schrijver die over de rug van zijn familie een bestseller probeert te scoren en Chris zijn vriendin Anne worstelt met haar verleden.
Farid, de broer van Adil, probeert een beter leven op te bouwen. Weg van het vechten en de straat en gaat rechten studeren.

Het boek is boeiend van begin tot eind, je wilt blijven doorlezen. De schrijfstijl is vlot en leest erg lekker weg. Deze roman is zeker weten een aanrader!