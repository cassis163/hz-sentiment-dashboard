'Een ondertoon van liefde ' is de debuutroman van Kate Paris.

Ik had het genoegen het boek te mogen proeflezen, en kwam tot de plezierige conclusie dat ik me ontzettend kon inleven in de hoofdpersonen. Niet omdat ik van wijn hou (Ik drink niet) of omdat ik Sommelier wil worden, maar omdat de personages zulke 'echte' mensen zijn. Als ik iets belangrijk vind in een boek is het wel dat er echte mensen inzitten, die echte dingen meemaken. Voor mij hoeven ze geen helicopter te hebben en miljoenen op de bank, als ze een verleden hebben en zelfs iets minder leuke karaktertrekjes.

Zelfs voor iemand die niets met wijn heeft is het verhaal van Ivy en Alexander (En ook een beetje dat van Bernd) een heerlijk boek, het is romantisch en bij vlagen erotisch, en je wil maar steeds verder lezen omdat je wil weten wat er nou precies aan de hand is, en waarom het allemaal mis is gegaan. Of er wel iets mis is gegaan. Toen ik er eenmaal aan begon heb ik het niet meer aan de kant gelegd tot ik het uit had.

Hou je van dit genre, dan moet je dit heerlijk romantische boek zeker in je vakantiekoffer stoppen!