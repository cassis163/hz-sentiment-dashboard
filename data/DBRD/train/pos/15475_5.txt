Uitgeverij Aspekt geeft altijd leuke titels uit. Mijn hart maakt altijd een sprongetje als ze met een nieuw boek komen, vooral als het oorlogsboeken zijn. Duinkerken 1940 is een zeer interessant boek.

“Het grootste probleem met Gorts optreden was dat het niet alleen militaire maar ook politieke consequenties had. Door te kiezen voor het behoud van de saillant in plaats van voor de uitbraak naar het zuiden te gaan, was de politieke beslissing gemaakt dat Frankrijk werd opgegeven. Zonder ‘extra’ front van de BEF zou Frankrijk simpelweg geen stand kunnen houden tegen de Duitsers.”

Wat een prachtige cover waarop een leger in het groen te zien is. Zodra je het boek openslaat zie je het landkaart van Frankrijk 1940. Ik ben erg dol op geschiedenisboeken. Meestal vinden mensen dat van mijn leeftijd vaak saai. Maar Pierik bewijst weer met zijn boek dat oorlogsboeken alles behalve saai zijn. Hij beschikt over een vlotte pen. Hij neemt de lezers op een interessante manier mee naar een van de ernstige periode in de geschiedenis. Naast tekst wordt de lezer voorzien van foto’s van personen die een rol speelden.  Churchill, Edward Spears, Paul Reynaud zijn enkele namen die we tegenkomen in het boek. De foto’s zijn prachtig. Enkele foto’s die we voorbij zien komen: Oorlogsgraf langs de weg, Inscheping operatie Dynamo, H-35 tank en Franse Krijgsgevangenen.

“Terwijl von Rundstedt en Hitler op de voorzichtige lijn zaten, wilde het OKH, het opperbevel  van de landmacht onder Von Brauchitsch en chef-staf Halder doordrukken. Zij hadden begrip voor de verliezen van Von Kleist maar begrepen ook dat er voor treuzelen geen tijd was.”

Interessant, actueel, toegankelijk en erg goed geschreven.  Tijdens het lezen van het boek had ik het gevoel dat ik een leuke geschiedenisles kreeg. Zoiets maak je zelden mee met een boek. Weer een boek waar je vanaf de eerste bladzijde in meegezogen wordt.   Dit boek is interessant voor iedereen.  Pierik ga ik toevoegen aan mijn lijstje favoriete auteurs.  Dit boekje krijgt vijf sterren.