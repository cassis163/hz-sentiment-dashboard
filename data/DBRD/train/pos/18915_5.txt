Eleanor Oliphant is ....completely Fine gaat over een jonge vrouw, die nogal vastgeroest zit in een vast patroon. Niemand ziet haar staan en dat vindt ze prima, niemand weet dat ze elke dat het zelfde eet, drinkt en elke dag tijdens de lunch de krant haalt voor de kruiswoordpuzzels en verder niemand spreekt. In het weekend verdoofd ze zichzelf met 2 flessen wodka en elke woensdag belt ze met frisse tegenzin met "mummy" en ze vindt dat alles prima. Niks mis mee, dit is haar eigen keuze en ze is niet eenzaam. Alles is prima.
Met vrijkaartjes van kantoor, treft ze zichzelf op een concert en valt met heel haar hart voor de zanger van de band uit het voorprogramma. In aller haast verlaat ze het concert en maakt plannen om goed genoeg voor een relatie met de zanger te zijn. En daar start een ontroerend verhaal over de ontwikkeling van Emily, die voorheen altijd prima was. Ze zoekt naar opties om respectabel voor de dag te komen en neemt een nieuw kapsel, nieuwe kleding en de wereld ziet haar staan. Ze ontmoet Raymond de IT-er van kantoor, die Eleanor neemt zo als ze is en haar uit haar schulp haalt. Stukje bij beetje verteld het verhaal steeds meer over Eleanors verleden en begrijp je steeds meer, waarom ze geworden is wie ze nu is.

Het verhaal verteld over een verdrietige geschiedenis over een vrouw waar je van gaat houden, die je alles gunt wat ze in haar hart durft te dromen. Een verdrietige geschiedenis, maar met heel veel humor. Met een lach en een traan en een mooie toekomst. Een verhaal over vriendschap en vertrouwen en een leven van verschuilen achter Prima, om niet te hoeven denken aan alles wat niet Prima is. Als iemand vraagt hoe het met je gaat, dan zeg je "het gaat goed, alles prima" maar is dat ook zo?