Mouwen opstropen en puzzelen maar, zo ben ik in dit boek begonnen. Het is een boek dat erg nuchter geschreven is en erg overzichtelijk is qua indeling. In dit boek wordt in 40 hoofdstukken alle onderwerpen besproken die een relatie hebben met het veranderen van jouw eet- en leefpatroon.
De hoofdstukken zijn overzichtelijk terug te vinden in deze 5 onderwerpen; Aanpak, uitrusting, obstakels, voeding en triomf.

Je moet de hoofdstukken zien als puzzelstukken en aan het einde is de puzzel compleet. Of het werkt zal de komende tijd voor mij uit moeten wijzen. Ik heb wel veel informatie gekregen en denk er nog regelmatig aan terug op momenten dat afvallen best moeilijk is. Als ik bij wijze van spreken een puzzelstukje kwijt ben.
In duidelijke taal wordt het uitgelegd en elk hoofdstuk eindigt met een puzzelwegwijzer die je wijst naar gedeeltes van het boek dat je nog eens extra aandacht zou moeten geven.
Dit boek voelt niet als een nieuw dieetboek maar meer als een boek waarmee je kunt blijven sparren over de strijd tegen het overgewicht. Verwacht geen recepten en schemaâ€™s maar gewoon duidelijke raad. Ik vond het een prettig boek om te lezen maar de toekomst zal laten zien of het echt werkt.