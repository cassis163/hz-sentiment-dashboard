Deel 5 van de serie met Helen Grace in de hoofdrol is wederom een voltreffer.
Rode draad in het boek zijn een aantal SM-moorden. Al in het eerste deel rond Helen Grace vernamen we dat zij regelmatig van deze diensten gebruik maakt. Het was dus niet de vraag of, maar wanneer Arlidge dit thema extra naar voor zou brengen. Helen moet proberen te verbergen dat de moorden zich afspelen in een wereld die ze door en door kent. Hierdoor komt ook haar relatie met collega Brooks op de helling te staan.

Voor mensen die de vorige delen kort na elkaar hebben gelezen zou dit boek voorspelbaar kunnen zijn, omdat die verhalen nog vers in het geheugen liggen. Voor mensen waarbij het - zoals mezelf - enige tijd geleden is dat men de vorige delen las, ligt het anders vind ik. Ikzelf had pas ver over de helft een idee welke richting het verhaal zou kunnen uitgaan, omdat me toen de vorige verhalen begonnen te dagen.
De korte hoofdstukken van gemiddeld zo'n 3 Ã  5 pagina's maakt dat het een vlot leesbaar boek is. Als er even tijd is, snel een hoofdstukje lezen.
Het boek eindigt met een cliffhanger, wat maakt dat je reikhalzend uitkijkt naar het volgende deel!