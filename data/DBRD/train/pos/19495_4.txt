De hoofdpersoon in dit boek is Aafke van Pommeren. Zij heeft nog een oudere broer, Rim. Zij woont samen met haar ouders en broer in een klein dorpje. Het gezin is lid van de kerk in het dorp. De moeder maakt kennis met mensen die bij de Pinkerstergemeente horen. Zij voelt zich hiertoe aangetrokken omdat de diensten vol zijn van vreugde en blijdschap. Moeder vindt de kerk in het dorp stijfjes en saai, dit in tegenstelling tot de Pinkerstergemeente. Zij besluit naar de diensten te gaan en wordt “geraakt” door het geloof. Vader staat nog wat afwachtend hier tegenover, maar wordt dan opeens ook “geraakt” door de Pinkstergemeente.
Zowel vader als moeder geven zich er helemaal aan over. De kinderen staan er eigenlijk bij en kijken er naar. Vader wordt zelfs als voorganger van de plaatselijke Pinkstergemeente benoemd. Het normale gezinsleven moet wijken voor het geloof. Mensen die een plek nodig hebben, worden in huis genomen. Dit zijn vaak mensen die enigszins labiel zijn. De weken zijn gevuld met bijeenkomsten om te bidden, te zingen etc. De ouders gaan er helemaal in op, maar op een gegeven moment wordt het moeder teveel, altijd mensen en drukte in huis, zij wordt neerslachtig.
Aafje haar enige manier te ontsnappen aan de drukte, is zwemmen in het meer achter hun huis. Zij probeert elke keer zo ver mogelijk te zwemmen. Helaas moet zij veel van haar jeugd inleveren voor de Pinkstergemeente. Zo is zij een veelbelovend zwemtalent en word zij gescout. Maar ja, de zwemlessen en wedstrijden zijn ook op zondag. Dit is uiteraard uit den boze.
Het eerste deel van het boek “Altijd vrolijk” beschrijft de jeugd van Aafje. Het tweede deel l richt zich op Aafje haar studentenleven in Amsterdam. Dit studentenleven betekent voor Aafje dat zij van de ene verbazing in de andere verbazing valt. Zij is van huis uit natuurlijk niets gewend en opgevoed met allemaal strenge regeltjes. Vooral geen goddeloze dingen doen, eigenlijk wereldvreemd opgevoed. Aafje worstelt met haar huidige leven wat zo in strijd is met wat zij van huis uit heeft meegekregen. Zij realiseert zich dat zjj door de Pinkstergemeente te zeer aan banden wordt gelegd en wil zich hier heel voorzichtig van losweken. Dit is voor Aafje heel erg moeilijk, ze wil de contacten met haar ouders niet beschadigen.
Anke Kranendonk heeft dit boek geschreven in een vlotte stijl. Het leest prettig. Op een bijna zakelijke manier beschrijft zij de gevoelens van Aafje. Deze worden nooit echt uitgesproken. Aafje legt zich er gewoon bij neer dat zij veel leuke dingen moet laten omdat die in strijd met het geloof zouden zijn. Op deze manier is voor Aafje het geloof van haar ouders, de Pinkstergemeente dus, meer een dwangbuis geworden, in plaats van de vreugde en blijdschap dit zo gepredikt wordt.
Het boek schetst een goed beeld van de Pinkstergemeente is mijn mening. Niet te veel nadenken, meegaan in de flow en zieltjes winnen. Alles voor de Heer, jezelf en je gezin wegcijferen.
De onderkoelde manier waarop Anke “Altijd vrolijk” heeft geschreven, geeft je wel stof tot nadenken.