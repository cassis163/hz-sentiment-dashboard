Een prachtig boek dat ik vooruit mocht lezen van Kosmos uitgevers. Het boek ziet er geweldig mooi uit. Een harde kaft met gouden lijnen een een kommetje met gouden breuklijnen. Kintsugi, de titel, verwijst naar de legende van de gebroken vaas of theekommetje, de scherven lijm je aan elkaar en de breuklijnen versier je met goud. Kintsugi is de kunst om wonden te genezen, stap voor stap met heel veel geduld. In de kerk wordt Kintsugi ook wel genoemd om te leren omgaan met je verdriet en pijn waar je in het leven onherroepelijk tegen aan loopt. Zoals in het geloof je gevormd wordt door het leven en daar dan sterker uit te voorschijn kan komen is een aspect van Kintsugi dat mij ook heel erg aanspreekt.
Het boek is heel duidelijk opgebouwd in verschillende fasen te weten 1 breken, 2 samenvoegen, 3 geduld oefenen, fase 4 repareren, fase 5 onthullen en fase 6 sublimeren. Elke fase heeft zijn eigen hoofdstukjes met na ieder hoofdstukje een legende of verhaaltje en prachtige bijpassende plaatjes. Behalve een inspirerend leesboek ook een boek om mee aan de slag te gaan. Het zijn simpele oefeningen waar je naar keuze kortere of langere tijd mee bezig kan zijn. Je hebt zelf de keuze hoever je er mee gaat en hoe je het toepast in je leven. Ik vond het prettig dat niet aangedrongen werd op boedhisme of ander oosterse levenswijze maar dat ik met mijn geloof ook uit de voeten kan en daarin kan toepassen.
Wat mijn een betreft een heel geslaagd boek, als ik een minpuntje mag opnoemen. Er wordt gepraat over depressie en Kintsugi, ze geven aan dat je zoals bij Kintsugi het gebroken voorwerp accepteert en naar een ander niveau brengt je zo ook al je aan een depressie lijdt “je onvolkomenheden kunt accepteren als iets wat bij je hoort en je mede heeft gemaakt tot wie je bent.” Heb er zelf geen ervaringen mee maar zou je dit werkelijk kunnen accepteren als je in die inktzwarte depressie zit? Dat is wel iets dat ik me afvraag.
Er zitten overigens ook wel leuke tips in. Legpuzzels maken schijnt een goede therapie te zijn. Sorteren, wikken en wegen, passen, terug naar het kindzijn. Op vakanties maak ik legpuzzels en daar geniet ik geweldig van, kom ik vaak weer op nieuwe ideeën.
Kortom het boek krijgt van mij 4 gouden sterren en zal ik regelmatig uit de boekenkast pakken waar hij nu staat te pronken.