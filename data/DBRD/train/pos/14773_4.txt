(Recensie komt oorspronkelijk hier vandaan: https://nlboekenrecensies.wordpress.com/2015/11/06/bloedbroeders-helen-vreeswijk/)

Bloedbroeders – Helen Vreeswijk

De zestienjarige Reza komt met zijn moeder en zus tijdelijk naar Nederland om het familierestaurant van zijn oom voor de ondergang te behoeden. Zijn oom heeft zich door creatief
boekhouden in de nesten gewerkt en zit daarvoor een celstraf uit. Zijn twintigjarige neef Ayaan wordt opgezadeld met de zorgen voor het restaurant en het gezin.

Ayaan heeft totaal geen affiniteit met het restaurant en denkt maar aan een ding: snel en gemakkelijk geld verdienen zodat hij zijn eigen dromen kan najagen. Om zijn plannen uit te voeren heeft hij echter een handlanger nodig. Reza is daar geknipt voor: hij is familie – een bloedverwant – en bovendien naief en kneedbaar.

Zorgvuldig heeft Ayaan de beroving uitgewerkt: de locatie, het tijdstip, de vluchtauto, de vluchtroute en een alibi. Er kan niets fout gaan. Maar dan gaat het toch gruwelijk mis…

In het nieuwste boek van Helen Vreeswijk volgen we de zestienjarige Reza die met zijn moeder en zus tijdelijk naar Nederland gaan. Ze moeten helpen met hun familie in Nederland, die in de problemen zit. Reza’s oom is opgepakt wegens fraude en zijn twintigjarige neef Ayaan kan niet in zijn eentje het familierestaurant runnen.

Vanaf het moment dat Ayaan zijn familie oppikt van het vliegveld, is Reza sterk van hem onder de indruk. Zijn neef lijkt alles te kunnen, hij rookt, rijdt auto en kent een paar knappe meiden.

Ayaan heeft echter maar één doel in ogen, snel en gemakkelijk geld verdienen zodat hij niet opscheept zal zitten met het familierestaurant. Als hij erachter komt dat zijn neef makkelijk beïnvloedbaar is, neemt hij Reza als handlanger.

Ayaan heeft alles tot in de puntjes uitgewerkt om aan het geld te komen, echter gaat het op het laatste moment gruwelijk mis.

Persoonlijk moest ik wel even in komen in het boek “Bloedbroeders”, zeker in het begin wordt er snel tussen de perspectieven vanuit Reza en Ayaan gewisseld. Hierdoor kan er toch wat verwarring ontstaan en moet je een aantal bladzijden overnieuw lezen.

Nadat je hieraan gewend bent, leest het boek als een trein. Iets wat mij telkens weer verbaasd bij de boeken van Helen Vreeswijk, is dat op het moment van de plottwist, of andere spannende gebeurtenis, je vaak pas op de helft van het boek bent! Hierdoor ga je zelf erg verzinnen over hoe het verder zal gaan, omdat je veel verschillende kanten op kan gaan.

De spanning is ook weer aanwezig vanaf het allerlaatste hoofdstuk, wat het boek moeilijk maakt om weg te leggen.

Ook krijgt Helen Vreeswijk het voor elkaar dat je erg gaat meeleven met de hoofdpersonages, ondanks dat je misschien niks met hun overeenkomstig hebt, kan je je toch goed in haar personages verplaatsen.

Naar mijn mening was dit toch wel één van Helen Vreeswijk’s beste boeken tot nu toe! Ik heb er erg van genoten en vond het jammer toen ik het had uitgelezen.

Ik geef het boek dan ook 4,5/5 sterren.