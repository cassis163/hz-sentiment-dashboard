Geen recensie, maar mijn mening over hoofdpersonage Kinsey Millhone, neergepend n.a.v. een artikel op de Spot We Love Crime.

Oh, wat zijn er toch veel seriepersonages! Met Kinsey Millhone kan ik het gelukkig goed vinden. Ik herken best wel wat van haar in mezelf (aan jullie om uit te zoeken wat precies). Kinsey is het niet gewend iemand in haar leven te hebben, of het nou een partner is of iemand anders. Ze is gewend haar eigen gang te gaan en doet daarom stoer, is fel. Ze is geen gemakkelijke en dat weet ze best. Ze opereert alleen, zonder team van rechercheurs om haar heen en is zeer eigengereid. Meer nog dan het personage Kinsey Millhone wist ik de sfeer te smaken die dit eerste boek in de reeks oproept. En die is best bijzonder, 'A van alibi' (de oorspronkelijke titel van 'A staat voor alibi') is dan ook dertig jaar geleden al voor het eerst verschenen. Blij dat er nog 25 alfabetmoorden volgen!