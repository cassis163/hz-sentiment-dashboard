'Het meisje uit het verscholen dorp' is het 2de deel van de oorlogstrilogie van Irma Joubert en het vervolg op 'Hildegard', alhoewel enkel de bootovertocht het gemeenschappelijk punt is.
Bij het begin van dit boek had ik wat meer moeite om in het verhaal te komen. Er zijn 2 verhaallijnen: het wedervaren van Mentje De Vries in de oorlogsjaren en het leven van de Zuid-Afrikaan Tinus.
Het verhaal van Tinus viel mij in het begin niet echt mee, maar eens de verhaallijnen samen komen, is het opnieuw een meeslepend en intens ontroerend geheel geworden.
Het verscholen dorp was mij totaal onbekend en na wat opzoekingswerk op internet, kon ik alles veel beter volgen.
Dergelijke boeken, een mix van waargebeurde feiten en fictie, kan ik enorm appreciÃ«ren. Op een aangename manier ontdek je weer een flinke brok geschiedenis.
Ik kijk uit naar het laatste deel want ik zit voorlopig nog met enkele vragen over het verdere leven van de hoofdpersonages van deze mooie trilogie.