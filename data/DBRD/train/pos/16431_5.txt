Alya leidt een fijn en beschermd leven in het islamitische Cordoba totdat haar vader met slecht nieuws komt. Ze moet als tolk mee naar Navarra, Haar slavin Oncha gaat als bediende met haar mee, als Alya er op een gegeven moment achterkomt dat haar slavin niet veilig is in Navarra helpt ze Oncha ontsnappen. Daarna wordt de karavaan overvallen door Frankische krijgers en vanaf daar verloopt haar toekomst totaal anders dan verwacht. Ze wordt als slavin verkocht, leeft in een klooster bij monniken en later weer op een boerderij in Friesland.
Wat mij tijdens al deze gebeurtenissen bij is gebleven dat Alya vertrouwen blijft houden in Allah, de God waar ze mee is opgegroeid maar als ze de goden van de Franken, de Christenen leert kennen neemt ze Hem ook mee in haar gebeden. Ze leert mensen kennen en verliest ook diegenen die haar dierbaar zijn geworden. Alya schakelt elke keer weer om en past zich aan, dankzij haar talenknobbel, een talent dat van waarde blijkt te zijn, redt ze zich uit de meest benarde situaties. Soms dacht ik; ze heeft wel heel veel geluk maar aan de andere kant gun je haar dat ook gewoon.
Door de prettige en toegankelijke schrijfstijl van Hay van de Munckhof maakt dat je je in het Europa en Azie van de negende eeuw waant. Dat je werkelijk kunt genieten van de mooie stukken van de reis die Alya beschrijft en ook kunt gruwen van de slavernij en de veldtochten uit diezelfde periode. De beschrijving van de wereld waar Alya uit vertrekt met paleizen, emirs en mooie kleden staat haaks op de wereld waar ze aan het einde in terecht komt, de kou, armoede en eenvoud van de boeren. Het lijkt ook onwaarschijnlijk dat ze ooit weer terug zal keren naar Cordoba maar wie weer…….in het volgende deel??
De personages zijn goed beschreven en komen in het verhaal echt tot leven. Er is ook een goed onderscheid gemaakt tussen de personages die belangrijk zijn voor het verhaal en de personages die alleen vlot voorbijkomen. Dat zorgt dat het verhaal zijn vaart blijft houden en ook goed te lezen is voor de jongere lezer vanaf een jaar of 16.