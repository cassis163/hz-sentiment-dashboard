23 passagiers verdwijnen er ieder jaar wereldwijd tijdens cruises van cruiseschepen.
Plegen deze zelfmoord, vallen ze per ongeluk overboord of worden ze vermoord? Een cruiseschip is een grote drijvende ‘stad’ maar zonder politie macht is dat ok?

Martin Schwarz, politiepsycholoog, heeft dit persoonlijk ondervonden. 5 Jaar geleden zijn zijn vrouw en zoontje spoorloos van cruiseschip 'Sultan of the Sea' verdwenen. Waarschijnlijk hebben ze zelfmoord gepleegd en zijn overboord gesprongen. De lichamen zijn nooit gevonden. Martin is met vele vragen achtergebleven en voor hem persoonlijk heeft het leven niet veel waarde meer. Hij neemt dan ook de meest gevaarlijke opdrachten aan en ‘speelt’ met zijn leven om de meest uiteenlopende zaken tot een oplossing te brengen. Na zijn verlies heeft hij heeft gezworen nooit meer aan boord van een cruiseschip te gaan. Dit verandert echter door een mysterieus telefoontje van een oude dame, Gerlinde Dobkowitz. Deze dame woont permanent op de Sultan of Sea en was er getuige van dat een ‘passagier 23’ weer opduikt. Ze heef er haar levenswerk van gemaakt om een thriller te schrijven over deze verdwijningen. Martin gaat aan boord en ontmoet het meisje dat weer is opgedoken met in haar bezit de beer van Timmy, de zoon van Martin. Voor Martin begint een zoektocht naar antwoorden!
Uiteindelijk blijkt dat er meerdere verhalen door elkaar heen lopen en dat is voor de lezer heel boeiend om te ervaren. Je denkt dat het vraagstuk opgelost is maar het blijkt toch anders in elkaar te passen! In je achterhoofd weet je dat er nog een paar ‘open eindjes’ zijn, en ja hoor na het dankwoord komt inderdaad het antwoord op het laatste lijntje…. Heel knap geschreven.

Dit boek is een aanrader als je van psychologische thrillers houdt. Vooral de persoon Martin is heel goed uitgewerkt. Je voelt het verdriet en de onmacht het onbegrip van Martin van de pagina’s afdruipen.