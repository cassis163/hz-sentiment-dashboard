Roeien naar de Volewijck van Suzanne Wouda.

De cover van dit boek ziet er ontzettend mooi uit en neemt je meteen al mee in de verleden tijd. Er staat een jonge vrouw op in rood/zwarte klederdracht. Dit zijn de kleren die men in het Burgerweeshuis aanhad. Zij staat een brief te lezen.
Aan de rechterzijkant is een sierhek met daarin de naam van de auteur Suzanne Wouda en de titel van het boek, Roeien naar de Volewijck .

Suzanne Wouda is geboren in 1974 in Eindhoven en dit is haar debuut van een historische roman voor volwassenen. Eerder heeft zij al 4 historische jeugdboeken geschreven. Waar zij met het boek 'Verschoppelingen' de Vlag en Wimpelprijs kreeg.

Deze historische roman speelt zich af in de zeventiende eeuw.
Twee meisjes Mare en Flora zijn met elkaar bevriend geraakt in de tijd dat zij beide in het Burgerweeshuis in Amsterdam zaten. Zij waren in die tijd onafscheidelijk van elkaar. Nadat ze het Burgerweeshuis hadden verlaten, verliezen ze elkaar uit het oog en ieder gaat zijn eigen weg.
Mare blijft in Amsterdam wonen en Flora vertrekt naar Haarlem.
Tien jaar later krijgt Mare een brief aan van Flora. Hierin staat, dat als Mare de brief ontvangt, zij Flora inmiddels zal zijn overleden en Flora vraagt of dat Mare soms haar verdwenen zoon zou willen opsporen en verzorgen. Maar waar is deze zoon en zou zij Mare dit wel doen. Uiteindelijk beslist Mare dat zij de zoon van Flora gaat opsporen. Zij vertrekt naar Haarlem.
Hier aangekomen krijgt zij van de weduwe van Flora een totaal ander verhaal te horen. Wat moet zij nu geloven. Teruggaan naar Amsterdam of toch in Haarlem blijven.
Dan ontmoet zij Cecilia een oude vrouw die altijd bij Flora het huishouden heeft gedaan. Deze heeft haar een erg lang verhaal te vertellen en dan weet Mare ook meteen wat zij zal gaan doen.

Dit boek is op zo'n prettige manier geschreven dat ik tijdens het lezen erg moeilijk kon stoppen met lezen.
Verder wordt er uitgebreid verteld over Amsterdam en Haarlem. Ik zag allerlei bekende plaatsen om me heen en het was net of ik tijdens het verhaal in beide steden rondwandelde.
Tijdens het lezen waan je jezelf helemaal in de zeventiende eeuw. Geweldig.