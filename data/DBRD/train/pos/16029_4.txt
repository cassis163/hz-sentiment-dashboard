Mazzel tov, geschreven door de schrijfster en journaliste Margot Vanderstraeten, biedt een boeiende inkijk in de gesloten joods orthodoxe gemeenschap.
Vanderstraeten heeft als werkstudente, in de jaren tussen 1987 en 1993, de vier kinderen van de familie Schneider in Antwerpen begeleid bij hun huiswerk.
Ze is niet de eerste, haar voorgangers haakten allemaal vrij snel af.
Om die reden een hele uitdaging voor Margot, om het langer vol te houden.
Het blijkt al snel, dat ze daar wel de nodige moeite voor moet doen.
De joods orthodoxe wereld staat erg ver af van haar eigen leefwereld, in het begin begrijpt ze dan ook weinig van de strenge wetten en tradities.
Ze valt dan ook van de ene verbazing in de andere.
Ook de familie Schneider heeft, zeker in het begin, de nodige moeite met Margot, die samenleeft met haar Iraanse vriend Nima.

In Mazzel tov krijgt de lezer een goede inkijk in de manier, waarop de twee werelden elkaar gaandeweg met nieuwsgierigheid , respect en humor gaan begrijpen.
Belangrijk om te weten is dat het joods orthodoxe geloof iets heel anders is dan het veel strengere ultra orthodoxe - Chassidische - Jodendom.
Ook belicht Vanderstraeten het Jodendom ten opzichte van de oorlog en de gevolgen daarvan.
Jaren later zoekt ze twee van de inmiddels volwassen kinderen op in IsraÃ«l en in New York, plaatsen waar niet zonder reden voor gekozen is.

Margot Vanderstraeten heeft eerder meerdere romans geschreven, die - mede vanwege de toegankelijk schrijfstijl - zeer goed ontvangen zijn en waarvoor ze ook prijzen gekregen heeft.

Mazzel tov is goed geschreven in een vloeiende, zeer toegankelijke schrijfstijl, waardoor het boek gemakkelijk en plezierig leest.
Ook opvallend zijn de goede observaties en het oog voor detail.
Het boek, ook nog eens met de nodige humor geschreven, biedt een goede en leerzame inkijk in een leefwereld, die over het algemeen ver van ons af staat.