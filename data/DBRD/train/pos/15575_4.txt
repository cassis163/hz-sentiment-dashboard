"De afkomst is bepaald. Poseidon... Aardschudder, stormenbrengen, heer van de paarden. Heil, perseus Jackson, zoon van de Zeegod."

Percy Jackson is gewoon een normale jongen, denkt hij. Tot hij per ongeluk zijn wiskunde leraar laat exploderen. Hij komt er achter dat hij de zoon is van een Griekse god en dat Zeus, de heer van de hemel, denkt dat hij zijn bliksemschicht heeft gestolen. Welkom in de wereld van Griekse goden en halfgoden!

Geweldig hoe steeds vaker de Graphic novel zijn weg naar het nederlandse boekenschap weet te vinden. Ik was ook echt blij verrast met deze uitgave van De Bliksemdief. Al jaren staat het boek op mijn wensenlijst, maar het komt er gewoon niet van. Ik was dan ook heel dankbaar dat deze versie op mijn pad kwam!  Absoluut een toffe tekenstijl, en het verhaal leent zich er ook echt toe om in stripvorm gebracht te worden. Hoewel ik in het begin echt het gevoel had iets te snel door het verhaal te vliegen, heb ik wel echt genoten van het lezen. Ik kan niet wachten op het tweede deel.