Ik vond dit een lekker spannend boek wat ik met plezier heb gelezen. Soms een beetje voorspelbaar, maar evengoed toch boeiend.
Het verhaal gaat over Johanna van Vliet, die vijfentwintig jaar geleden op een mysterieuze wijze spoorloos is verdwenen en deze zaak is nooit opgelost tot verdriet van haar familie. Rechercheur de Groot pakt deze coldcase zaak op en rust niet eerder voordat er meer duidelijkheid komt.
Olivia van Vliet is een nicht van Johanna en gaat ook op onderzoek uit en loopt Ben de Groot vaak voor de voeten.
Zij reist af naar Denemarken om daar meer antwoorden te vinden op al haar vragen. Wat is er gebeurd die nacht dat Johanna verdween?
En wie zijn er bij betrokken? Deze reis maakt IJskoud tot een lekker spannend verhaal en je zit mee te puzzelen wie de eventuele schuldige is.
Vooral als Olivia in het ijskoude Groenland belandt, loopt de spanning op naar een fantastisch plot. Een heerlijk winterboek die ik waardeer met 4*