De meesten van ons kennen Bettine Vriesekoop als tafeltennisster. Maar dat er ook een auteur in haar schuilt, was voor mij nieuw en ik moet zeggen ze heeft mij verrast als schrijfster.
China, het land dat jarenlang onder het regime van Mao Zedong dictatoriaal werd bestuurd, begint zich steeds meer te ontwikkelen. Ook de vrouwen krijgen meer rechten en gaan studeren en krijgen een boeiende carrière.
Tegen de achtergrond van de éénkindpolitiek, de geëngageerde huwelijken en de emancipatie gaat Bettine, samen met assistente Hu Ye, in gesprek met verschillende vrouwen. Dit levert een boeiend verslag op met een goede verhaallijn.
Het boek leest heel plezierig. De geschiedenis van China wordt uitgebreid beschreven, zodat wij als lezer ook de achtergrond van het leven van de vrouwen gaan begrijpen. Dat China een heel andere cultuur kent, dan dat wij gewend zijn, wordt zeer snel duidelijk. Bettine heeft veel research verricht en gaat gestructureerd te werk wanneer zij ‘haar’ vrouwen interviewt.
Ik vond het een boeiend en indrukwekkend boek. Zeker een aanrader als je meer van China en haar vrouwen wilt weten!