Het eerste deel in de magycker serie, de klauw, gaat over Marit en Auric. De twee zijn Aimery ontvlucht en hebben door loutering, een proces waarbij je geheugen gewist wordt, geen herinneringen aan hun tijd op het magische eiland. Als Marit en Auric hun huis uitgezet worden spreekt het autistische jongetje opeens een ingewikkelde spreuk uit. De man valt dood neer. Gelouterde mensen horen geen spreuken te kunnen onthouden, zeker geen kinderen. Eamon heeft het ongeluk gezien en merkt meteen dat er iets mis is. Hij neemt Marit en Auric mee en samen gaan ze op de vlucht voor de magyckers, die degene zoeken die hun spreuken gebruikt heeft. Maar is Eamon eigenlijk wel te vertrouwen? Marit betwijfelt het.

De klauw is een prachtige fantasy, zo eentje waarbij je lekker kunt wegdromen. Het boek heeft alles waar een goeie fantasy om vraagt: draken, piraten en natuurlijk magie. Waar dit nieuwe boek van Adrian Stone echt vernieuwend in is, is het autistische jongetje Auric. Vaak wordt een handicap als iets negatiefs omschreven, maar in dit boek blijkt juist dat het jongetje enorm getalenteerd is. Ook is het leuk om eens te lezen over een strijd tussen tovenaars (magyckers) en piraten. Een van de weinige nadelen van het boek is dat de draken eigenlijk gewoon een soort paarden geworden zijn inplaats van de glorieuze magische wezens uit mythen, maar de focus op de piraten maakt dat weer helemaal goed. Het boek heeft een vlotte, maar toch boeiende schrijfstijl en leest daarom lekker makkelijk weg, een echte aanrader dus. Onlangs dat Marit een beetje moeilijk is met vertrouwen, lijkt het toch wel of ze Eamon leuk begint te vinden. Het is wel duidelijk dat dit gevoel wederzijds is. Hopelijk komt er dus nog een romantisch momentje voor de twee in de volgende delen van de serie!

Het nieuwste boek van Adrian Stone laat je ,of beter gezegd, sleept je mee naar een vernieuwde magische wereld. Het boek grijpt je vast, net zoals een 'klauw' en laat je tot de laatste bladzijde niet meer los. Hou je van Magie, Piraten of wil je gewoon een keer een Fantasy- boek uitproberen? Dan is het eerste deel in de magycker reeks h√©t boek voor jou!