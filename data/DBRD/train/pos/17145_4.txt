Paul is een vijftiger, die zijn hele leven op een boerderij in Twente heeft gewoond. Hij heeft zijn geboortestreek nooit verlaten. Paul neemt de verzorging op zicht van zijn oude vader, met wie hij de boerderij deelt. Hij is een echte Tukker, iemand die graag alles bij het oude wil laten en niet houdt van veranderingen. Zijn moeder Alice is er in zijn kindertijd vandoor gegaan.
De heilige Rita is een roman over het wel en wee van de bewoners van het dorp Mariënveen. De bewoners willen leven zoals ze dat altijd hebben gedaan: rustig en ‘gemoedelijk’. Echter de hele wereld verandert, zo ook het dorp. Er komen Chinezen, Russen, Roemenen en Polen in het dorp worden.
Toch duurt het nog wel even voordat er écht iets gebeurt in deze roman van Tommy Wieringa. En dan nog laat de auteur de lezer gissen over de waarheid van de gebeurtenissen.
Tommy Wieringa groeide zelf ook op in Twente. Hij vertrok naar elders op zijn zestiende. In deze roman beschrijft hij – als ervaringsdeskundige - de troosteloosheid en de leegte van de grensstreek. De streek waarin nooit iets spannends gebeurt. De auteur gebruikt prachtig taalgebruik en mooie zinnen. Een prachtige roman.