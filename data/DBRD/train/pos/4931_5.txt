54 minuten. Zo lang duurde het. Die 54 minuten besloegen een krappe 200 pagina's en hebben mij een korte nacht bezorgd. Het is lang geleden dat een boek mij 'In zijn greep hield' en dat is dit boek gelukt doordat het levensecht leek. Geen moment dacht ik "Jeetje, wat saai' en er was geen zin overbodig in dit boek. Je hoopt zo dat iedereen kan ontsnappen, blijft leven, maar je weet dat dat niet het geval is. Ik had expres nog niets gelezen over dit boek zodat ik mijn eigen mening niet zou laten beïnvloeden door die van een ander, maar bij sommige boeken is het gewoon onmogelijk om er niets over te horen/lezen.

Ik heb het boek in iets minder dan drie uurtjes uitgelezen, maar ik begon om 23.30 met de woorden "Even lezen tot ik in slaap val.' Nou, en dat lukte dus niet. ' Nog één pagina. Nog eentje. Nou.... shit. Nog eentje! Ik moet weten hoe dit afloopt.' Nou, hij schoot. Dus afgelopen. Maar toen vroeg ik me weer iets anders af. Met als gevolg dat ik om 2.34 het boek dichtsloeg met een diepe zucht en baalde dat het uit was, en toen pas op de klok keek. Toen baalde ik nog erger: Nog vier uur tot de wekker!

Met andere woorden: Lees dit boek. Beklemmend, spannend, goed en 'meeslepend' geschreven en slapen kun je vergeten als je eenmaal begint.