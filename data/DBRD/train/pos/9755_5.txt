Het verhaal is geschreven vanuit de hoofdpersonage, Jack Kempinski. Het boek begint met het uit een rivier halen van de auto van zijn directeur Barend. Jack vertelt aan ons, de lezer, dat hij een mens heeft vermoord, maar dat hij geen schuldgevoel heeft.

Wat helaas zou kunnen gebeuren, bedenk ik me net, is dat ik later, als ik ooit dement word, erover ga praten. Dat zou gênant zijn. Over mijn jaloezie, mijn wrok, mijn ambities, mijn vreemdgaan, mijn angsten. En over de moord natuurlijk. Dementen sluiten ze toch niet op, toch?

Het verhaal is hilarisch te noemen op sommige punten, maar zeker niet een slap verhaal. De onderliggende gedachten zijn herkenbaaren en maken er dan ook een spannende thriller met een zeer goed verhaal van, die je wilt blijven lezen en je verbaast je over de vele plotwendingen die erin voorkomen. Deze op het eerste oog, mannelijk ogende thriller, bevat ook enkele seksuele passages, die voor sommigen misschien wat banaal kunnen overkomen, maar vooral het stukje over zijn broer Tom op het toilet was hilarisch, lees het zelf maar, ik hou ervan. Jack vertelt over het gezin waar hij uit komt en dan vooral over zijn broer Tom, die het toch wel gaat maken volgens zijn ouders, een goed stel hersens heeft Tom in ieder geval en zijn medicijnstudie is volgens Tom helemaal niet moeilijk. Jack gaat op de universiteit studeren, wat zijn ouders niet hadden gedacht en hij leert later Claudia kennen, met wie hij gaat samenwonen. De levens van Tom en Jack volgen beide een heel ander spoor, maar komen elkaar op een gegeven moment toch weer tegen. Jack solliciteert bij een groot bedrijf en is erg goed in cijfertjes. Na enkele sollicitatie ronden, die nogal bizar overkomen, wordt hij aangenomen en ontmoet hij zijn baas Barend, vanaf dan begint het echte verhaal.

“Ik ben heel benieuwd wat ik moet doen.”

“Dat is heel eenvoudig, Jack, en noem me alsjeblieft Barend. Vergeet je functieomschrijving, het draait maar om een paar zaken, een paar ballen die je in de lucht moet houden, dat zal voor jou niet moeilijk zijn.”

Barend is een vreemde baas en Jack heeft het idee dat er zaken spelen die niet helemaal koosjer zijn. Jack gaat proberen te achterhalen wat er mis is in het bedrijf en dan vooral met zijn baas Barend, alleen gebeuren er dingen die enorme plotwendingen veroorzaken en ondanks het thriller effect je laten lachen. Alle personages worden goed uitgewerkt en het verhaal heeft een opbouw, die je soms zelf aan het twijfelen brengt. Ik denk dat er wel meer mensen zijn die hun baas zouden willen laten verdwijnen, wie weet doe je een idee op! Een geweldig verhaal met een hoog psychologisch gehalte vind ik, voor mij een echte mustread. Een verhaal met een eind plot die je niet ziet aankomen en waar je nog dagen lang over nadenkt.