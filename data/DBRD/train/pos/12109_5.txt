Alweer de 21e thriller van Loes haar hand. Kijk ik er naar uit, ja altijd. Alle boeken van Loes den Hollander staan hier in de kast. Dus ja, ik ben een fan. De boeken van Loes Den Hollander staan garant voor een aantal uren leesplezier, de boeken zijn allen goed opgebouwd en bevatten net die juiste personages dat het lezen een feestje wordt.
“Welkom Thuis”. Zodra je Duivelspact openslaat en de eerste hoofdstukken hebt gelezen, ben je thuis. Thuis in het heerlijke thriller brein van Loes Den Hollander. Loes heeft een herkenbare schrijfstijl, een bepaalde schrijfwijze zodat je weet dit is een boek van Loes. Dit is prettig. Zo ook in Duivelspact, je begint met een cliffhanger en dan is het maar de vraag waar het verhaal je brengt. Meestal verrast Loes je gaande weg het verhaal met een aantal onverwachte wendingen. De spanning houdt vanaf het begin gelijk stand. Bij sommige personages krijg ik een heel onaangenaam gevoel, door de vage beschrijving en met de kleine triggers die Loes geeft weet ze dit te bewerkstelligen.



Loes staat bij mij bekend als schrijfster van een lekker spannende uren leesplezier, er zit veel spanning maar het heeft niet de lugubere details. Wordt dit met Duivelspact toch even helemaal anders. Duivelspact is aangrijpend, rauw, emotioneel en er staan details in die onverbloemd worden beschreven. Wauw, kan ik u wel zeggen, hier worden de details gewoon besproken en er wordt geen doekje voor de “woorden “ genomen, de details komen echt binnen. Het onderwerp is heftig maar het geeft het boek wel de juiste extra swing, waardoor Loes zich zelf overtreft met Duivelspact.
De karakters, zijn beeldend en meelevend beschreven met de één krijg je gedeeltelijke medelijden de andere kun je wel iets aan doen.
“Hoe ver ga jij voor Wraak en Eigenbelang?” is iets wat door mijn hoofd waant tijdens het verhaal.
In Duivelspact gaan de personages je onder de huid zitten en zelfs na het dichtslaan van het boek, houd het je nog bezig.
Tot het einde aan toe was de plot een verassing, deze had ik niet aan zien komen. Hij raakt me, door de rauwe intenties van de dader. Wat ik nog niet veel vaker heb gehad bij een boek van Loes is dat dit boek even moet bezinken. Chapeau voor Loes den Holander….

• Plot 5 *****
• Spanning 4 ****
• Leesplezier 5 *****
• Schrijfstijl 5 *****
• Psychologie 5 *****

4 ½ ster voor Duivelspact.
Duivelspact is een psychologische thriller welke je de kriebels over de rug laat lopen. Loes heeft zichzelf overtroffen, waardoor ik nu al uitkijk naar thriller 22

Lieve Leesgroet Moon