De meest bekende Franse auteur Bernard Minier heeft met Weerzin, het vijfde deel in het serie rond de beroemde commissaris Martin Servaz geschreven.

Weerzin start in 1993 als twee meisjes vermoord worden gevonden en de jonge Martin Servaz bij het onderzoek wordt betrokken. Het is zijn eerste grote zaak en de zaak is direct opzienbarend en helaas kunnen ze de dubbele moord niet oplossen. Nu vijfentwintig jaar later wordt Martin bij een zaak geroepen die grote overeenkomsten vertoont met deze zaak en is hij vastbesloten beide zaken tot een goed einde te brengen.

Mooi dat de auteur je in Weerzin meeneemt naar de jongere versie van Martin Servaz. Je leert hem zo nog weer beter kennen en weet zijn gedrag beter te begrijpen. Je gaat hem nog iets beter begrijpen in zijn sublieme speurderskwaliteiten.

Het is weer een genot het boek te lezen, een vlotte schrijfstijl, relatief korte hoofdstukken die je aandacht geen seconde laten verslappen en vooral spanning. De spanning is continu aanwezig, de ene keer meer aan de oppervlakte dan de andere keer. Je speurt mee met Servaz en probeert je onbestendige gevoel bij de personages te verklaren.

Bernard Minier weet je perfect in het verhaal te trekken, zodat het je niet meer loslaat en je wel moet verder lezen. Bij het dichtslaan van het boek had ik nog enige twijfel bij een bepaald punt in het plot, vandaar vier sterren in plaats van vijf.