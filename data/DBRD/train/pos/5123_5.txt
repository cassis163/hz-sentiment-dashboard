De perfecte moeder is het verhaal dat je meeneemt door het leven van twee vrouwen, Nelleke en Helena.
In korte hoofdstukken wordt het in verschillende tijden van hun leven verteld. Dit was voor mij eerst verwarrend maar eens je het door had en telkens de datum aan het begin van elk hoofdstuk mee volgde kon je vlug weten in welk moment je je bevond.
Ik vond het een heel aangrijpend boek. De schrijfster kon heel mooi verwoorden hoe de personages zich voelde. Ze zitten elk in een situatie waar ze niet voor gekozen hebben. Overmatig drankgebruik, seksueel misbruik bij kinderen, fysiek en mentaal misbruik ook bij volwassenen. Dementie en ouderenzorg, uithuisplaatsing en gezinsdrama’s. Leugens om bestwil of schrik voor gevolgen, de hogere klassen of werkende die neerkijken op arme of werklozen en jaloezie. Het is een probleem van alle tijden.
Het verhaal geeft een heel goed beeld hoe achter een mooie gevel, in een leuk gezin, even goed zo’n zaken kunnen afspelen als in een gezin dat in armoede leeft.
Hoe geweld soms door de vingers wordt gezien, dat er niets gebeurd en niemand ingrijpt ook al is men ervan op de hoogte. Of het soms zelfs niet wil geloven.
Had iedereen maar een juf zoals Helena die wel durfde te spreken, maar helaas gaat de bal in het echte leven niet zo snel rollen en is het nog moeilijker om uit deze soms uitzichtloze situatie te geraken. Hierdoor gebeuren er inderdaad drama’s die vermeden zouden kunnen worden.
Dat het ook niet makkelijk is om uit een cirkel van drankmisbruik te geraken. Esther legt heel goed uit dat het dikwijls niet alleen de hebzucht naar drank is, maar dat ze het zien als een redmiddel en heel goed begrijpen dat ze hiermee veel kwaad doen. Mishandeling is hier het gevolg van
Het zijn problemen van alle tijden en generaties en dat kan je mooi volgen in dit boek. Wanneer Helena voor haar dementerende vader moet zorgen die haar vaak belogen heeft, is dit een moeilijke beslissing. Zeker wanneer haar eigen gezinssituatie hieronder gaat lijden. Ook het gevoel en de typische kenmerken van het moment waarop het zich afspeelt zijn treffend. De pop met het porseleinen hoofdje, de gordijnen aan de ingang van het café. Een feestje toen en nu.
Het leest alsof je naar een film kijkt door alle mooi verwoordde situaties. Met toch nog een heel verrassend einde.
Waarom er een vlinder op de cover staat krijgt door heeft het boek zijn ware betekenis.
Ik vond het een supermooi boek, dat me sterk heeft aangegrepen en doen beseffen hoe sommige mensen in situaties terecht zijn gekomen waar ze niet uit geraken ook al doen ze zo hun best.
Het feit dat Esther een deel van de opbrengst schenkt aan een project die deze mensen helpen vind ik super.