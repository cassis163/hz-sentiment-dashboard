In het koninkrijk Naburia woont een bijzondere tweeling. Ze heten Najib en Nadja. Ze hebben alleen een probleem: hun ouders willen dat ze dingen doen die bij hun geslacht passen. Nadja moet dus pianospelen en borduren. Terwijl ze niets liever wil dan zwaardvechten en paardrijden. Najib moet zwaardvechten en paardrijden, maar hij vindt het niet leuk. Hij is ook snel ergens bang voor. Hij is niet zo stoer en hard als zijn vader de troonopvolger wil zien. Nadja daarentegen kan de hele wereld aan. Ze maken een plan om er onderuit te komen. De tijd begint te dringen als Nadja moet trouwen met prins Wilbert. Daar heeft ze echt geen zin in. Maar koning Angus van Verburitius en zijn gevolg komen haar ophalen…….Kan ze hier onderuit komen? En kan Najib zich wel redden zonder haar?
Ondertussen zijn er piraten op het eiland aangekomen. Ze smeden smerige plannetjes. Ze willen rijk worden en sluipen met snode plannen rond op het eiland. Ze hebben ook een deal gemaakt met koning Angus. Niemand is zo verradelijk als een piraat.
Het verhaal is spannend en avontuurlijk. Zelfs grappig om te lezen. Maar ook de ernst van het verhaal laat je niet los. Waarom mogen deze kinderen niet zelf kiezen? Het leest lekker vlot en ik weet zeker dat kinderen en volwassenen hiervan gaan genieten.

Dit is een kinderboek met een boodschap. En ik vind het heel erg goed, dat Fiona dat er in verwerkt heeft. Meisjes en jongens hoeven geen typisch vrouwelijk of mannelijk leven te leiden. En de keuzes die je maakt, maken je tot wat je bent! Als jij als jongen danser wilt worden, ga ervoor! En als jij als meisje Karate wil gaan volgen, doe dat gewoon. Jongens hoeven niet altijd stoere dingen te doen. En meisjes geen tuttige of typische meiden dingen. Ook het uithuwelijken is niet meer van deze tijd. Maar het gebeurt nog steeds. Jonge meisjes die men koppelt aan een man van ruim 20 jaar ouder, onder het mom van: Liefde moet groeien of komt later wel. Meisjes verdienen net zoveel kansen als jongens. Ze moeten ook naar school kunnen gaan en zelf kiezen wat ze willen worden! Je gaat hier zeker over nadenken. Wij hebben het echt niet slecht hier in Nederland. Er zijn veel kinderen die het echt slecht hebben, ze mogen zelf niet kiezen. Dat wordt voor ze gedaan.

Ik geef het boek 4**** en hoop dat ik nog veel meer van Fiona Hack mag lezen in de toekomst!