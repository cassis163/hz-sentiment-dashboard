‘Een middag aan zee’ begint met een spannende proloog, die een aantal vragen oproept en er daarmee voor zorgt dat je meteen in het boek zit. Wie is Angela? Waar is ze gebleven? Wie waren er allemaal aanwezig op het strand toen Angela ineens verdween? Marianne en Theo Hoogstraaten weten hoe ze een thriller op een spannende en pakkende manier moeten openen, en houden deze spanning in het gehele boek vast.

Stukje bij beetje geven de auteurs informatie over de vermissing. Je wordt steeds nieuwsgieriger wat er nu eigenlijk met Angela is gebeurd. Als lezer probeer je zelf te bedenken wat er zich die bewuste middag heeft afgespeeld. De auteurs zetten je regelmatig op het verkeerde been, wat uiteindelijk resulteert in een zeer verrassende ontknoping. Hier hebben ze op een goede en geloofwaardige manier naartoe geleefd.

‘Een middag aan zee’ is een zeer vlot geschreven verhaal en geeft je een aantal spannende leesuurtjes.