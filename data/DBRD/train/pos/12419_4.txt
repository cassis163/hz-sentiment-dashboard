Daisy vind op een dag een enorme schat aan goud, juwelen en schilderijen in haar huis in verborgen kamer in haar kelder. De schat blijkt door Duitse officier in de oorlog van Joden toegeÃ«igend. Samen met heer vriendin Femke zetten ze een plan op om het geld zo goed mogelijk te beheren. Door alles wat Daisy in het verleden heeft mee gemaakt wil ze wraak op de boosdoeners uit haar verleden. Daisy is opgegroeid bij een alcoholistische vader die regelmatig agressie vertoonde en een moeder die geen liefde toont voor Daisy en haar zus Kirsten. De mannen die Daisy dacht lief te hebben hebben haar ook vaak teleurgesteld. Haar zusje Kirsten is bij een auto-ongeluk om het leven gekomen.

Het boek is geschreven vanuit de ogen van Daisy. Ze begint met een korte voorstelling van zichzelf. Het verhaal gaat vanuit het heden terug in de tijd. Het eerste deel gaat over het vinden van de schat en hetgeen ze onderneemt om wraak te nemen. Het tweede deel gaat over het verleden van Daisy. Alles wat ze heeft mee gemaakt en wat haar heeft doen besluiten datgene te doen wat zich in het eerst deel afspeelt.
Het verhaal leest makkelijk weg. Je wordt meegezogen in het leven van Daisy. Dit maakt je geheel betrokken bij het verhaal en zorgt dat je het boek moeilijk opzij kunt leggen. Er gebeuren wel heftige dingen in het boek wat je ook tot nadenken zet. Hierdoor kan het je zo nu en dan iets somberder stemmen, vooral als je zelf ook sommige dingen herkent in je eigen leven. Dit maakt het verhaal ook erg realistisch. Het is een ware page-turner die je gelezen moet hebben!