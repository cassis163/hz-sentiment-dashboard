Samenvatting

Als Eddie 12 jaar is, heeft hij een fijne vriendengroep om zich heen. Metal Mickey, Fat Gav, Hoppo en Nicky-zonder-bijnaam. Want deze laatste is een meisje. Ze vloekte als een jongen en kan net zo goed vechten als de jongens. En dan Eddie Munster zelf. Al de vrienden hebben een bijnaam en wonen in een "small creepy Wiltshire town". In Zuid-West-Engeland. Ze kwamen de meeste zaterdagen bij elkaar en bedachten het spel met de Krijtmannetjes. Volgens Eddie begon het allemaal op de avond van de kermis.

De elementen

De cover trok mij zeker als eerste aan. De titel is boeiend te noemen. De hoofdpersoon Eddie vertelt vanuit de ik-vorm. Hij vertelt over vroeger (1986) en over nu ( 2016) . In vlotte zinnen lezen we over Eddies leven en wat hij allemaal meemaakt in de zomervakantie van 1986. Hij ontmoet de heer Halloran, een beetje zonderling figuur. Door hem komt hij in aanraking met de Krijtmannetjes. Vanaf dat moment is niets meer hetzelfde.

Mening

De Krijtman is een spannende thriller, die qua opbouw goed in elkaar zit. Vanaf het eerste blad neemt Eddie je mee naar zijn wereld..zo het boek in. Een aantal details zijn sinister en creepy. Een beetje Stephen King zou je kunnen zeggen. Er hangt een beetje spanning rondom de vertelsels..die mysterieus zijn en ook spookachtig zijn. Voldoende gedoseerd zodat het fijn leesbaar blijft.

Gewaardeerd op 5 sterren.
Lees meer op mijn blog: https://birdysboeken.blogspot.nl/2018/02/cj-tudor-de-krijtman.html