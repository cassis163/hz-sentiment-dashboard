In Zomerliefde volgen we de 31-jarige Izzy. Alles in haar leven is mislukt, of is aan het mislukken. Een uitzichtloze baan, een verbroken een relatie en totaal geen idee wat je met je leven aan moet. Wanneer ze de kans krijgt de zomer door te brengen op het Griekse eiland Corfu, grijpt ze die kans dan ook met beiden handen aan.

Het eerste wat mij opvalt aan dit boek is de eenvoudige en toch speelse cover. Less is more lijkt prima van toepassing op deze cover en is dan ook juist iets wat mij nieuwsgierig maakte naar dit boek. Voor mij het eerste boek van deze auteur.

De schrijfstijl past uitstekend bij het type boek. Een heerlijke feelgood voor de zomer. De schrijfstijl is wat loom te noemen en de voor diverse gebeurtenissen neemt de auteur alle tijd om deze te verwerken in het verhaal. Alle personages komen ruimschoots aan bod en worden prima geïntroduceerd.

Alle ingrediënten voor de perfecte zomer feelgood lijken aanwezig. Toch lijkt de auteur een ingrediënt te missen, namelijk spanning. En dan bedoel ik de spanning zoals te vinden in een thriller. Op de valreep van het boek voegt de auteur hier een mespuntje van toe om zo toe te werken naar de ontknoping. Dit bracht mij eigenlijk een beetje in de war. Ja, op zich droeg dit wel wat bij aan de ontknoping van het verhaal. Maar toch leek dit enigszins overbodig. Het klopte voor mijn gevoel niet helemaal. Het leek er snel te zijn tussen gestopt. Wellicht wanneer de auteur hier meer aandacht aan had besteed al eerder en uitgebreider in het verhaal, zou het voor mijn gevoel meer kloppen.

Desalniettemin heb ik enorm genoten van dit boek. De feelgoodaura leek besmettelijk op mij als lezer en in waande mij zelf dan ook op Corfu. Een heerlijke mustread voor zomerse avonden.