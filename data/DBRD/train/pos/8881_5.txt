Kismet begint met een romantisch verhaal tussen Moira en Finn. Twee sterke karakters met beiden een bewogen leven achter zich. Hun verhaal speelt zich voor een groot deel af in mij bekende en geliefde steden zoals o.a. Leiden en Parijs. Hierdoor is het extra leuk om te lezen en lijkt het alsof je in hun verhaal meeloopt als figurante.
Na ongeveer een derde van het boek gelezen te hebben ontpopt zich een verhaal waarbij ik diverse keren een paar bladzijden terug heb gelezen omdat ik niets wilde missen. Dit gaat door tot aan het einde van het boek en eigenlijk wil je verder en verder. Tenminste...dat is wat ik zou willen.
Fantastisch boek en ik zie alvast uit naar het volgende boek van Stefan!