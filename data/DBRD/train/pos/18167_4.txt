Woezel & Pip nieuwe kartonboekjes 12+ maanden
Er zijn weer nieuwe kartonboekjes van Woezel & Pip verschenen. We kregen vers van de pers 'Allemaal dieren' en 'Blij en... boos!' met daarop een gouden sticker: Woezel en Pip 10 jaar!

Woezel & Pip- 'Allemaal dieren': Woezel en Pip zingen een liedje van Waf, waf, waf. Ze willen graag met alle andere dieren uit de Tovertuin een liedje zingen. Wat volgt is een samenzang van Piep, Miauw, Kwaak, Beh, Waf waf, Oe oe, Blub en Boe!

Woezel & Pip- 'Blij en... boos!': Een boekje vol emoties. Weet jij hoe Woezel zich voelt? Is hij vrolijk, gelukkig, lief of jaloers. En Pip? Is hij stoer, boos of schaamt hij zich?

Prachtige hard kartonnen prentenboekjes. Onze peuter vraagt direct:"Mijn, mijn?' en loopt met ze weg. Die gaat ze verstoppen dacht ik, maar nee, ze heeft ze in de boekenkast op haar plankje gestopt. De volgende ochtend hoor ik de schoolmeid de prenten doornemen samen met haar peuter- en kleuterzus. Ja hoor, ze zijn weer een stukje wijzer geworden en opvolgend worden we verblijd met een niet-mooi-maar-keihard ochtendconcert:" Blaf, blaf, Ia, ia, meh-meh, weh-weh, Wroar!"

Er is een nieuwe Woezel & Pip app. Voor meer informatie neemt u een kijkje op www.woezelenpip.nl. Woezel & Pip- 'Allemaal dieren' en -'Blij en... boos!' van Guusje Nederhorst, @Dromenjager, Uitgeverij Leopold, maart 2015.

/Lmcmr