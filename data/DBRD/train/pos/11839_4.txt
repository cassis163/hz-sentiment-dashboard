Troost gaat over single moeder Sophie. Sophie heeft toen ze 17 was een dochtertje gekregen, Yasmina. Met de vader heeft ze geen contact, die weet zelfs niet eens van het bestaan van zijn dochter af.
Sophie hoopt dat het nog lang duurt voor Yasmina vragen gaat stellen over haar vader, maar helaas, daar komen de vragen al.
Sophie is de vader van Yasmina al lang uit het oog verloren, maar spoort hem weer op. Destijds was Sophie hartstikke gek op hem, maar hij nam het niet zo nauw met meisjes. Zou het nog net zo'n gladde boy zijn als 8 jaar geleden?
Ondertussen verschijnt de broer van collega Laura ten tonele. Die is zogezegd goed opgedroogd. Een echte Australische surfdude. Hij lijkt Sophie wel te zien zitten.

In alle drie de Barista! delen staan de baristi in tweestrijd. Twee leuke mannen om uit te kiezen. Wie gaat het worden? Dat blijft in dit deel tot de laatste bladzijden de vraag. Een vraag die ervoor zorgt dat je blijft lezen.
Ik ben door het boek heen gevl√≥gen!

De boeken sluiten qua tijd mooi op elkaar aan. Ik vind het leuk dat er in het verhaal geen grote breuk in de tijd zit. Het is dus niet zo dat Laura uit Koffie verkeerd al een stel kinderen heeft in dit deel.
In Troost wordt regelmatig teruggeblikt naar gebeurtenissen uit de andere delen. Dat maakt dat je het verhaal ook goed zou begrijpen als je de andere delen niet gelezen hebt. Maar, als je toch op zoek bent naar leuke boeken, kan je net zo goed in deel 1 beginnen. Dan heb je er daarna nog twee delen in het vooruitzicht :-). In omgekeerde volgorde zijn ze een stuk minder verrassend.

Kijk voor meer op mijn blog.