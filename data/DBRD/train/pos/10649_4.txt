Samenvatting
Manhattan wordt geteisterd door twee seriemoordenaars. Suzan Maryot en haar collega rechercheur Bill proberen de moordenaars te pakken.
Toby dient een meester uit de duistere wereld Aetheron. Bovennatuurlijke krachten spelen een rol. Goed en kwaad staan tegenover elkaar.
Suzan komt gedurende haar werk in een mysterieus avontuur terecht waarin het ogenschijnlijke onmogelijke toch mogelijk blijkt te zijn.

Leeservaring
Het boek begint als een thriller. Het rechercheursteam van Manhattan probeert de seriemoordenaars in de kraag te grijpen. Geleidelijk gaat het verhaal over in fantasy gecombineerd met horror. Drie genres worden in dit boek mooi met elkaar verweven. Hierdoor is het boek origineel en onderscheidend in de drie genres. Het is duidelijk dat de auteur een grote fantasie heeft.
Aandachtig lezen is bij dit boek noodzakelijk omdat er erg veel gebeurd in een zeer ongewone omgeving. Geconcentreerd lezen is dus van belang om het verhaal goed te kunnen volgen.
De schrijfstijl is prettig. De zinnen zijn niet al te lang. De personages en omgeving worden mooi beschrijvend omschreven. Je krijgt een goed beeld van de personages en de omgeving waarin ze zich bevinden.
Er zijn als het ware twee verhaallijnen; die van Suzan en die van Toby. Deze worden met regelmaat afgewisseld in de paragraven waaruit een hoofdstuk bestaat. Zo ontstaat een mooi met elkaar verweven geheel.
Een prachtige mix van thriller, fantasie en horror. Een mustread voor de liefhebbers van deze categorieÃ«n.