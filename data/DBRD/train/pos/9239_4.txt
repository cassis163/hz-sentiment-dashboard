De cover van Manzanilla is opvallend zwart, geel en een beetje rood. Het gele staat voor de Manzanilla sherry die de leidraad is door het verhaal waar verschillende keren de Manzanilla sherry voorbij komt.

Het boek begint in Berlijn waar oud hoofdcommissaris Wolfgang op het punt staat om te vertrekken naar Spanje omdat zijn hulp is gevraagd door Javier van de guardia Civil.
Wolfgang komt voor mij wat verstrooid over en doet mij wat denken aan Inspecteur Columbo.

Al vanaf het begin heb je het gevoel in een film te zitten. Alles word zo duidelijk beschreven dat je een complete voorstelling hebt van de busreis in Spanje en de zinderende hitte als Wolfgang uitstapt.
De meestal korte hoofdstukken nemen je mee door de mooie Spaanse plaats Sanlúcar de Barrameda.
Wolfgang gaat na uitleg van Javier (baas van de Guardia Civil) meteen op onderzoek uit. Hij maakt kennis met de Duitse herder Hades, “niet van harte”, en Sandra van de urbanisatie. Ook heeft hij de “corrupte “Gordillo van de Policia Nacionale herkent. Hij maakt op zijn eerste dag gelijk al iets mee wat heftig is.
Diezelfde dag blijkt dat er een kind is verdwenen is van één van de zonen van het gerenommeerde sherryhuis tijdens het Manzanillafeest.
Ondertussen zoekt Wolfgang contact met Gitta in Duitsland om wat voor hem uit te zoeken. Zij gaat dan met de Hollander Hugo naar Nederland en België om Wolfgang te helpen.
Dan komt Julia , de geliefde van Wolfgang ,en ze gaan samen op onderzoek uit.

Al snel is duidelijk dat de familie Velázquez geheimen verbergt en dat Felipe Gordillo een huisvriend is. En wat heeft de jongste zoon Leandro te maken met de keldermeester ? Het Russisch koppel heeft ook connecties met Gordillo en Sandra met haar partner Dieter net zo.
De personen stapelen zich op in het verhaal en uiteindelijk komen de verschillende verhaallijnen bij elkaar. De ontknoping vond ik verrassend.

Het boek leest lekker met af en toe een woord die mij onbekend was, maar geen storende factor is in het verhaal. Voor mij was het boek niet een thriller. Daar was het niet krachtig genoeg voor.
Ik had zelf graag gezien dat bepaalde rollen wat uitgebreider werden geschreven. Zoals de verdwijning van Maria en Ana.
Al met al een fijn boek om te lezen, maar geen thriller.