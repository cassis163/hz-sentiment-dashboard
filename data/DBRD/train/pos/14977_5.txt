Wow, wat een supergoed boek! Ik heb nu alle boeken van Anita Terpstra gelezen en ik vind ze geweldig!Anders is een boek die ook echt 'anders' is.. De spanning blijft vanaf de eerste bladzijde en nergens zakt het in, Ik heb dit boek dan ook in één adem uitgelezen.

Zes jaar geleden verdwijnt Sander Meester tijdens een dropping in het bos met zijn vriendje Maarten. Dan, na jaren,  meld Sander zich bij het politiebureau in Duitsland en vraagt naar zijn familie. De hereniging met zijn ouders en zus lijkt prachtig, maar schijn bedriegt...want, klopt het verhaal van Sander wel? En wat is er nu echt gebeurd tijdens de nachtelijke dropping?
Heerlijk, dat de waas van geheimzinnigheid door het hele verhaal verweven is en als je denkt te weten hoe het zit, dan blijkt dat je op het verkeerde been gezet wordt. 

Anita Terpstra heeft met Anders een topper van een psychologische thriller afgeleverd. De onderhuidse spanning tussen de verschillende familieleden drijft de spanning in het boek naar de top. Je blijft nieuwsgierig hoe het eind zal verlopen en dat is dus werkelijk subliem! Een aanrader!!!