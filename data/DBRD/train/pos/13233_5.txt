Samenvatting
Dit boek gaat over Safia en haar vrouwelijke nazaten. Het verhaal begint bij het sterfbed van Safia. Ze heeft een geheim en wil dit alleen maar delen met haar jongste (gevoeligste) dochter Mariam. In het verhaal lees je steeds flashbacks uit haar verleden die ze heeft tijdens haar comateuze toestand.
Op Mariam drukt het geheim en verzoek van haar moeder zwaar op haar en in haar beleving komt het slecht uit met alle andere drukke zaken waar ze zich aan moet wijten waaronder de bruiloft van haar middelste dochter Aya.
Aya heeft grote problemen met haar opleiding, haar oma, het feit dat ze zwanger is wat not-done is in haar cultuur en haar aankomende huwelijk.
Het lukt Mariam om met haar man naar Marokko te gaan om het huis van haar moeder te gaan verkopen en de wens van haar moeder na te kunnen komen. Dit zorgt er wel voor dat Aya zich afgewezen en in de steek gelaten voelt door haar moeder vlak voor haar huwelijk.
Mijn mening
Inge haar schrijfstijl is heel fijn, daardoor kan je het verhaal goed volgen en zie je het als het ware voor je gebeuren. Ook prettig om de verhalen van de 3 vrouwen elk vanuit hun perspectief te lezen. Het lezen over de 3 generaties en de gevolgen van de keuzes die ze maken met betrekking tot wat er van ze wordt verwacht hebben me ontroerd. Ik zou de dames in mijn omgeving kunnen voorstellen, dus haar schrijfstijl raakt mij op die manier. Je bent je ook helemaal niet bewust dat het verhaal door een Nederlandse geschreven is, het zou ook door een Marokkaanse auteur geschreven kunnen zijn. En voel me bevoorrecht om dit te mogen lezen. Als ik eerlijk ben zou ik voordat dit boek in mijn bezit kwam, het niet gekocht hebben maar nu ben ik fan van haar.
Conclusie
Het is een geweldig verhaal, goed te volgen vanuit de wisselende invalshoeken van de vrouwen, zeker omdat Inge boven elk hoofdstuk de naam vermeld van de persoon waarover het gaat. De tradities en de cultuur worden mijns inziens goed weergegeven. De titel behelst zeker de boodschap dat iedereen haar (in dit geval) dromen kan blijven nastreven en dat dat ook nog kan als je het eigenlijk niet meer verwacht. Ik kan dit boek dus van harte aanbevelen.
Dit boek krijgt van mij 5 sterren