Deze Young Adult (psychologisch drama/roman) is vanuit een bijzonder oogpunt geschreven: Venita.
Ze verhuist naar een Amsterdam, dat is een hele omschakeling want ze is een dorp gewend. Ze leert Camila kennen en ze zijn meteen goede vriendinnen. Camila is erg bazig, maar ze is de enigste persoon waar Venita haar hart bij kan luchten. Venita heeft namelijk een groot schuldgevoel en kan het verleden niet loslaten. Thuis kan ze er met niemand over praten. Camila zorgt ervoor dat Venita boete gaat doen voor haar verleden en Venita doet alles wat zij zegt.

Het is een boek dat je snel uitleest. Soms moet je een paar zinnen opnieuw lezen, omdat Venita nogal in de war is. Maar iemand met een psychose denkt anders na. Dit is een unieke kijk in het hoofd van zoâ€™n persoon!

Het is een emotionele rollercoaster waar Venita in zit. Het gaat over een jong vrouw die een psychose krijgt. Hoe gaat zij er mee om? En wat doen de mensen om haar heen ermee? Het raakt je echt. Uiteindelijk kan iedereen die er vatbaar voor is een psychose krijgen. Het komt veel vaker voor dan je denkt. De auteur maakt het hierdoor bespreekbaar. Jonge mensen denken vaak dat mensen ze voor gek zullen verklaren, maar niets is minder waar. Je hoeft je hier niet voor te schamen. Met de steun van de mensen om je heen kom je een heel eind. Maar wanneer trek je aan de bel? Dit verhaal zal veel mensen bekend voorkomen. Hoe ga je om met een psychose? Wat doe als iets zo echt lijkt, maar het niet is? En hoe helpen de instanties iemand met een psychose?

De cover past echt bij het verhaal en de titel ook. Echt heerlijk als dat allemaal goed duidelijk wordt!

Het is een zeer origineel verhaal en ik vind het bijzonder knap van de auteur om dit aan te kaarten. Het geeft een andere kijk op mensen met een psychose en zal je kijk erop veranderen. Je kunt niet iemand meer zomaar gek noemen. En je gaat je schamen, omdat je dat toch wel gedacht hebt over mensen.
Toen ik het boek uit had, moest ik alles even een plekje geven. Het is een heftig verhaal en ik kon niet zomaar in een ander verhaal stappen! Ik geef het boek een dikke 8! 4**** dus!