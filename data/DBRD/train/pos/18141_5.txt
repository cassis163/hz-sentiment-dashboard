Het boek: Het Paulus labyrint van Jeroen Windmeijer, is een boek dat opvalt in de boekhandel met een cover van een doolhof dat onthuld wordt door een brandend papier, met daarop de tekst: de Dan Brown van de Lage Landen, sprak mij meteen aan. Hopelijk geen kloon ..

Als tijdens graafwerkzaamheden in Leiden een machine de diepte in stort, komt een ondergronds gangenstelsel aan het licht. Ook wordt een bloedende jongeman gevonden, die kort daarop verdwijnt. Als daarop nog twee mensen verdwijnen, gaat archeoloog Peter de Haan, geheel tegen zijn wil, op onderzoek. Hij komt daarbij op het spoor van een deel van de vaderlandse geschiedenis dat al eeuwenlang verborgen is. Hora est.

Volgens de tekst op de achterkant van het boek schrijft de auteur thrillers waarin Romeinse en Bijbelse geschiedenis worden verweven met de geschiedenis van Leiden.
“Een intrige met meer respect voor religie en subtieler van De Da Vinci Code”, aldus Vrij Nederland.
Wie moet nog meer aanbevelingen hebben om dit boek te willen lezen?!

Ik had hoge verwachtingen van dit boek en die zijn allen uitgekomen. Wat is dit een mooi, spannend boek. Zoals de titel doet vermoeden, gaat een deel van de historische geschiedenis over Paulus. Informatie over deze bijbelse geschiedenis wordt verteld op zo’n manier dat het veel toevoegt aan de raadselachtige zoektocht van Peter de Haan.
Het zou zo maar waar kunnen zijn waar Jeroen melding van maakt, wie zal het zeggen?

De karakters worden goed neergezet. Peter de Haan is een man die tegen zijn zin op ontdekking uit gaat. Komt hij nog op tijd? En wie is degene die hem raadsels stuurt?
Hierdoor blijf je als lezer geboeid door lezen.

De zoektocht speelt zich af in Leiden en wie die stad kent, kan door de beschrijvingen van straten en bruggen alles voor zich zien. Persoonlijk vond ik die vele namen iets te veel van het goede, maar het leidde beslist niet af.

De schrijfstijl is fijn, het verhaal leest lekker weg en zal ook worden vertaald in het engels.
Het eerdere boek van de hand van Jeroen Windmeijer ken ik niet, maar dat ga ik nu zeker ook lezen.
Ik vond het een heel mooi, spannend en intrigerend boek. De vergelijking met Dan Brown is wel goed gevonden. Ik kan het boek zeker aanbevelen!
Het boek krijgt van mij 5 sterren.