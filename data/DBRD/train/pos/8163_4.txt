Justine (Anne-Laure Van Neer)

Een oud dametje met een vilten hoedje en Mary Poppins allures heeft een geniaal plan om niet naar een rusthuis te moeten. Met haar 75 jaar en mooie herinneringen en goede buren wil ze echt niet weg uit haar vertrouwde huis. Wanneer er niets anders opzit besluit ze dan ook om zelf te kiezen. Justine stapt naar de commissaris en deze schuift Justine met haar verhaal door naar inspecteur Verbeke. Verbeke, nogal temperamentvol, moet haar met geduld en compassie verhoren als getuige. De inspecteur beseft al snel dat dit slaapverwekkende verhoor interessante feiten naar boven brengt. Het kranige mevrouwtje zegt namelijk dat ze een moordenares is maar bewijs komt er niet. De vraag is natuurlijk of de 75 jarige echt een moord begaan heeft of ze niet allemaal meer op een rijtje heeft.

Justine is een komisch,vlot geschreven boek met originele wendingen en een debuut van formaat. Een thriller waarbij je op het puntje van je stoel zit,is Justine niet. Nee zoals op de cover staat is het een suspense thriller. Mij deed het verhaal aan de vroegere misdaadreeksen als Miss Marple denken . Alleen is daar de onderzoeker een kranige dame en hier de vermeende moordenares.
Het boek is heerlijk geschreven en je leert de karakters echt kennen met al hun onhebbelijkheden. Of er echt iets gebeurt is of alles zich in haar fantasie afspeelt lees je in dit boek.
Het was genomineerd voor de Hercule Poirotprijs en verdient echt meer aandacht!

Mijn mama won dit boek, maar warhoofd als ik ben,ben ik haar recensie verloren. Zij vond het wel een heerlijk anders dan anders boek en genoot van de humor die erin verwerkt zit.Voor haar was dit een top boek en zij geeft Justine dus 5 sterren.

Ik ben het dus ook gaan lezen en heb ook genoten. Tijdens het lezen dacht ik :”Ja,ik wil ook niet naar zo een plaats waar je op je dood wacht “ en ik vond haar beeld van een rusthuis angstaanjagend maar wel begrijpbaar voor velen. Wijzelf denken hier misschien anders over maar je moet er maar terecht komen…
5 sterren geef ik zelden aan een boek maar Justine krijgt toch 4 sterren omdat ik het zo grappig en origineel bedacht vond.

Mijn mama won dit boek, maar warhoofd als ik ben,ben ik haar recensie verloren. Zij vond het wel een heerlijk anders dan anders boek en genoot van de humor die erin verwerkt zit. Voor haar was dit een top boek en zij geeft Justine dus 5 sterren.


Wij gaan beiden uitkijken naar nieuwe boeken van deze schrijfster!
Bedankt om ons dit boek te laten ontdekken en sorry voor het lange wachten...