Wat een actueel boek, zeg! Lees ik in Stil water over topmanagers met riante salarissen en hoge bonussen, hoor ik op het nieuws het bericht van het krankzinnig hoge salaris van die topman van Essent (heet ook Boersma, how bizar). Lees ik in Stil water over aangespoelde bruinvissen, zie ik in de krant het bericht dat het aantal op onze kust aangespoelde bruinvissen dit jaar een stuk hoger ligt.
Marelle heeft in haar tweede thriller op een knappe manier actuele kwesties verweven. Dat topmanagers en bruinvissen kunnen bijdragen aan een spannend verhaal!
Het verhaal steekt goed in elkaar en de personages zijn boeiend. Ook prettig dat het verhaal zich dicht bij huis afspeelt, nl. in Zeeland, wat een aantal zeer herkenbare taferelen en situaties oplevert. Het verhaal leest makkelijk en lekker weg. Helaas redde ik het niet in één avond, maar de volgende dag had ik het uit!
Stil water is beter dan het eerste boek van Marelle, Nephila's netwerk, en dat vond ik toen al goed!
Kortom, een aanrader.