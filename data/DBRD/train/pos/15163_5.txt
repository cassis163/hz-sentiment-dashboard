Ik was aan het nadenken over de titel van deze recensie. Mooi, mooi, prachtig, prachtig! Nee, gewoon deze woorden dekken de lading niet. Het is gewoon whauw..."open mond"! Wat is dit een pakkend boek.

Dank zij de adventswedstrijd van Hebban won ik dit boek. Het is een ander genre dan wat ik gewoonlijk lees (thrillers) maar wat had dit boek me al te pakken vanaf de eerste bladzijde en dat is zo gebleven tot op het einde.

Het verhaal begint met de hoofdpersoon, de ik-vorm Rêve, in de rechtbank staat. (Ik dacht eerst dat het op een begrafenis was, omdat ik de korte inhoud had gelezen)
Haar jongere broer(tje) van 18 jaar is overleden. Waarom, dat weten we nog niet.
Tijdens Rêve in de rechtbank terecht staat wordt op een heel visuele manier beschreven hoe zij zich voelt en gedraagt en hoe haar ouders wel of niet reageren.
Nadien start het verhaal chronologisch en kom je stilaan te weten waarom, waaraan, haar broer is overleden.
De titel "lief van je" wordt stilaan ook verklaard.

Rêve zit met een enorm en voor haar op de duur ondraaglijk schuldgevoel voor de dood van haar broer.
Ze verliest hierdoor volledig haar grip op het leven. Aanvankelijk kan ze dat nog wat voor haar ouders verstoppen, die nog lang in de veronderstelling zijn dat ze school loopt, maar niets is minder waar.
Ze gebruikt drugs om aan de werkelijkheid te ontsnappen, vindt foute vriendjes en niets lukt haar nog om gelukkig te zijn.
Als een soort boetedoening gaat ze bij het leger, waarbij ze wordt uitgezonden (vrijwillig) op missie naar Syrië.

Ik had een beetje schrik dat dit stuk van het verhaal niets voor mij zou zijn omdat ik niet hou van uitgebreide oorlogsverhalen, maar zo ontzettend boeiend dat de auteur Roanne Van Voorst dit kan beschrijven!
Ze heeft de gave van de diepe gevoelens van de soldaten en slachtoffers prachtig neer te schrijven. Je zit als het ware mee in de strijd. De innerlijke strijd van Rêve en de strijd op het veld van de soldaten.

Ik stond keer per keer perplex hoe iemand zo geloofwaardig en zonder sensatie een pakkend verhaal kan neerpennen.
Aan het einde van het boek blijkt dat de auteur ontzettend veel research heeft gedaan en er is een grote bronnenvermelding. Veel van wat in het boek is geschreven is ook echt gebeurd, echter zijn verhalen met elkaar verweven.

Een prachtig boek! Een topper! Respect voor deze auteur! Nog eens Wauw!!!