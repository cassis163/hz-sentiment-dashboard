Het verhaal van Alice Hart van Holly Ringland is een prachtige, hartverscheurende roman over familie en de zoektocht naar waar je thuishoort.
Het leest erg makkelijk weg, ik heb het in 3 dagen uitgelezen en dat voor een boek met 415 bladzijden!
Het begint met Alice als klein meisje, door een brand verliest ze haar beide ouders en komt ze bij haar oma terecht, geen van beide wisten van elkaars bestaan, daarna wil je weten hoe het hun verder zal vergaan.
Terwijl Alice opgroeit op de kwekerij van haar oma, ontdekt ze dat haar oma de ware geschiedenis van haar familie al die jaren geheim heeft gehouden. De levensverhalen van andere vrouwen in Alice haar leven zijn op een mooie manier verweven met haar zoektocht. Steeds valt er een deel op zijn plaats, maar dit roept vaak ook weer nieuwe vragen op.
Ieder hoofdstuk begint met een stukje over een bloem, wat deze betekent, waar hij groeit en een tekening. Ik vond dit niet veel toevoegen omdat het bloemen uit AustraliÃ« zijn en ik daar persoonlijk niets mee heb, maar het was ook zeker niet storend. Voor de liefhebber zal het een mooie aanvulling zijn. Het past goed bij het mooie verhaal waar bloemen centraal staan.