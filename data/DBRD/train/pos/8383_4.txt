Op een dag kwam er een heel bijzonder boekje met de post, dit zijn van die boeken waar ik erg blij van word omdat er van de eerste hoofdletter tot de laatste punt zoveel aandacht is besteedt aan lay out, tekeningen, teksten en versieringen.
Ik dacht nog even op de echte winter te wachten want dan zou ik helemaal in de stemming komen maar dat duurde te lang.
Ik begon te lezen en genoot van het verhaal van Valerie en Abu,
Zij zitten op een hele bijzondere school, namelijk de fashion academy. Het is mijn “eerste” fashion academy boekje (je bent nooit te oud om te leren toch?) en ik was erg blij met de uitleg voorin het boek anders had het wel langer geduurd voor ik alles snapte wat er gebeurt in het verhaal.

Enfin, Valerie, Abu, Pleun en Jewel zitten dus op deze school en nadat ze weer gewend zijn om na de vakantie te beginnen staat alles al snel in het teken van de winter. Ze verheugen zich op schaatsen (wat niet echt lukt) oefening baart kunst gelukkig. Valerie heeft na de eerste schaats les een probleempje. Ze krijgen les over Chanel en Valerie krijgt dé geheime opdracht. Allemaal zaken die ervoor zorgen dat de lezer, en daarbij bedoel ik vooral de jongere lezer zal genieten van dit boek. Het is een vlot en modern geschreven verhaal dat je het gevoel geeft dat jij ook best naar zo’n school zou willen. Het zijn niet al te lange hoofdstukken en de tekeningen passen er echt helemaal bij. Het einde van het verhaal is spannend, mooi en verrassend. De spanning komt omdat het voortbestaan van de academy in het geding komt en de verrassing komt omdat er toch een stukje diepgang in zit. Daar ga ik niets over verklappen maar het is erg mooi en het onderwerp raakte me echt.
Het papier voelt heerlijk glad en zacht, En het geheel is afgemaakt met een leeslint, een luxe die je niet vaak meer ziet bij boeken.
AL met al is het een leuk boek, geschikt voor modebewuste jongens en meiden en ’s avonds als zij in bed liggen ook voor hun moeders. Je wordt gestimuleerd om door te lezen en dan kijk ik met een schuin oog naar de andere delen……..die zien er ook zo mooi uit! Is goed los te lezen van de rest maar ik denk dat je de rest ook wilt lezen.