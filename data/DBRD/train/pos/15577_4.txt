Gelezen februari 2007.
Ik heb genoten van dit boek, net zoals van het vorige boek van deze schrijfster, De quiltclub. In het boek worden de persoonlijke verhalen verteld van de Elm Creek Quilters, de groep vrouwen die quiltcursussen verzorgt: van Bonnie, Gwen, Summer, Diane, Judy, Sarah, Carol, Agnes en de alma mater Sylvia. Eén voor één krijgen we een kijkje in de levens van al deze vrouwen en maken hun verdriet, zorgen en plezier mee. Soms is het wel wat zoet, maar net wanneer je denkt: hmmm, zo kan het wel weer, grijpt het boek je weer door een nieuw hoofdstuk met nieuwe invalshoeken. En natuurlijk een happy end, daar houd ik van :-).

Dit is een logisch vervolg op De quiltclub, waarin we al oppervlakkiger met deze vrouwen hebben kennisgemaakt. Het is leuk om ze op deze manier beter te leren kennen. De boeken zijn zelfstandig van elkaar te lezen, maar om alles en iedereen in het juiste perspectief te kunnen plaatsen, is het prettiger om eerst De quiltclub te lezen en dan dit boek.