De setting is het Victoriaanse Londen van 1855. Meesterbrein Edward Pierce plant een kraak en wil het goud dat per trein opgestuurd wordt voor de Krimoorlog. Maar er zijn natuurlijk enkele te nemen hindernissen. Zo zijn er vier sleutels nodig om de kluis te openen (het verhaal speelt zich voor de uitvinding van dynamiet af) en de vier sleutels worden door verschillende personen bewaard. Ze moeten gevonden worden en gekopieerd. Edward Pierce stelt een bende samen om de kraak te plegen.
En zelfs het meest zorgvuldig geplande verandert onder onvoorziene omstandigheden.
Geraken ze er mee weg of niet?

Michael Crichton beschrijft knap de actie, de verschillen tussen de Engelse middenklasse en de armsten. Hij laat je in de huid kruipen van hoe het voelde om toen te leven.Zo bestond de politieafdeling van Londen nog maar 25 jaar en was het de gewoonte dat de inwoners zelf mee achter de boeven gingen. Heerlijk is ook het aangepaste taalgebruik: een spinozer, een kastenkruiper, snaaien, een karwei verteren ...