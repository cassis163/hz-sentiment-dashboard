En dan nu het goede nieuws is een boek met 12 hartverwarmende verhalen over doodgewone mensen die het heel normaal vinden maar toch iets speciaals doen voor hun omgeving. Van een visser die de zee opruimt tot een man die familie opspoort van oorlogsslachtoffers uit de Sovjet-Unie en van bijzondere ouders die speciaal een voetbalclub oprichten voor hun gehandicapte zoon tot een 14-jarige schooldirectrice. Stuk voor stuk zijn het mensen die het volstrekt gewoon vinden om iets voor hun medemens of voor de natuur om zich heen te doen. Allemaal mensen die de wereld een klein stukje mooier maken. Dit zijn de verhalen die het nieuws niet halen, maar die het waard zijn om verteld te worden. De schrijfsters, Franka Hummels en Karin Sitalsing, zijn freelance journalisten die het boek eindigen met een hoofdstuk over hoe ook wij iets goeds kunnen doen, want zoals ze schrijven: “van iets goeds en fijns doen word je zelf hartstikke gelukkig”.
Het is een boek waar je een warm gevoel van krijgt en waar je heerlijk elke avond een hoofdstuk uit kan lezen om met een goed gevoel in slaap te vallen.