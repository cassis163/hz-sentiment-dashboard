Kleine moordenaar is een bloedwetten-bronvertelling.

Midden in het scheepskwartier van Hofstedes is de twaalfjarige Rafaël getuige van een moord. Hij ziet een gemaakte hoge oom bloed drinken bij een slachtoffer. Rafaël wil niets liever dan verlost worden van zijn tirannieke vader. Deze hoge oom kan het antwoord zijn op al zijn gebeden. In hem denkt hij zijn leermeester gevonden te hebben. Enkel loopt alles niet zoals hij gehoopt had.

Mijn mening:

De bloedwetten lonken al een tijdje naar me. Toen Sophia Drenths vroeg of ik mee wilde doen met de blogtour heb ik dan ook niet geaarzeld. En ik heb er absoluut geen spijt van.

Kleine moordenaar vertelt het verhaal van de wedergeboorte van Ravàn. Rafaël wordt door zijn vader mishandeld op alle mogelijke manieren.De haat in hem groeit steeds verder. Hij wil zijn vader dood…

Sophia Drenths gooit je direct in het verhaal op het moment dat de eerste moord gebeurd. De gemaaktehoge oom die een mens vermoord. Rafaël is er getuige van. Je ziet alles vanuit zijn ogen gebeuren en daarna zie je langzaam een gedachte vorm krijgen. Zijn oplossing: het doden van zijn vader en de gevolgen die sommige dingen hebben.

Zeker owv het beperkte aantal blz is het boek moeilijk weg te leggen. De spanningsopbouw blijft doorlopen en je begrijpt waarom Rafaël de keuzes maakt die hij maakt. Waarom hij een gemaakte wil worden.

Het neemt je mee door de moeilijke weg. Dat alles niet gaat zoals je gehoopt had en dat je niet zo snel als gewenst bekomt wat je gewenst hebt. Soms kom je ergens niet voor in aanmerking. Zeker niet op dat moment….

Hoewel het verhaal een bronvertelling is kruip je dit in de huid van Rafaël. En je leert de wereld kennen ook zonder dat je de andere boeken gelezen hebt. Hierdoor is kleine moordenaar zeker als afzonderlijk boek te lezen.

Eindoordeel

Kleine moordenaar was een stap naar een andere wereld en een andere tijd. Een begin van een avontuur waar ik zeker verder in wil lezen. Sophia heeft een aangename schrijfstijl en ik ben dan ook zeer benieuwd naar de bloedwetten zelf.