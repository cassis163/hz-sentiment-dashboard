Wonderland is een verhalenbundel met 10 auteurs van eigen én Vlaamse bodem, die de lezer stuk voor stuk zullen betoveren. Je zult merken dat je tijdens het lezen soms even naar buiten en naar de lucht kijkt, smachtend naar een hevige sneeuwbui en misschien een glimp van de vliegende arrenslee. Tot je oog in oog komt te staan met een Mistletoe en je ware liefde plots naast je staat, wachtend op jou… en je vervolgens wakker wordt geschud door het heden. Het was maar een (dag)droom… of toch niet? De magie van de kerstdagen is sterker dan je denkt!

Om niet alles te verklappen, heb ik het boek in een aantal categorieën verdeeld. De verhalen zijn zo divers, intens en al betoverend op zich, toch hebben ze ook allemaal een eigen ‘persoonlijk randje’:

De eerste categorie ‘De spanning is om te snijden en ik MOET gewoon weten hoe het afloopt’ wordt bemand door Chinouk Thijssen en Jennefer Mellink. Deze twee auteurs weten hoe ze een razendspannende thriller moeten schrijven en de lezer op het puntje van de stoel te laten belanden. Hoewel hun verhalen beiden over de magie van kerst gaan, hebben zij er toch hun eigen draai aan weten te geven, waardoor de verhalen je enig kippenvel zullen bezorgen. En dat komt niet door de vallende sneeuw…

De tweede categorie ‘Liefde op de meest onverwachte momenten’ is gevuld met de verhalen van Anne Nicolai, Rianne Werring en Vanessa Gerrits. Je voelt met de personages mee, wil ze helpen om hun dromen waar te maken, hoe moeilijk het soms ook kan zijn. Deze verhalen gaan over sterke hoofdpersonages die willen gaan voor wat ze waard zijn en echt in zichzelf blijven geloven, met her en der een stukje kerstmagie om ze vooruit te helpen.

De derde categorie ‘Liefde met een paranormaal randje’ bevat de verhalen van de pennen van Jen Minkman, Marijke F. Jansen en Patty van Delft. Je kunt merken dat zij al vaker betoverende verhalen hebben geschreven: ze nemen je stuk voor stuk mee naar een wereld die je denkt te kennen, maar waar je toch een nieuwe kijk op zal krijgen. Magie is op een manier zoals alleen zij kunnen verweven met de kerstdromen van de personages, en zullen je laten smachten naar meer!

En dan de laatste maar zeker niet de minste categorie: ‘Houd je zakdoekjes gereed… Oh, the feels….’ Eva Moraal en Debora Elisabeth hebben het beiden voor elkaar gekregen: ik hield het niet meer droog. De gevoelens in beide verhalen worden zo neergezet dat het lijkt alsof je er zelf bij bent, alsof je zelf een van de personages bent en hun levens leeft. Ze speelden zich af als ware films af in mijn hoofd, de verhalen kropen onder mijn huid en lieten mij vervolgens niet meer los… met alle tranen (en alsnog ook veel leesplezier) tot gevolg. Wauw!

Kortom: Wonderland is een verhalenbundel met voor iedere lezer wel iets. De auteurs laten zien waar ze sterk in zijn en waar ze hun krachten uit halen, namelijk hun geweldige fantasie en de wil om deze op papier te krijgen. Je vliegt mede dankzij de razende en fijne schrijfstijlen snel door de verhalen heen, en je zal willen dat de verhalen voor eeuwig konden duren. Van enkele auteurs had ik nog niet eerder iets gelezen, maar ik weet nu wel dat ze allemaal toppers van eigen en Vlaamse bodem zijn en dat ik graag nog meer van ze wil lezen in de toekomst. Deze bundel smaakt gewoon teveel naar meer!

Oh, en voor ik het vergeet, de extra categorie: 'De mooie illustraties!' Deze zijn van de hand van de creatieve Emmy van Ruijven, die precies weet hoe je een verhaal uit kan beelden. Ze laten je net dat laatste beetje extra zien en voelen bij de verhalen, en maken daardoor de gehele bundel meer dan compleet!