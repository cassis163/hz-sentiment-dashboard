Opgesloten is mijn eerste boek van Belinda Bauer, Rusteloos Land heb ik nog niet gelezen. In Opgesloten word het verhaal vertelt over het Engelse dorpje Shipcott, er word een oude zieke vrouw vermoord en deze moord word onderzocht door ingeschakelde rechercheurs uit Londen, de plaatselijke politieman Jonas Holly word er maar zijdelings bij betrokken, haast als voetveeg gebruikt.

Belinda Bauer heeft een heel beeldende gedetailleerde manier van schrijven, door haar manier van schrijven zie je het dorp Shipcott voor je met de bewoners: een typisch Engels dorpje met cottages en personages worden duidelijk neergezet, je ziet de mensen voor je. Mooie beschrijvingen en met recht een literaire thriller met een psychologische tintje. De gedachtes van de personages worden uitgebreid beschreven en spelen een grote rol in het boek.

De spanning is continu in het boek aanwezig, niets is wat het lijkt. De quote zou jij een moordenaar herkennen als je hem in de ogen zou kijken op de cover van het boek speelt een hele belangrijke rol. Vele personages worden verdacht, maar iedere keer komt deze vraag weer op. In het boek worden 23 dagen sinds de moord op de oude vrouw afgeteld, met op de laatste dag de oplossing..

De titel Opgesloten is in mijn ogen een cryptische omschrijving van de uiteindelijke verrassende moordenaar. De moordenaar is een zeer interessant persoon met een gecompliceerde aandoening, welke ik nog nooit in een thriller verwerkt hebt gezien, maar de spanning tot de top brengt in het boek.
Een heerlijk boek om te lezen, geen moment saai en haast niet weg te leggen.

Ik geef het boek 4 sterren en ga zeker Rusteloos Land lezen. Belinda Bauer is een absolute aanrader voor thriller-liefhebbers.