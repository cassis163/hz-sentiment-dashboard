Leeuwenhart is het vierde en laatste deel in De laatste wachter-serie. Het is een fantasy serie gebaseerd op geschiedenis en mythologieën. Toen ik aan dit boek begon, wist ik niks meer van de voorgaande delen, maar je komt razendsnel weer in het verhaal en dan blijf je maar doorlezen.

Je volgt in het verhaal Eveline. Ze is de laatste wachter, een wachter is iemand die de geheimen van de wereld bewaard, zorgt voor de juiste balans tussen goed en kwaad, wat natuurlijk in het boek totaal niet zo is. Het lot van de wereld hangt van Eveline af. Je kunt in het verhaal goed merken dat het om een jong meisje gaat. Ze is zo onzeker en bang om het verkeerd te doen. Ze is impulsief, jaloers, naïef en staat nog niet overal bij stil. Dit alles weerhoudt haar ervan om de leider te worden die ze zou kunnen zijn.

Ik dacht hierdoor wel dat dit niet het beste boek is voor het zelfbeeld van jonge meisjes, zeker met Jimi in het verhaal, die alles heeft wat Eveline graag wil. Maar dan kom je verder in het boek en zie je dat iedereen ergens onzeker over is, dat iedereen iets heeft wat een ander bewonderd. Ook zie je Eveline groeien. Ze is een vechter, dapper, ze begint te geloven in haar eigen kracht, begint anderen te geloven die in haar geloven. Nog steeds is ze bang, maar ze laat zich er niet meer door blokkeren. En dat is iets wat iedereen wel mag weten, dat ze zelf ook kunnen.

Hier en daar vond ik de personages wel wat stereotype, vooral bij de Belial teens, de vijand. Dit is een groep onsterfelijke tieners, die de wereld wil vernietigen met demonen.

Bij de Belial teens krijgt het boek wel een duistere en bloederige wending, die ik totaal niet zag aan komen, maar wel blij mee was. Vanaf dat moment wordt het pas echt spannend. We volgen Eveline letterlijk naar de hel. Wat heel anders is dan je zou verwachten. Iedereen heeft iets nodig om voor te vechten. In dit boek is dat veelal wraak, wat een krachtige drijfveer is, maar niet de juiste. Dat kun je ook lezen in het verhaal, je voedt dan de verkeerde wolf, de andere wolf kan veel meer veranderen.