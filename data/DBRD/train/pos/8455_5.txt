In de flat tegenover dat van rechercheur Wolf wordt een lichaam gevonden, bestaande uit lichaamsonderdelen van zes verschillende personen die grof aan elkaar genaaid zijn. De Ragdoll wijst bovendien naar het appartement van de rechercheur. De volgende dag wordt er een hitlist bezorgd bij Andrea, de ex-vrouw van Wolf. Op de hitlist staan nog 6 namen met data, de laatste op de lijst is Wolf. Het team zet alles op alles om de moordenaar te stoppen. Maar pas op voor de wolf in schaapskleren...

Ja: dit boek wil je. Althans, als je van thrillers houdt met een luguber randje. Het boek begint met een proloog, geschreven vanuit een jurylid bij de uitspraak van het vonnis van de crematiemoordenaar. Dit was een zaak van rechercheur Wolf. Na vrijspraak van de crematiemoordenaar lijkt Wolf zijn verstand te verliezen en komt hij in op de psychiatrische afdeling terecht. Jaren later, nadat Wolf voldoende herstelt is om zijn werk te kunnen doen, blijft de zaak hem achtervolgen. De crematiemoorden zijn namelijk de sleutel in de zaak van de lappenmoordenaar.

De schrijver weet jou als lezer direct te pakken. Het verhaal wordt vanuit verschillende personages beschreven; de leden van het team, de journalist, een medepatiÃ«nt op de psychiatrische afdeling. Beetje bij beetje komt er een stukje meer van de puzzel in beeld.

Door de manier van schrijven, het steeds weer kleine stukjes info geven, is het verhaal super spannend. Ook door de lugubere gebeurtenissen, de manieren waarop mensen ook overlijden. Waarbij ik steeds verwonderd afvraag; hoe bedenk je dit?!

Door steeds in het hoofd van een ander personage te kruipen, leer je de leden van het team goed kennen. Tegelijkertijd blijven verschillende leden uit het team geheimen houden. Zoals Baxter; wat maakt dat zij steeds naar de drank grijpt? En hoe is het ontstaan dat Wolf haar beschermeling op die momenten is? Ook Wolf blijft deels ongrijpbaar, wat gebeurd er met hem? Waarheen verdwijnt hij af en toe?

Min punten aan dit boek? Nauwelijks! Ik verwonderde me over de slechte samenwerking in het team, maar dat komt natuurlijk ook door alle geheimen die er spelen. Wel vond ik het nogal onlogisch dat steeds 2 van de 5 teamleden werden opgeofferd om te babysitten; ze hebben toch wel wat beters te doen?! Een moordenaar vinden of zo?

Conclusie: deze thriller zit mega goed in elkaar; de verhaallijn, de personages, de mysteries... Ook wanneer het boek uit is blijf je nog met vragen zitten, voornamelijk over mysteries bij teamleden. Het verhaal zit redelijk complex in elkaar; het is een boek waarbij je goed moet opletten. Wanneer ik het boek nu opnieuw zou lezen, dan zou ik waarschijnlijk nog allerlei nieuwe aanwijzingen zien die me de eerste keer ontglipt zijn...