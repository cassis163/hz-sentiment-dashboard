Emma, Frankie en Peaches, drie verschillende vrouwen, koesteren een enorme haat tegen één man: Joeri Chordinski. Hij heeft hun leven verwoest. Nu willen ze maar één ding: gerechtigheid.

We maken op een rustige manier kennis met de drie vrouwen en leren hun motieven kennen waardoor ze zo een enorme haat koesteren tegen de Rus Chordinski. Het verhaal lijkt op het eerste gezicht een dikke pil, maar dat valt echt enorm goed mee. Het leest enorm vlot en je wilt steeds verder lezen om te weten wat er verderop zal gebeuren!

Ik had dit boek half gelezen toen ik op reis moest vertrekken. Ik had beslist van geen papieren boeken mee te zeulen (te zwaar!!!), maar ik kon het echt niet over mijn hart krijgen om deze leukerd thuis te laten liggen! Het las zo vlot en ik leefde zo mee met de drie vrouwen! Ik was superbenieuwd naar de afloop en voila zo mocht ‘platina’ toch mee op Spaanse trip! Het heeft me zeker niet teleurgesteld!