Psychologe Anne Givernaud kan nog net op tijd kan remmen voor een meisje wat op de weg ligt. Dit speelt zich voor haar deur af. Anne dringt er bij haar vriend op aan dat het meisje bij hun kan slapen. Als Anne de volgende morgen wakker wordt zijn haar vriend en het meisje verdwenen en niet zomaar. Alles ligt overhoop en tot overmaat van ramp vindt Anne ook nog bloed. Wat is er gebeurd? De politie denkt dat haar vriend Guido achter de verdwijning van het meisje zit. Anne twijfelt. Ze gaat op onderzoek en neemt alle risico. Lukt het haar Guido te vinden en waar is het meisje?

Vanaf het begin van het boek wordt de lezer geboeid. Je wilt weten wat er gebeurd is met Guido en het meisje. Het verhaal wordt verteld vanuit Anne. In eenvoudige zinnen op een manier waarbij je het gevoel krijgt dat Anne zelf tegenover je zit en vertelt.
De wisseling in tijd is heel aangenaam. Zachtjes aan kom je te weten hoe de relaties tussen Anne, Guido en haar familie verlopen zijn.
Een continu onderhuidse spanning is te voelen, waarbij pas aan het eind van het boek veel duidelijk wordt. Heel boeiend met een onderwerp waar ik wel het bestaan van wist, maar nog niet eerder een boek over gelezen had.
Een boek met een eind waardoor ik het gevoel kreeg...jammer dat het uit is.