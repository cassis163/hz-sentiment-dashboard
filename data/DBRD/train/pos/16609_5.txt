In het eerste deel van ‘Bender’ lees je over Bender en zijn familie in de jungle. De gevaren die op hun pad komen en over hun grootste gevaar: ‘de kale apen die op hun achterste poten lopen’.
In het tweede deel lees je over Saya die in een dierenopvangcentrum woont en een plannetje heeft. Maar om dat tot een goed einde te brengen heeft ze nog wel hulp nodig.

Wat me bijzonder aantrekt in dit leuke boek is de informatie die op een heel toegankelijke manier aangeboden wordt. Door middel van een spannend verhaal zonder moeilijke woorden, worden kinderen geïnformeerd over het leven van tijgers en andere dieren in de wouden van Sumatra.
De leuke verhaaltjes die verteld worden zijn stuk voor stuk juweeltjes. Het is duidelijk dan de auteur zich goed heeft laten informeren over het leven en de situatie van de wilde dieren in Indonesië.
De prachtige illustraties versterken het verhaal.

Ik heb ‘Bender’ graag gelezen.