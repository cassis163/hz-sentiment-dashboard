Bevat GEEN spoilers

Nog nooit had ik de boeken van Harry Potter gelezen. Ik weet het, het is bijna een schande. Maar wat waren ze het nu toe toch allemaal het wachten waard!

Ook in deel vier van de reeks word je op sleeptouw genomen door Harry, Ron en Hermelien die zich door hun nieuwe leerjaar heen worstelen. Je maakt kennis met nieuwe karakters en er vindt een hoop ontwikkeling bij de eerder bekende personages plaats!

Het verhaal ontwikkelde zich iet wat langzaam voor mij af en toe. Ongeveer op de helft van het boek werd het zodanig langzaam dat ik helaas een beetje in de wel bekende ‘leesdip’ terecht kwam. Gelukkig wist ik me hier doorheen te benen nadat ik het boek even had laten liggen, en al snel pikte het tempo van het boek weer op.

Al met al is dit zeker een serie om op te pakken als je dat nog niet eerder gedaan hebt!