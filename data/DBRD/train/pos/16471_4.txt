Hélène heet ze, Hélène de vrouw van Henri moeder van 2 ondertussen volwassen kinderen èn een geweldige oma. Als vijftigjarige vrijwilliger uit Parijs vindt Hélène dat ze er nog behoorlijk uitziet voor haar leeftijd. Mensen hebben haar graag, ze wordt gezien als een vertouwd persoon en straalt klasse uit. Haar geliefde man, Henri, is uitgever en is hier heel erg door gepassioneerd. De bijhorende dinertjes en afspraken bij hun thuis vindt Hélène vooral gezellig. Het perfecte leventje zouden we bijna kunnen zeggen maar jammergenoeg heeft hélène ook een zieke vriendin.

Tatiana zorgt er ook in dit boek voor dat er een mooie spanningsopbouw is. Ze heeft meedere boeken op haar naam staan zoals: ‘Haar naam was Sarah’, ‘De familie reünie’, ‘Obsessie’, ‘Manderley voor altijd’, ‘Onvoltooid verhaal’, ‘Die laatste zomer’, ‘Kwetsbaar’, ‘Het appartement’, ‘Het huis waar jij van hield’ en natuurlijk ‘Overspel’. Tatiana heeft deze geschreven in haar thuisland Frankrijk wat en deze boeken werden allemaal vertaald in het nederlands. Tatiana is geboren en opgegroeid in Parijs en heeft haar bachelor Engelse Literatuurwetenschappen.

Het verhaal wordt verteld vanuit Hélènes standpunt, we zien het leven door haar ogen. Dit krijgen we te zien in verschillende korte en ongenummerde hoofdstukken. Ondanks dat de hoofdstukken niet genummerd zijn, is het wel heel duidelijk waar het nieuwe gaat beginnen. Dit doet zij door te spelen met witruimtes.

Toen Hélène op bezoek wou gaan bij haar zieke vriendin,kreeg ze een onweerstaanbaar voorstel van een onbekende maar wel zeer aantrekelijke man. Een zogehete Zarko, hij vroeg haar met hem mee te gaan. Enkele ogenblikken later lag ze met hem in bed. Wanneer opeens iets heel onverwachts gebeurt, besluit ze te zwijgen en haar man niets te vertellen. Tot er een zwanger meisje samen met haar broer roet in het eten wilden gooien. Dit meisje had alles gezien. Ze bedreigt Hélène omdat dit de enige manier is dat niemand het ooit te weten zou komen. Op een dag is het Hélène allemaal teveel aan het worden en ze besluit naar het appartement te gaan van het meisje. Dit appartement zal ze niet achterlaten met een gerust gevoel.

Voor mij was dit de eerste thriller die ik las en als eerste thriller is dit boek zeker een aanrader. Toch denk ik dat dit boek voor ervaren thriller lezers wat saai is. Het begin spoort aan direct verder te lezen, het midden was wat eentonig maar het einde was zeer onverwacht en laat mij met een zekere verwarring achter. Toch houdt het midden en het einde mij niet tegen om te zeggen dat dit boek weldegelijk een goed en vlotlezend boek is. Ook het taalgebruik was niet moeilijk en dus is het boek toegankelijk voor iedereen. ‘Overspel’ is niet echt een dik boek maar na het lezen van het einde had ik graag geweten wat hierna gebeurde. Het boek is dus ideaal voor mensen die niet graag al te dikke boeken lezen maar toch spanning zoeken.

Tatiana heeft een aantal literaire prijzen gewonnen. Zo werd haar eerste roman ‘Haar naam was Sarah’ het beste verkochte boek van 2010. En het Britse magazine The Bookseller maakte zelfs bekend dat Tatiana op de derde plaats staat in de lijst van bestverkopende auteurs in Europa van het jaar 2013. Ook is zij de meestgelezen Franse auteur in Europa. Er zijn zelfs toneelvoorstellingen geweest van haar boek ‘Haar naam was Sarah’.

Hélène leefde in een angst, een angst die ze niet van zich af kon zetten. De ene nacht na de andere had ze nachtmerries. Langs de ene kant wou ze alles vertellen aan Henri maar dat kon ze niet. Maanden van ongerustheid passeren wanneer plots de broer van het zwangere meisje voor de deur staat. Maar of hij even vlot buiten ging dan dat hij binnenkwam, is ook voor mij een groot vraagteken.