In dit tweede deel worden we verder meegenomen op de reis van Q en Nina.
Komt alles terug goed tussen hen? Kunnen ze echt niet zonder elkaar?
Vragen die je al lezer krijgt, wanneer je begint met lezen in deze reeks is het heel moeilijk om te stoppen. Je wil verder lezen, je wil weten hoe het afloopt.
Dit boek had ik in drie avonden uit. De schrijfstijl van de schrijfster is vlot en humoristisch dit zorgt er ook voor dat het boek zo vlot leest.
Ook de opbouw van het verhaal zit goed in elkaar, je wordt als lezer echt in spanning gehouden naar de afloop tussen Q en Nina. Je voelt ook dat in dit deel Nina als personage gegroeid is, dat ze meer van zich durft afbijten en meer durft opkomen voor zichzelf, zodat ze niet helemaal verloren gaat in haar gevoelens.
Q blijft Q onzeker en twijfelachtig heel moeilijk om hoogte te krijgen van deze man. Toch groeit ook zijn personage door bepaalde dingen die hij onderneemt. Ik ben benieuwd naar zijn “grote” geheim die hem gemaakt heeft tot wie hij is.
Het enigste minpuntje vind ik dat de case rond Len niet volledig afgewerkt is, hier blijf ik als lezer met een aantal vragen zitten. Misschien dat dit nog aanbod komt in deel drie.
Moet ik dan maar vlug aan beginnen.
Ik vind deze boeken echt leuke ontspannende romans!