'Goede dochter' is een stand-alone van Karin Slaughter. Het was alweer een tijdje geleden dat ik haar boeken had gelezen en omdat ze z√≥ goed schrijft, vond ik het hoog tijd om weer een boek van Slaughters hand te lezen.

In 'Goede dochter' leer je vader Rusty en zijn dochters Charlotte (Charlie) en Samantha (Sam) Quinn kennen. 28 jaar geleden heeft een gruwelijke gebeurtenis hun hele leven overhoop gehaald en inmiddels is Sam van Charlie en Rusty uit het oog verloren.
Na al die tijd komt de familie weer bijeen, opnieuw door een ongelukkige gebeurtenis.

Het was gruwelijk goed genieten. Gelijk vanaf het begin word je het verhaal in gezogen! De gruwelijke gebeurtenis van 28 jaar geleden zorgt voor kippenvel. Soms keek ik even weg voor ik weer verder las, zo beeldend is het geschreven. Zo heftig komt het binnen.

Het is een goed verhaal en anders dan ik van Slaughter gewend ben; meer juridisch, minder whodunnit. Zeker heel boeiend en geweldig tot het einde.
Een absolute aanrader.