Samenvatting
Het verhaal gaat over Lily ze doet fotografie als hoofdvak op de kunstacademie en Mika de drummer van de rockband Structure met als hoofdvak muziek. Zij vindt hem een omhoog gevallen popi-jopi net als de andere bandleden en denkt dat ze alles wat ze willen voor elkaar kunnen krijgen. Nadat ze per ongeluk naast elkaar wakker zijn geworden, kan Mika haar niet met rust laten. Dat wordt een hele klus voor hem, ze is nogal op zichzelf en heeft niet veel vrienden. Daarnaast is hij helemaal niet zo gevat als hij zou willen en mist hij wat haar betreft zelfvertrouwen, hij is het niet gewent om aandacht aan iemand te moeten besteden, meestal komen ze op hem af. Dan moet Lily voor school een opdracht maken en zullen ze met elkaar samen moeten “werken”.
Mijn mening
Het is een boek dat zeker ook gelezen kan worden door jong volwassenen, het gaat ook over deze groep jongeren met hun eigen problemen en wat ze er (niet) mee doen. Het leuke aan dit boek is dat het oogpunt vanuit beide hoofdpersonen wordt verteld. Op die manier kan je zowel Mika als Lily beter leren kennen en soms wil je ze eens goed op andere gedachten brengen, door ze een schop onder de kont te geven (erg irritant van/voor mij). De titel is zeker van toepassing op dit boek er heerst een zekere mate van chaos!