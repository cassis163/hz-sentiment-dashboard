Absoluut een aanrader voor wie houdt van opbouwende spanning zonder bloederige details.
Er lopen verschillende verhaallijnen door het boek waarbij elke lijn boeiend is en waarvan je wil weten hoe het zich ontwikkelt.
Er komen veel personages voor met elk een eigen karaker en elk zijn eigen visie op dingen die gebeuren / gebeurd zijn.
Maar dat alles zonder verwarrend te worden.
Het verhaal is makkelijk te volgen en pakt je al aan het eerste begin van het boek. Je wilt het niet meer wegleggen voor je weet wat er nu eigenlijk is gebeurd. Hoewel je in de loop van het verhaal wel sommige dingen kunt raden, komt het plot toch als een verrassing.
De karakers zijn ontzettend goed beschreven waardoor je oprecht emoties als woede en sympathie voor de personages voelt. Er is geen moment geweest dat ik me verveelde of neigde om bladzijdes over te slaan.
Ik ga zeker meer van deze schrijfster lezen!