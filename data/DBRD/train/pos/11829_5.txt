De elementen

De cover ziet er bijzonder uit, een felle kleur geel komt de lezer tegemoet. Onder het geel verschijnt een vrouwengezicht. Heeft zij iets te verbergen?
Of waarmee komt zij naar de voorgrond? De titel is kort en helder: Stromboli het eiland waar de retraite plaatsvindt. De vertelperspectief is 3e persoon. In de ik-vorm lezen we over Sara en haar man Karel. Beide zijn schrijvers en naar hun weekcolumn kijken vele kijkers wekelijks uit. Maar wat de lezers niet zo direct meekrijgen is de sfeer in huis en Sara besluit na de zoveelste ruziepartij met fysieke uitschieter dat het nu genoeg is. Ze kan het niet meer opbrengen om samen met Karel te zijn. Karel denkt nog dat het wel los zal lopen, maar komt bedrogen uit. Sara neemt haar besluit.

Saskia Noort heeft een prettige stijl van vertellen. Ze noemt alle beestjes bij zijn naam. Voor de een misschien wat plat, qua sex. En voor de ander gewoon helder en duidelijk. Als lezer is het gelijk te begrijpen. Stromboli is een verhaal ge√Ønspireerd op ware feiten. Deze ware feiten zijn van de auteur zelf (sexueel misbruik). Het thema misbruik is erg actueel als we kijken naar bijvoorbeeld de #metoo. Het is een onderwerp wat door velen diep weggestopt wordt. Want wie gelooft het? en "je was er toch bij?". Maar wat diep weg gescholen zit, kan later als een ware "vulkaan" tot ontploffing komen.

Sara doet haar best om alles perfect te doen. een moeder zijn voor haar kids, de perfecte vrouw voor Karel zijn en daarnaast succesvolle boeken schrijven. Haar omgeving kan het maar niet begrijpen, dat ze zo'n ingrijpende beslissing neemt. Ze kiest voor zichzelf. En het is toch zo'n perfect stel?.
Verdriet, pijn, leegte en onbegrip komen voorbij. zelfs de moeder van Sara doet een poging, om het bij het oude te laten. En dat is jammer van je eigen moeder zou je toch enig begrip verwachten? En dat is erg zuur voor Sara. Die met meer zaken in haar rugzakje zit en enig begrip natuurlijk wel fijn zou vinden. Gelukkig ontmoet ze bij de retraite al snel wat lotgenoten. Dacht Sara nog "alleen" met haar scheiding te zitten, dan hebben er een aantal ook dingen meegemaakt die vreselijker blijken te zijn. Al voelt Sara zich eenzaam bij de retraiteweek, de andere cursisten geven haar toch troost. Behalve goeroe Jens, waar ze niet echt mee door een deur kan.

Conclusie

Stromboli is een gevoelig en ook rauw verhaal met meerdere lagen. Zo lezen we over het gelukkige schrijversduo Sara en Karel, over de scheurtjes in hun huwelijk, de drank en tenslotte de definitieve breuk. Sara heeft zo haar monsters uit het verleden. En die komen zo nu en dan uit haar rugzak en fluisteren kleine zinnetjes in haar oor. Als haar rugzak te vol wordt, trekt ze aan de rem. Als een kokende vulkaan die op uitbarsten staat, komen de monsters uit de rugzak. Karel blijkt ook niet geheel een schone lei te hebben. De beslissing van Sara is zeker te begrijpen. Als lezer leef je direct met haar mee., ben je er bijna bij. Wil je haar eigenlijk troosten voor al het verdriet. En zou je Karel een flinke schop onder zijn butt willen geven.

Het raakte een snaar. Met een zucht en een traan sloeg ik het dicht. Het is een prachtig boek. Saskia Noort heeft met Stromboli weer een topboek geschreven.

Waardering: 5 sterren.

Hartelijke groeten,

Annette Overvoorde
Birdy's Boeken