Wanneer Mathilde samen met haar broertje een houten bestek vindt achterin de snoepkast wordt hier door haar moeder nogal mysterieus over gedaan, het enige wat ze erover verteld is dat hun vader dit gekregen heeft na de oorlog. Verder mogen ze er niet meer over praten. Mathilde gaat op onderzoek uit en komt zo heel wat te weten over het verleden van haar vader. Naast Mathilde leren we ook Mart kennen, Mart is de vader van Mathilde. Na een relatief normaal leven, laten de gevolgen van de dwangarbeid zich toch voelen. Aan de hand van Marts dagboek en zijn gesprekken bij de psychiater komen we heel wat te weten over hoe het was om als dwangarbeider te leven.
In de middelbare school kon geschiedenis en de wereldoorlogen mij maar matig boeien, maar door boeken zoals deze wil ik hierover wel meer te weten komen. Dit is nu het derde boek over de oorlog dat ik lees, en ik moet zeggen dat mijn interesse gewekt is.