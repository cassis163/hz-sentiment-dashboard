Kasper zit op de basisschool en zijn belevenissen staan geschreven in een boek met een vrolijk geel kaft. Als Kasper zich zorgen maakt over zijn broer, zijn ouders of school veranderd hij in een dier. Dat is best vervelend. Zo veranderd Kasper de eerste keer in een spin, maar zijn kat Voorzitter Miauw heeft niet door dat Kasper de spin is. Bovendien lust Voorzitter Miauw best een vers spinnetje.
Ook wordt er nog even stilgestaan bij de filosofische vraag of spinnen 8 billen hebben; want ze hebben ook 8 poten.
Samir, Hogan en Flora zijn de vrienden van Kasper en weten van zijn geheim dat hij in dieren kan veranderen. Hoewel iedereen een beetje bang is voor Flora, vanwege haar slimheid en scherpe tong, is ze tot grote steun voor Kasper. helaas is Dylan, de grootste klier van school, ook op de hoogte van Kaspers geheim.
Al met al is dit een heel vrolijk boek. Het beschrijft de serieuze zorgen die kinderen kunnen hebben vanuit het kind, toch wordt het verhaal niet zwaar. Het boek ademt positiviteit uit.
Het leuke is dat er dingen worden uitgelegd in een ander lettertype, zodat het boek begrijpelijk is voor alle leeftijden.
Sam Copeland, de schrijver van dit boek, komt uit Engeland en hij kan kippen temmen. Dit is zijn eerste boek en er zitten er nog meer aan te komen. Een originele auteur met originele boeken.