Voor de zoveelste keer Matilda maar weer eens uit de kast gepakt. Het blijft een leuk boek.
Al vanaf haar geboorte hebben de ouders van Matilda geen oog voor haar en Matilda houdt van uitdaging.
Haar vader gaat elke dag naar zijn werk als autoverkoper, haar moeder gaat naar de bingo en haar oudere broer naar school en dan is Matilda alleen thuis.
Ze leert zichzelf aankleden, eten maken, schrijven, al snel heeft ze alle tijdschriften en boeken in huis gelezen en gaat Matilda op zoek naar een nieuwe manier om kennis op te doen. Ze komt uit bij de plaatselijke bibliotheek en elke dag als haar moeder naar de bingo is vertrokken loopt Matilda de straten af naar de bibliotheek en leent de mooiste boeken,

Matilda heeft maar één wens, naar school gaan, maar ook daar hebben haar ouders geen oog voor.
Als haar vader in zijn zaak een directrice van een school krijgt regelt hij direct dat Matilda naar school kan.
Ook als is het niet helemaal wat Matilda ervan had verwacht, maar ze is dolgelukkig. Op school krijgt ze de meest perfecte juf en die merkt al snel dat Matilda erg veel kennis heeft. Ze regelt dat Matilda werk kan doen van hogere groepen, maar het probleem blijft directrice Bulstronk. Zal Matilda een manier weten te vinden om van directrice Bulstronk af te komen en ook nog het leven van iemand die haar dierbaar is beter te maken. Lees het in het geweldige kinderboek van Roald Dahl - Matilda.

AL vanaf dat ik klein ben, ben ik een enorme fan van Matilda.
Ze is een slimme meid en denk dat ik door haar de inspiratie heb gekregen om boeken te gaan lezen en daar nu uiteindelijk mijn werk van te maken.
Matilda houdt net zoveel van kennis en lezen als dat ik doe.
Nu 10 weken geleden heb ik een kindje gekregen en ik kan niet wachten tot ze oud genoeg is om dit boek voorgelezen te krijgen.
Ik kan dit boek iedereen aanraden.
Matilda is geschikt voor kinderen van 5-12 jaar, maar mijn mening is dat volwassenen hem ook nog best eens uit de kast kunnen pakken.