De Zweedse ex-crimineel Piet Hoffmann begint een nieuw leven in Colombia. Ogenschijnlijk als persoonlijk beveiliger van een drugshandelaar – in werkelijkheid als infiltrant voor de Amerikanen. De beste die ze ooit hebben gehad: dankzij hem wordt het ene na het andere drugslab ontmanteld. Maar dan gaat het mis. Een Amerikaanse politicus wordt ontvoerd en de War on Drugs escaleert. De Amerikanen publiceren een dodenlijst. Een voor een zullen de mensen op de lijst eraan gaan. Piet Hoffmann staat er ook op.

In beginsel heb ik echt even moeten wennen aan de schrijfstijl van dit schrijversduo. Vele, vooral erg lange zinnen (voorzien van vele gedachtestreepjes) die ik meerdere keren moest overlezen om de zin te kunnen volgen. Maar de gewenning had ik snel te pakken en het verhaal las ik als een trein. Wat een geweldig boek zeg, één van de beste thrillers die ik ooit gelezen heb. Ga dan ook zeker de andere boeken van dit schrijversduo lezen.

‘3 Minuten’ heb ik dan ook ervaren als een actuele, harde thriller met veel actie en geweld, die super-spannend is door een sterke plot en een heel verrassende, en ook logische ontknoping. Een zeer boeiend verhaal geschreven met hard realisme, een grote sociale betrokkenheid en een groot realiteitsgehalte.

van mij 5 vette sterren