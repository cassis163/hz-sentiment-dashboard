Het houten bestek is de debuutroman van de 68-jarige psychotherapeute Tessa IJzermans. Waar draait het om in dit boek? Op jonge leeftijd komt Mathilde erachter, door het houten bestek, wat haar vader Mart in de oorlog heeft meegemaakt. Maar binnen het gezin wil hij niet dat daarover gesproken wordt.
Jaren later als Mathilde inmiddels eerstejaars op de kunstacademie in Breda is, wordt haar vader door haar moeder min of meer verplicht om een oorlogsuitkering aan te vragen. Daarvoor moet hij gekeurd worden en komt hij bij de psychiater Brakmeijer. Ondertussen vindt Mathilde het dagboek van haar vader dat hij bijhield op zijn vlucht uit Duisland terug naar Nederland. En zo komt ze achter de waarheid van haar vaders oorlogsverleden.
Haar vader Mart blijkt in Duitsland dwangarbeider te zijn geweest en de beschrijving van zijn terugtocht naar Nederland is erg indrukwekkend. Wat mij vooral trof in dit boek was de manier waarop er na de oorlog binnen Nederland tegen de terugkerende dwangarbeiders werd aangekeken. Tessa IJzermans debuut gaf mij wat meer inzicht in een facet van de oorlog dat niet altijd genoeg belicht is.