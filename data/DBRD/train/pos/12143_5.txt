Met dank aan Hebban en A.W.Bruna Uitgevers heb ik deze Psychologische Thriller mogen lezen. En wat een heerlijke Hebbanbuzz was dit! Ik heb er enorm van genoten.

Korte inhoud.
Er zijn drie dingen die je over me moet weten:
*Ik lig in coma
*Mijn man houdt niet meer van me
*Soms lieg ik

Amber Reynolds ligt in coma. Ze kan zich niet herinneren hoe dat is gebeurd. Maar ze weet dat het geen ongeluk was.... Ze heeft het zogeheten locked-insyndroom: ze hoort alles, maar kan zich niet bewegen en kan niet praten.
Doodsbang en opgesloten in haar eigen lichaam, probeert ze haar herinneringen van de afgelopen week te reconstrueren. Met een echtgenoot die niet meer van haar houdt, een zus met een geheim en een ex die nog steeds door haar geobsedeerd is, weet Amber dat er iemand liegt over wat er met haar gebeurd is. Haar leven is nog steeds in gevaar.
Lukt het haar wakker te worden voor het te laat is?

Nu, eerder, vroeger

Het verhaal is verdeeld in 3 verschillende tijdsperiodes.

Nu
Eerder
Vroeger (dagboekvorm)

Nu
Dit omvat de periode dat Amber in coma ligt en wordt verteld vanuit haar beleving.
Amber wordt wakker zonder dat ze zich kan bewegen, kan praten of haar ogen kan openen. Ze beseft dat ze in coma ligt maar dat ze wel alles kan horen wat er om haar heen gebeurd en wat er gezegd wordt. Het is heel vervelend dat ze zich niet kan herinneren wat er met haar is gebeurd. Terugdenkend vanaf het moment waar haar herinneringen er nog wel zijn, bouwt ze de gebeurtenissen stukje bij beetje weer op. Dit is vanaf een week voor haar comateuze toestand.

Eerder
Dit is de week vooraf gaand aan het ongeval waarbij Amber in coma is geraakt. Vanuit haar herinnering probeert ze te achterhalen wat er is gebeurd. We volgen haar op haar werk bij een radioprogramma, thuis bij haar man en haar zus, die wel heel erg vriendelijk tegen elkaar doen. Ook komt ze haar ex tegen en hij nodigt haar uit voor een onschuldig avondje stappen. Maar is dat wel verstandig?

Vroeger
Dit gedeelte is in dagboekvorm geschreven door een tienjarig meisje. Ze verteld over haar nieuwe vriendin op school en over haar ouders. Regelmatig logeren de vriendinnen bij elkaar en ze worden onafscheidelijk, net zusjes. Ze zijn 2 erwtjes in de dop.

Plot-twist

Alice Feeney laat met dit debuut zien dat ze erg goed een verhaal neer kan zetten waarbij je gedachten alle kanten op schieten. De ene keer denk je te weten hoe het zit, het volgende moment denk je van; h√®......maar.......hoe dan........?
Het verhaal bouwt rustig de spanning op en je leert de personages goed kennen. Tenminste dat denk je. Als er vervolgens een enorme twist in het plot komt moet je even terugbladeren naar dat ene punt, waar je toch echt dacht te weten hoe het zat. Om er vervolgens achter te komen dat er helemaal iets, of iemand, anders bedoelt wordt. Je bent op het verkeerde been gezet.

Het verhaal is echt vlot geschreven en de korte hoofdstukken zorgen ervoor dat het als een sneltrein leest. De schitterende spanningsboog met zijn piek op het vierde kwart van het boek maakt het de perfecte psychologische thriller.
De personages zijn bijzonder goed uitgewerkt en missen net die kleine fragmentjes om je gedachten de andere kant op te laten gaan.

En dan die plot-twist!
Die is zo ingrijpend dat je gewoon terug moet lezen hoe het er daadwerkelijk staat. Dat je beseft dat het er goed staat maar dat je gewoon hebt aangenomen dat het anders was.


Een heerlijke thriller die je gewoon gelezen moet hebben.


Er zijn 3 dingen die je moet weten:
*Dit is een Hebbanbuzz
*Dit boek is een geweldige aanrader
*Ik lieg echt niet

Alice Feeney is schrijfster en journaliste. Ze werkte 15 jaar bij de BBC als verslaggeefster, redactrice en producer. Ze woonde in Londen en Sydney, maar heeft zich nu gesetteld op het platteland in Surrey. Soms lieg ik is haar thrillerdebuut.