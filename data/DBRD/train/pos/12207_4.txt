is gezien...,
Ik houd nu eenmaal van thrillers en de duistere kanten van relaties, is een uitspraak van de cultureel antropologe en schrijfster van literaire thrillers de Britse Kathy Gardner. Naast haar lesgeven en wetenschappelijke onderzoeken is zij boeken gaan schrijven. Want, zegt ze over haarzelf, ik ben eerder schrijfster dan academicus. En dat is niet zo heel erg vreemd als je moeder een bekende schrijfster van kinderboeken is. Met deze drie pijlers, het geven van les, onderzoeken en schrijven van boeken, weet ze steeds de juiste balans te vinden. Wordt het één haar een beetje teveel dan gaat ze vol goede moed iets meer van het andere doen.
Op deze wijze zijn haar drie boeken ontstaan. Waren haar eerste twee boeken, Zoeken naar Gemma en Tegen de stroom in, nog naar aanleiding en mede door haar onderzoeken in India en Bangladesh ontstaan, De zolderkamer is haar eerste echte thriller.
Hiermee is voor haar een wens in vervulling gegaan, het schrijven van een thriller volgens de klassieke lijn.
In De zolderkamer laat Kathy Gardner de lezer kennis maken met Melanie. Deze jonge vrouw heeft een mislukt huwelijk achter de rug en probeert met haar dochtertje Poppy haar leven weer op de rails te krijgen. Ze verwacht veel van haar tweede huwelijk met Simon Stenning met wie zij in een oud pakhuis gaat wonen. Uit deze relatie wordt hun zoontje Jo geboren en Melanie Stennings waant zich in een aards paradijs. Met het verstrijken van de tijd komt ze toch achter een paar duistere dingen van Simon, die nog worden bevestigd door haar schoonmoeder Alicia. Simon heeft een relatie achter de rug met Rosa Montagues en wordt daar nog bijna dagelijks op indringende wijze aan herinnerd. Op een dag dat Simon de zolder aan het verbouwen is, verdwijnt Poppy tijdens het verstoppertje spelen met haar moeder.
Dit is de aanzet voor een hysterische speurtocht van Melanie naar haar dochtertje die verbouwereerd en alleen achterblijft als blijkt dat Simon ook is verdwenen. Haar buurvrouw Trish staat haar met raad en daad terzijde en doet alles om Melanie in deze turbulente periode hulp te bieden. Met behulp van haar herinneringen probeert Melanie de puzzelstukjes op de goede plaats te krijgen waardoor het beeld steeds duidelijker gaat worden en er steeds meer verklaringen komen voor de momenten van afwezigheid van haar man. Kent ze hem wel zo goed als ze denkt en geldt dit ook voor haar naaste kennissenkring?.
In deze literaire thriller die toch ook wel dicht de psychologische thriller benadert, lukt het Gardner nagenoeg feilloos om de spanning geleidelijk op te bouwen. De hoofdpersonen uit het verhaal worden voorzichtig afgepeld waardoor hun karaktereigenschappen op een confronterende wijze worden blootgelegd. Zijn sommige personen wel zoals ze zich voordoen en zitten er misschien verborgen duistere verledens weggestopt?
Hoe meer er bekend wordt over Melanie, Simon, Alicia en Rosa, hoe sneller de klok gaat lopen en met het vorderen van de tijd bouwt ook de spanning zich op. In een schijnbaar vicieuze cirkel. waaruit geen ontsnappen mogelijk lijkt, probeert Melanie toch op alle vragen antwoord te krijgen. Katy Gardner levert ze op ieder moment dat er geschikt voor is maar of dat ook het antwoord is dat de lezer wil horendaarom ook een verrassende ontknoping aan het end. Meesterlijk gevonden en even meesterlijk verteld!!