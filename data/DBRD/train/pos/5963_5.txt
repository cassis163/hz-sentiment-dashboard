Macy Sorensen verliest als ze tien jaar oud is haar moeder. Zowel Macy als haar vader zijn er kapot van. Haar moeder laat een lijst achter voor haar man met belangrijke punten om hun dochter op te voeden. Een punt van de lijst is een een plek waar ze zich terug kunnen trekken.

Een aantal jaar na het overlijden van Macy’s moeder, koopt Macy’s vader een vakantie huis waar ze de weekenden en vakanties doorbrengen. Macy en haar buurjongen Elliot Petropoulos ontwikkelen een hechte vriendschap en in verloop van tijd worden ze verliefd. Tot op die ene noodlottige avond. Macy en Elliot hebben elkaar na deze avond nooit meer gezien of gesproken.

NU.. 11 jaar later.. lopen ze elkaar per ongeluk tegen het lijf. Zouden ze een kans hebben om het goed te maken? Of gaat hier op uit het oog, uit het hart?

In “ik ben je niet vergeten” lees je het verhaal vanuit het perspectief van Macy. Je leest vanuit het toen en nu. Je maakt elke keer sprongen terug naar haar jeugd en ontdekt zo stapje voor stapje het complete verhaal van haar leven. Als rode draad door het verhaal heen loopt de vriendschap tussen Macy en Elliot. Ze vertelde in hun jeugd alles aan elkaar en de band die ze hadden was heel erg bijzonder. Vanaf de eerste ontmoeting tussen Macy en Elliot voel je al dat deze twee mensen gewoon in elkaars leven horen te zijn.

Ze werden als tieners langzaam aan verliefd op elkaar, maar ze waren ook ontzettend bang hun vriendschap te verliezen. Je voelt echt de spanning van een eerste echte verliefdheid. Hun liefde voor elkaar spat van de bladzijdes af. En je hoopt zo dat wat er toen ook gebeurd is, ze hier in het nu overheen kunnen stappen. Soms zijn mensen bestemd voor elkaar, maar heeft het leven iets anders in petto. De auteurs bouwen de spanning goed op. Op een geven moment zit je echt op het puntje van je stoel. Stoppen met lezen is echt onmogelijk, je MOET weten wat er nu precies gebeurd is en of ze hun bijzondere band kunnen herstellen. Is dit de kans om het voor eens en altijd goed te maken. Dit verhaal breekt je hart, maar doet het tegelijkertijd ook smelten!

De schrijfstijl van het auteurs duo Christina Lauren is ontroerend, intens maar toch ook vlot en luchtig. Het opbouwen van spanning kunnen ze als de beste. Zowel in de zin van de passie tussen twee mensen, als de ontknoping van het verhaal. Na het lezen van dit boek wil je meer, veel meer!

Kortom, “ik ben je niet vergeten” is een feelgood verhaal dat je hart sneller laten kloppen. Het maakt je aan het lachen, maar ook aan het huilen. Het is een absolute must read voor liefhebbers van romantische verhalen!

Eerder verscheen van Christina Lauren al de “wild-serie”, de “stouter-serie” en de standalone “Ik weet niet of ik van je houd”.