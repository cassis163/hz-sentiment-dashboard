Nigel zijn toekomst ziet er rooskleurig uit. Hij maakt grote kans om in de NBA te kunnen gaan spelen. Dat is heel bijzonder voor een Hollandse jongen. Maar er zijn meer mensen die iets in hem zien. Hij is op de radar van de streng geheime S.A.F. terecht gekomen. Zij willen hem inlijven in hun secret agent service. Nigel ziet het niet zitten en hoopt dat ze hem vergeten. Alleen accepteren ze geen nee. Nigel gaat wel anders naar de wereld kijken. Nadat er iets vreselijks gebeurt moet hij de knoop doorhakken. Kan hij zijn ogen nog wel sluiten voor het gevaar dat overal op de wereld dreigt? Of kiest hij toch voor een sportcarrière? Heeft hij wel een keuze eigenlijk?
Dit boek speelt zich voor een gedeelte af in Nederland. Een jongen die succesvol is en op de drempel staat van rijkdom en roem. De auteur neemt je mee, door zijn leven. Je komt ook op andere plaatsen in de wereld. Het begin geeft je de kans om een echte band met Nigel te krijgen. Later volg je hem op zijn moeilijke pad. En je ziet wat keuzes maken met iemand kan doen. En wat kan angst met mensen doen?
Het is vlot geschreven en de spanning bouwt langzaam op. Daarna is er veel actie en kun je het boek echt niet meer wegleggen. Je ziet alle scènes heel goed voor je Tot leven komen. Het speelt zich als een film voor je af. En het heeft wel een James Bond sfeertje. Alleen dan wel een frisse, jonge versie!
Thema’s zoals : vriendschap, liefde, bedrog, afscheid nemen, doorzetten en de wereld veiliger willen maken.
Ik denk dat je als lezer ook gaat nadenken of deze geheime organisatie echt bestaat, of iets wat er op lijkt….. Ik weet het haast bijna zeker van wel. Ze zijn aanwezig, alleen zien wij ze niet. Maar ze zorgen dat wij van een veiliger bestaan kunnen genieten.
Ik kijk uit naar meer boeken van deze auteur! Ik geef het boek 4,5 sterren!