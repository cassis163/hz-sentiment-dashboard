Dert13n is een zeer spannende thriller van burgerrechtenadvocaat Steve Cavanagh (1976). Dit is het vierde deel met Eddie Flynn, voormalig oplichter en advocaat.

Als Hollywoodster Robert Solomon wordt aangeklaagd omdat hij zijn vrouw en beveiliger zou hebben vermoord, wil de verdediging maar 1 man in hun team en dat is Eddie Flynn. Eddie, die momenteel alleen woont, heeft zijn vrouw en dochter beloofd om het rustiger aan te gaan doen, neemt de zaak toch aan. De laatste en dan kan hij weer terug naar zijn gezin. Hoe meer Eddie in de zaak duikt, hoe minder hij ervan overtuigd is dat Robert de dader is. Door allerlei gebeurtenissen en onderzoeken denkt hij dat een van de juryleden, de moordenaar zou kunnen zijn. De rechtzaak is al begonnen, zou hij nog op tijd zijnâ€¦.

Een spannend boek die in korte hoofdstukken het verhaal verteld.Het boek start met een proloog en dan zes weken later op maandag begint het proces het duurt tot en met vrijdag, een kleine week dus. De hoofdstukken worden afwisselend verteld, in de ik-vorm door Eddie en door Joshua Kane in de derde persoon.

Een boek die je door wilt blijven lezen omdat je wilt weten wie de moordenaar is en hoe de zaak opgelost gaat worden. Het einde is zo spannend dat je het boek niet meer weg kan leggen.

"Je weet wie het is, maar toch ook weer niet"