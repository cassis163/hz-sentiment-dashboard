Omdat Anya Niewierra gedegen onderzoek heeft gedaan is de DDR geschiedenis met de Stasi, gevangenen, mensen die nooit vrijuit kunnen spreken en handelen, heel waarheidsgetrouw neergezet. Dit is de achtergrond waarin het verhaal van Josta zich afspeelt. Een kunstenares, die gevangen zit in de beperkingen van de wereld waarin ze leeft.
In het nu woont Josta in Nederland, vrij om haar creativiteit naar eigen inzicht te laten werken.
Het verhaal begint op een morgen, waarop Josta ontdekt dat ze een paar dagen mist en vervolgens blijkt dat ze is geopereerd. Grote vraagtekens..... en ze gaat op zoek.
Beetje bij beetje kom je meer aan de weet over haar geschiedenis. Dan weer door de mysterieuze verteller, dan weer door Josta zelf, die op zoek gaat in haar verleden, in Duitsland.
Als jong talent, in het keurslijf, creativiteit aan regels gebonden, voorbestemd om met haar schilderkunst geld te verdienen voor de DDR. Kunstvervalsing op grote schaal. Maar wat heeft haar operatie daarmee te maken?

Je leeft mee met Josta, maakt kennis met alle anderen, die zo goed zijn beschreven dat je ze echt leert kennen. Heel goed geschreven. Mooi van begin tot eind. Alles klopt. En het verhaal blijft nog lang naspelen.
Hoeveel vervalsingen zouden er in omloop zijn???