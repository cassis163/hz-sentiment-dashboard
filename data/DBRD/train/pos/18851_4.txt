Hoge verwachtingen en die worden (bijna halverwege) volledig waar gemaakt.
True crime uit de Truman Capote/In Cold Blood categorie. Een Murder Mysterie in de jaren '20. De Indiaanse (enorme) rijkdom wekt de wrevel van de jaloerse hardvochtige witte mannen. IN vier jaar tijd worden 24 rijke Osage indianen doodgeschoten, vergiftigd of opgeblazen met een bom onder hun huis. Wie te veel weet of onderzoek doet wordt ook vrij snel geliquideerd. Een landelijke politiemacht is er nog niet in de USA, corruptie tiert welig, de wethandhavers zijn self made lawmen, vaak met een flink strafblad. In NYC is de geboorte van de FBI aanstaande, de zaak van de in Oklahoma vermoorde Osage indianen is een landelijk beruchte zaak geworden en dient opgeheldert te worden.
Maar gaat dat lukken in een land waarin de Indiaan weinig rechten heeft en de witte man vooral een onderdrukker is en ongestoord zijn gang lijkt te mogen gaan terwijl de wet hun de hand boven het hoofd houdt?

David Grann schrijft er een spannende pageturner over, rijk ge√Øllusteerd met originele foto's en tot nu toe nog geen tel inkakkend. Veel van gehoopt en verwacht en ook daadwerkelijk een geweldig boek.

In het tweede deel van het boek komt FBI agent Tom White naar Osage County en wordt duidelijk wie er achter de moorden zit(ten), de rechtzaken komen voorbij, de rest van het (zeer bewogen) leven van de held van het verhaal Tom White wordt verteld en in het derde en laatste (en rond 2015 spelende) deel komt aan de orde hoe veel groter het complot van de witte criminelen die ongestoord miljoenen aan olierechten van de Osage indianen op konden strijken door moord en doodslag.

Een schokkend verhaal over de uitbuiting van de indianen, hoe de machtige mannen in die tijd samen konden werken en vrijwel ongestoord hun gang konden gaan. Zoals ik al schreef een geweldig geschreven verhaal wat de sowieso al inktzwarte geschiedenis van de indianen in de VS nog eens een inktzwarte rouwrand geeft.
Dit boek is een dikke aanrader.