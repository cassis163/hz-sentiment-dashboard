Het was een groot feest, de panda’s Xing Ya en Wu Wen zouden naar Nederland komen en een jaar of 15 hier te gast zijn. Wat is er dan leuker om een kinderboek met dit thema uit te geven?
In het nieuws ging het vooral over de hoge kosten, bijzondere voorwaarden van de Chinezen en al het geregel eromheen. In het verhaal van Jet Bakels gaat het vooral wat zo’n verhuizing naar een vreemd land voor de dieren zelf betekent.
Eerst laat ze ons kennismaken met de panda’s en dan krijgt Xing Ya een brief van onze koning en koningin. Of hij naar Nederland wil komen en hij mag iemand meenemen. Zijn beste vriendinnetje durft echter niet en door middel van lieve gedichtjes lukt het toch om haar over te halen.

De tekeningen van Thé Tjong-Kingh illustreren het mooie verhaal. Ze zijn lief en mooi gedetailleerd.
Dit boekje is weer een monumentje om voor te lezen, bijvoorbeeld aan een kindje dat een beetje bang is voor een verandering zoals verhuizen, een andere school enz.
Of voordat je de panda's gaat bezoeken in de dierentuin