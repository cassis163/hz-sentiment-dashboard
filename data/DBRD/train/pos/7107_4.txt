Eerste deel van een tweeluik. 4,5 sterren. recensie kan spoilers bevatten.

Mijn mening:
Wat heerlijk dat het vandaag Koningsdag was. Nu kon ik dit boek achter elkaar uitlezen. En dat heb ik dan ook gedaan. Op de voorkant van het boek is te lezen: Raadselachtige documenten in een eeuwenoud graf. Dubieuze bemoeienissen van het Vaticaan. De onthulling van een sensationele waarheid. Een must voor de liefhebber van De Da Vinci Code. Nu dat wilde ik dan graag zelf beoordelen. Ik ben niet teleurgesteld. Sterke punten van dit boek: duidelijke karakters, omgeving omschrijvingen (decor), spanningsboog goed uitgewerkt, niet te veel karakters en een plot wat meerdere malen zo verandert dat je het wilt blijven lezen. Tenminste ik wel.

Het verhaal: Tijdens acheologische opgravingen in Israël vindt Stephen Fox, lid van de New Yorkse Explore's Society, een sensationeel "iets". In een graf van tweeduizend jaar oud vind hij voorwerpen en documenten die blijken oud te zijn maar toch uit de moderne tijd te komen. Hebben we hier te maken met een tijdsreiziger? De opgravingen worden bekostigd door een media-giant John Kaun, die dringend een succes nodig heeft om zijn bedrijf uit de rode cijfers te trekken. John denkt wel het "geheim" te kunnen verkopen aan het Vaticaan. Deze stuurt een geheim agent, uit een maffia gezin, om als eerste de hand erop te leggen. Stephen heeft ook een oogje op Judith een Israëlische die ook op de opgraving werkt. Hoe meer circus en beveiliging Kaun op het terrein brengt, hoe meer Stephen vermoedt heel wat in handen te hebben. Hij heeft namelijk iets achter gehouden. Dit onderzoeken ze met de broer van Judith die gespecialiseerd is in het behouden van oude papyrus rollen. Kaun heeft ook een S.F. schrijver uit Duitsland gehaald, dit om te bedenken hoe de tijdreis zou kunnen hebben plaatsgevonden in de hoop om het vinden van de "schat" te bespoedigen. In een kat en muis spel volgt. Wie wint?

Over de auteur:
Andreas Eschbach is meerdere malen bekroond met verschillende prijzen. Hij werd in 1959 in Ulm geboren. Na een afgebroken studie aan de universiteit had hij verschillende banen totdat hij van het schrijven kon leven. Momenteel woont hij met zijn vrouw in Bretagne. Zijn boeken werden in meerdere talen vertaald. Onder zijn titels in het Nederlands de Nobel Prijs en De erfenis van Fontanelli.

Het los te lezen vervolg op dit boek: Het Amrageddon complot.