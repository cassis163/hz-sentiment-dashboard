Bij het zien van de cover verwacht je niet direct dat je een boek over God gaat gelezen. In verhaal 98 wordt pas duidelijk waarom de schildpad op de cover staat en vind je hem er ook wel bij passen.
Het zijn korte verhalen, soms heel erg kort en een enkeling is super kort, bevat maar één enekele zin, maar die is dan wel heel krachtig. De verhalen kan je tussendoor lezen als je bijvoorbeeld bij de dokter zit te wachten op je beurt of als je even een paar minuten pauze hebt. Het boek heb je in een paar uur uit en kan je dus ook mooi lezen als je een readingchallenge te halen hebt.
De verhalen zijn heel divers en over het algemeen niet zwaarmoedig zoals bijbelverhalen soms kunnen zijn. Het zijn eerder luchtige verhalen, die je soms laten nadenken, soms ontroeren, soms moet je erom lachen, soms leerzaam en soms komt een verhaal keihard aan. Soms moet je een verhaal nog een keer lezen om te begrijpen wat er bedoeld wordt. De verhalen moet je over het algemeen niet te letterlijk nemen, in dit boek lijkt het haast of God een menselijke figuur is die je op straat letterlijk tegen het lijf kunt lopen. Soms herken je jezelf (deels) in een verhaal. De plekken die genoemd worden, zijn over het algemeen niet de plekken waar je God zou verwachten zoals bij een apotheek. Het is dan ook knap van de auteur hoe ze God heeft weten neer te zetten in diverse situaties die je niet zou verwachten, hoe ze hem haast menselijk heeft weten te maken.
Kortom; als je van verhalen over het geloof houdt, maar het niet erg vindt dat er soms de spot mee gedreven wordt (niet op een kwade manier), dan is dit boek een echte aanrader.

Lees verder op https://surfingann.blogspot.nl/2017/11/99-verhalen-over-god-joy-williams.html.