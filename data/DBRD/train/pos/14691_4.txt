Vlot geschreven verhaal over Jakob Duikelman, een stoffige ambtenaar op de afdeling 3F van het Openbaar Ministerie. Jakob leidt een rustig bestaan, zowel thuis als op zijn werk. Hij gaat zijn eigen gang, niemand doet hem wat. Een einzelgänger. Zelfs het feit dat hij kanker heeft en nog maar kort te leven heeft, doet hem schijnbaar niet zo veel. Hij gaat er op zijn eigen manier mee om. Ondertussen wordt tienerdochter Disi, een kind uit zijn eerste huwelijk met een Nigeriaanse vrouw, verliefd op de Nigeriaanse schoonmaker Be Free. Dit heeft uiteindelijk grote gevolgen voor Jakob, niet alleen privé, ook qua werk.

Het verhaal is vlot geschreven en pakkend vanaf de eerste bladzijde. Doordat het vanuit verschillende personen wordt verteld, eerst vanuit Jakob bezien en vervolgens komen Disi en Jakobs tweede vrouw Mai aan het woord, blijft het een boeiend verhaal wat op geen enkel moment saai is. Het einde was verrassend. Ik had het niet zien aankomen.

Een zeer vermakelijk, bij tijd en wijle hilarisch boek. Ik heb het in dan ook in een paar dagen tijd uitgelezen.