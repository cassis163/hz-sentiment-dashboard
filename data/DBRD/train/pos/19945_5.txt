Misleiding is aan de orde van de dag in deze psychologische thriller!

Vanaf het begin zit er vaart in het verhaal, het leest heerlijk dit boek! Ik had meteen het idee dat ik Martin Schwartz persoonlijk ken, ik voelde aan wat hij voelde en had met hem te doen door de keuzes die hij moet maken. Alle karakters, maar vooral deze hoofdpersoon is heel goed beschreven.
Ik belandde met hem in een doolhof en zag niet altijd de uitgang voor ogen.

Deze auteur is een meester in het de lezer op het verkeerde been zetten en hij weet de spanning hoog te houden tot de allerlaatste bladzijde. Na de epiloog was ik uit deze doolhof en kon ik uitademen.
De verschillende verhaallijnen en karakters vullen elkaar prima aan. Uiteindelijk vallen alle puzzelstukjes op hun plaats.

Een boek dat je niet weg wilt leggen. Een ware psychologische thriller, van het begin tot het eind van een hoog niveau .
Ik heb het boek heel graag gelezen en waardeer het met 5 sterren.