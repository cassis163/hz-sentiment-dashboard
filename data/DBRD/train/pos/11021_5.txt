In dit deel gebeurt er iets onverwachts.
Loofpoel wordt verliefd op Kaaiveder, maar dit is in strijd met de krijgscode.
Medicijnkatten horen niet verliefd te worden. Zij hebben een plicht aan hun clan en mogen verder niet romantisch zijn met andere katten. Kraaiveder is ook nog eens van een andere clan. Daardoor wordt het allemaal nog een stapje moeilijker. Verkiest ze Kraaiveder boven haar clan? Maar dan zullen ze alles achter moeten laten en vertrekken. Of ligt haar hart toch bij haar clan?
En dan is er nog de onheilspellende droom waar ze maar niet af komt. Wat betekend het? En wanneer staat het te gebeuren?

Het op een na laatste deel van Warrior Cats 2 is een liefdesverhaal met moeilijke beslissingen. Wel loopt het verhaal mooi door en gebeuren er spannende dingen. Waar ik me wel aan stoor is dat door de vertaling de namen van de katten door elkaar worden gehaald. Katten die allang krijger zijn worden af en toe nog steeds bij hun leerling naam genoemd, in plaats van Loofpoel staat er Sintelvel, en Langstaart wordt verward met Langster. Notabene een clanleider! Dit vind ik slordig. Zeker omdat het boek door meerdere mensen gelezen wordt voor hij wordt uitgebracht. Dit had toch op moeten vallen? Als je zelf gewoon zit op te letten weet je wel wat of wie er bedoelt wordt. Verder een heel fijn boek van Warrior Cats!