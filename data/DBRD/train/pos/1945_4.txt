Bij de meesten gaat er een lampje branden bij het horen van de naam Covey. Dr. Stephen R. Covey schreef het boek De 7 eigenschappen van effectief leiderschap. Ben Tiggelaar en Jan Kuipers hebben het samengevat in De kleine Covey – een mooi vormgegeven hardcover van pocketformaat.

'Eigenlijk schrijft Covey in de traditie van de oude filosofen over wat een goed en zinvol leven is,' zeggen ze in het voorwoord. Dat kan verklaren waarom het boek 25 jaar na publicatie nog steeds zo'n succes is, zo relevant en, volgens Kuipers en Tiggelaar, zo actueel.

‘Covey kwam tot de conclusie dat hij vooral de manier van kijken naar situaties moest onderzoeken. Vandaaruit ging hij verder werken aan de gedachte dat wanneer je een situatie wilt veranderen, je moet beginnen jezelf te veranderen.’ (p. 8)

Het boek is een samenvatting van de zeven eigenschappen. In de eerste drie eigenschappen werk je naar je eigen afhankelijkheid, waarna je in de drie volgende eigenschappen de focus legt op onafhankelijkheid. Eigenschap zeven gaat tenslotte over wederzijds afhankelijkheid, het einddoel van een succes- en zinvol leven.

Die laatste zin suggereert het al een beetje: de kracht van deze eigenschappen zit hem in de samenhang. Samen en alleen dan kunnen ze je helpen je leven beter in te richten. Elk hoofdstuk wordt afgesloten met enkele praktische tips. Het doel van dit boekje is het publiek te inspireren en dat gelukt: het is een laagdrempelige kennismaking met het bekende boek van Covey.

En vanuit die kennismaking kun je het oorspronkelijke werk kopen, ‘De zeven eigenschappen van effectief leiderschap’. Het handige aan dit boek is, dat het helpt je kennis op te frissen als de informatie uit Coveys boek is weggezakt. Zo is de cirkel rond: het is een kennismaking en een opfrissing.

Deze recensie verscheen eerder op alexhoogendoorn.nl