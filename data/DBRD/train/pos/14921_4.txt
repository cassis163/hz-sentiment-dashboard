Aanrader voor iedereen die vaak naar Animal Planet kijkt en dol is op dierentuinen. Je krijgt een kijkje achter de schermen. Mee vertelt over alles wat er bij komt kijken om een "verwaarloosde" dierentuin over te nemen, van mokkend personeel tot regels en wetgeving, maar ook de leuke dingen zoals het contact met de dieren. Hij vertelt openhartig over de ziekte en het overlijden van zijn vrouw en het verdriet dat dat met zich meebrengt.
Een leuk stukje vond ik ook waarin hij vertelde dat hij s'avonds nog wat hout ging halen en er plotseling, zonder dat hij in de gaten had, aan de andere kant van de omheining 3 tijgers hem geruisloos hadden genaderd. Toen hij vervolgens, aan de rand van het park, heel dichtbij iets hoorde ritselen schrok hij zich een hoedje maar het bleek de nieuwsgierige koe van de buurman te zijn.