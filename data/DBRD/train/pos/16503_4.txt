Een prachtige historische roman. Het verhaal van de prinsen Kwasi en Kwame. Arthur Japin heeft het verhaal gebaseerd op waargebeurde feiten. Het verhaal wordt verteld door prins Kwasi. In het jaar 1900 kijkt hij terug op zijn bewogen leven. Van het begin tot het eind was ik geboeid door het verhaal. Ik heb nooit geweten dat Nederland voor het Nederlands Indische leger, Afrikanen heeft geronseld uit de Goudkust. In feite kwam het op neer dat het om illegale slavenhandel ging. Ook hoe de prinsen zijn behandeld. Ze hebben dan wel een goede opleiding genoten maar naar mijn idee zijn ze nooit echt gelukkig geworden. Het resulteert uiteindelijk in de zelfmoord van Kwame. Heel droevig.

Dit soort historische romans laten mij weer beseffen waarom ik zo van lezen hou.