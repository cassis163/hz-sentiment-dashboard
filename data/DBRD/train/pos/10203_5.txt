Stond al heel lang op mijn ' nog te lezen lijst'. Lovende recensies, een ongewone titel. En toch ...Het kwam er niet van. Pas geleden stond Joe Speedboot weer hoog genoteerd in een of andere ranglijst. Maakte nieuwsgierig, waar gaat het dan eigenlijk over?

Over zoveel. Vriendschap, verraad, verdriet, dromen en wensen, wensdromen. Het leven. Humoristisch, tragisch, lief, soms hard, rauw, eerlijk en prachtig geschreven. Origineel, vlijmscherp en vooral heel mooi.