Dit is een roman/drama met behoorlijk wat spanning. Mijn eerste kennismaking met Sparks en het smaakt zeker naar meer. Miles Ryan zijn vrouw is om het leven gekomen door een aanrijding met dodelijke afloop. Miles moet nu alleen voor zijn zoontje zorgen. De dader is nooit gevonden. Maar Miles kan geen rust vinden totdat hij weet wat zijn vrouw is overkomen. Hij is Sheriff in een klein stadje in North Carolina. Miles heeft een zeer kort lontje sinds zijn vrouw is overleden.
Jonah (zijn zoontje) kan op school niet goed meekomen en krijgt bijles van zijn nieuwe lerares. Lerares Sarh valt als een blok voor Miles. Ze groeien steeds meer naar elkaar toe. Sarah heeft ook een geheim, dat ze liever nooit aan iemand wil vertellen. Komt dit geheim tussen hun in te staan?
Miles heeft een zeer kort lontje en gaat de laatste tijd nogal buiten het boekje, als het om arrestaties gaat. Hij wil de onderste steen boven krijgen. De moordenaar van zijn vrouw moet boeten, wat er ook gebeurt.

Je volgt de verhaallijnen van Sara en Miles en ziet het door hun ogen. Je voelt hun gevoelens. Je voelt met ze mee, dat kan niet anders! Het is echt tastbaar op papier gezet!

Ondertussen is er nog een verhaallijn(cursief gedrukt), eentje van de dader zelf. Je wilt weten wie het is, maar de auteur weet het zo goed te brengen, dat je er pas vlak voor het einde achterkomt. Hij zet je steeds op het verkeerde been.
Ook speelt hij met je emoties, het is een spannend verhaal, maar ook moet je af en toe de tissues erbij nemen. Het liefste wil je in het verhaal stappen en deze mensen in de goede richting sturen of ze een zetje geven! Het is vlot geschreven en je vliegt er doorheen. Als het boek uit is, moet je het wel even verwerken. Het is geen verhaal dat je zomaar zult vergeten. Deze blijft je echt bij! Dus ja, ik ga meer van Sparks lezen.
4****