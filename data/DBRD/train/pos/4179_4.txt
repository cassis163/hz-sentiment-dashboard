Voor leesclub in de boekenkast mocht ik het boek de Poppendokter van Diane Broeckhoven lezen, waarvoor heel hartelijk bedankt.

Het boek is prachtig geschreven. Je ziet Hendrik zo voor je, in zijn poppendokterswinkeltje, met al die poppen, kleding en ledenmaten om zich heen.
Ook de omschrijving van bijvoorbeeld de jurken van Esther zijn zo goed gedaan, dat je ze voor je ziet. En dan Trui, ik weet gewoon hoe ze eruit ziet en als ik een “Trui” tegen zou komen zou ik haar herkennen. Het is net een film, zo kleurrijk is het geschreven.

Toen ik aan het begin bezig was, vond ik het al jammer dat het boek eigenlijk zo dun was. Toch is het gelukt om het hele leven van Hendrik en Esther tot een geheel te vertellen, door afwisselend over het heden en het verleden te schrijven.
Aan het einde had ik ook echt het gevoel afscheid te moeten nemen van een opa en oma. Wetend hoe het in hun leven is gelopen, de verschrikkingen die ze hebben doorstaan, het verdriet en het verraad, zonder iets te moeten missen van hun levensverhaal. Maar toch met de gebruikelijke open vragen zoals je ze zelf ook kan hebben na afscheid van iemand te hebben moeten nemen.

Ik waardeer het boek dan ook op 4 sterren. En ik hoop in de toekomst nog meer boeken van Diane te mogen lezen.