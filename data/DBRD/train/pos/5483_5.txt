Agatha Christie schreef 66 thrillers - de een bekender (Moord in de Oriënt express), de ander sfeervoller (Het vale paard). En een hele serie toneelstukken natuurlijk, waarvan er één (the Mousetrap) al 5.000 keer is opgevoerd in Londen. Leuk, the mousetrap, maar niet zo kunstig als Spider's Web. Een 'real time' spektakelstuk waarin het persoonsverwisselingen regent , lijken achter sofa's verdwijnen, de alwetende kijker tóch in totale verwarring wordt gebracht.
En dan is er Lady Clarissa natuurlijk, die als stralend hoofdpersoon iedereen naar haar hand zet, tot vier keer toe een ander, geloofwaardig klinkend verhaal over de toedracht vertelt aan een verbijsterde politie-inspecteur. Ook als boek tot het laatst intelligent, grappig, spannend. En álles klopt bij de Tennyson en Shakespeare citerende maar uiterst leesbare Christie, die met niets begon, trouwde, scheidde, op een gegevens moment acht huizen had, hertrouwde, jarenlang in de woestijn leefde en schreef en schreef en schreef en schreef.
Deze clip geeft de sfeer van het stuk goed weer: https://www.youtube.com/watch?v=0meu2i1oeaM