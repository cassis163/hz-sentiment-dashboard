James True is een zakenman , getrouwd met Andrea en ze hebben een dochter, Primrose. James heeft vanaf kinds af aan al een bepaalde gave, namelijk dat hij “Out of body experiences” heeft, oftewel in het Nederlands, zijn astrale (geestelijke) lichaam kan uit zijn fysieke lichaam treden. De eerste zin van het boek is : “ik was er niet bij toen ik doodging. Echt,ik was er niet…” Hij had op dat moment juist een buitenlichamelijke ervaring… hij vind zijn verminkte lichaam terug en vraagt zich af wat er gebeurd is, wie heeft hem zo toegetakeld? Is hij echt dood? Waarom kan hij dan niet meer in zijn fysieke lichaam?
James (of Jim ) gaat als geest op zoek naar de dader, want dat hij geen natuurlijke dood is gestorven ziet hij meteen. Hij komt op allerlei plaatsen waar hij nooit eerder is geweest en hij komt ook van alles te weten over zijn vrouw en zijn zakenpartner, dingen waar hij anders nooit achter zou zijn gekomen. Hij probeert zijn vrouw te waarschuwen voor de moordenaar, maar dat is knap lastig als men je niet ziet. Hij komt achter dingen uit zijn verleden en ook van andere overledenen. Ook kan hij in lichamen van andere overledenen kruipen en hun emoties voelen.
Het verhaal leest als een trein, vanaf de eerste zin zit je in het verhaal. Er gebeuren zulke bizarre, ongelofelijke en mooie dingen dat je gewoon door wilt lezen. Je voelt de emoties van Jim en de onmacht die hij heeft .Als geest kan je overal doorheen, maar niemand ziet of hoort je immers. Het boek is geschreven in de “ik“ vorm, wat altijd even wennen is, maar daardoor lijkt het wel of jij de hoofdpersoon bent. De andere personages, Andrea en Oliver onder andere, worden goed omschreven.
Het verhaal zit vol spanning, ongeloof, humor, intriges en natuurlijk veel bovennatuurlijke scenes. Het plot is goed gevonden, zeker niet voorspelbaar.
4.5 sterren