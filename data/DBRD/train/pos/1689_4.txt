De elementen

De cover ziet er bijzonder uit, een vrouw loopt met een vaartje naar de uitgang. Van wat? een schuur of donkere ruimte. De titel 'Laatste leugen' maakt erg nieuwsgierig. Hoofdpersoon is Clara, maar ook vanuit Nick wordt verteld wat er "daarvoor" heeft afgespeeld. Door het lezen vanuit 2 personen, Clara vanuit het "nu" en Nick vanuit "toen", vallen er steeds meer puzzelstukjes op zijn plaats. Grappig is ook de hoofdstukaanduiding. Als het over nick gaat, staat de naam bijna achterstevoren. Er blijken veel geheimen te zijn. Geheimen tussen Clara en Nick. Mary Kubica kan de sfeer tussen de twee echtelieden feilloos vastleggen. De oplopende emoties van Clara zijn te plaatsen. Zij is net bevallen en haar hormonen gaan nog alle kanten op. Naast haar 2 kids heeft zij ook nog de zorg om haar dementerende moeder. Hoe erg moet het zijn, als je eigen moeder je niet meer herkent. Ook deze kant van het leven wordt goed belicht door Kubica. Tevens heeft zij een prettige schrijfstijl gebruikt. Thema's als rouw, verwerking, dementie en frustratie komen voorbij en zijn natuurlijk te plaatsen.

Conclusie

"Laatste leugen"is een zeer spannende psychologische thriller met een vrouw in de hoofdrol die vastberaden is om leugens te ontrafelen na de dood van haar man. En dit valt zeker niet mee als je net bevallen bent. En na 4 dagen je man overlijdt onder, zoals Clara dat vindt, "mysterieuze omstandigheden". Clara laat zich door niemand weerhouden om de waarheid boven tafel te krijgen. En daar is moed en kracht voor nodig. En een talent om dit zo weg te schrijven. Genoten van dit boek. 4,5 sterren.

Hartelijke groet, Annette Overvoorde
https://birdysboeken.blogspot.com/2018/07/mary-kubica-laatste-leugen.html