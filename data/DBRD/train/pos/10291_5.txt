Kim is al 10 jaar schrijfster en heeft al meerdere boeken op haar naam, waaronder hydrhaga (stand-alone), dit is haar debuut. De tweeluik: Jager en Prooi. Daarnaast de Lilith trilogie (gebonden in duister, verbroken in schemer en geboren in licht) en haar eerste boek van de volgende trilogie, deze gaat verder in de wereld van Lilith: vertellingen van de ondergang 1 – bloed. Inmiddels is dus hiervan in april 2018 het tweede deel verschenen: vertellingen van de ondergang 2, Macht uitgekomen. Hierover schrijf ik nu mijn recensie. En spoedig hopen we haar derde deel hiervan te mogen verwelkomen, Storm.
Naast al deze boeken zijn er inmiddels ook al boeken vertaald in Engels voor verkoop in het buitenland. Kim ten Tusscher heeft dus echt bekendheid gemaakt als fantasyauteur van Nederlandse bodem.

Kim is geboren in 1979 in Twente en daar woont ze nog steeds in een huis uit 1902. Naast schrijven houdt Kim van geschiedenis, reizen en avontuur. Zowel fietsend als wandelend.

Inmiddels heb ik Kim in het echt mogen ontmoeten op Elfia “haarzuilens, 2018”. En ik heb haar leren kennen als een vriendelijke vrouw, echt geïnteresseerd in je mening over boeken. Een auteur die de tijd voor je neemt, en met diepe passie voor schrijven. Ik heb hiervan oprecht genoten.

Waar gaat het boek Macht over? (achterflap)
Iedereen schrikt op als Lilith en een witte draak elkaar proberen te verwoesten boven het slagveld bij Nadesj. Hun strijd op leven en dood heeft verstrekkende gevolgen: een nieuwe magie lekt vrij de wereld in. Voor Tokala is deze makhma een godsgeschenk, voor de Merzianen is de magie het laatste redmiddel om hun land te redden. De tijd dringt voor Nayaku en de enige persoon die hem kan helpen om deze nieuwe kracht te doorgronden, is Lilith. Zij is sinds het gevecht echter verdwenen. In een versnipperend strijdtoneel moet iedereen opnieuw bepalen aan welke kant hij staat. Vijanden vormen wankele bondgenootschappen en vrienden komen lijnrecht tegenover elkaar te staan.

Wat vind ik van dit tweede deel van de saga over Lilith?
Het eerste deel, Bloed heb ik 5* plus gegeven en over dit tweede deel kan ik vermelden, she did it again!!!
Daar ik mega enthousiast was over het eerste boek, was ik een beetje huiverig voor het tweede deel, is Kim bij machten om het eerste deel te evenaren, of zelfs nog te verbeteren? Waar ik al helemaal verliefd was op de cover van het tweede deel, vond ik het ook super leuk dat er een landkaart aan het boek is toegevoegd. Niet eentje die vast zit aan de cover, maar een losse kaart, zodat je niet steeds hoeft terug te kijken.
Vanaf de eerste pagina van het boek, ben je weer gelijk terug in de wereld van Lilith. Oude bekende komen terug op momenten dat je het eigenlijk niet verwacht, en het verhaal neemt een wending die je niet gelijk ziet aankomen. De opbouw van het verhaal begint met een gevecht, maar bouwt zich daarna rustig op, zodat je na het lezen van Bloed, weer even terug komt in het verhaal, in de wereld, weer even kan wennen. Dit lukt Kim zonder dat het storend of langdradig is. De verhaallijnen van het eerste deel: Lilith en Jakob worden verder uitgewerkt, en hoe zit het met haar Az-Zhara? Komen Nighram, haar moeder en begeleider in Merzia aan? Hoe loopt haar verhaallijn verder, nu in Bloed duidelijk is geworden dat ze de dochter is van wijlen Koning Yvar is? Macht loopt vlekkeloos door, waar Bloed is geëindigd. En ik, ik ben opnieuw heel erg enthousiast.
Je krijgt van mij opnieuw 5*, ik ben groot fan van de wereld van Lilith.