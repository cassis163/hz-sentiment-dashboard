Isabel Dieudonné krijgt in dit tweede deel van de serie wederom te maken met een seriemoordenaar.
Er is een lijk gevonden in het bos, doorboord met een scherpe tak, daaraan hangt een soort vlag met het woord "klaar" erop. Binnen korte tijd volgt er een tweede lijk, zelfde modus operandi, dit keer met het woord "voltooid". Isabel en het politieteam, waar zij als adviseur deel van uitmaakt, moeten alle zeilen bijzetten om deze moorden op te lossen en de moordenaar te pakken.
Haar persoonlijke besognes gaan verder waar deel een eindigde, en er is op dit gebied aardig wat ontwikkeling. Een nieuw personnage, collega Damon, doet zijn intrede. Het verhaal is misschien een tikje minder spannend dan deel een, maar dat komt omdat deel een naar mijn mening ook echt knalde!
Ik heb spijt dat ik boek niet gelezen maar geluisterd heb, want als ik de luisterboekkwaliteit als zodanig moet beoordelen, dat is om te huilen en daar wil ik geen woorden aan vuil maken omdat ik me er al genoeg aan geërgerd heb.
Het verhaal zelf is gewoon heel goed en ik kijk dan ook uit naar een volgend deel.