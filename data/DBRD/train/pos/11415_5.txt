Janna is het derde deel uit de 'Zomers in Zuid-Frankrijk'. In dit boek staat Janna centraal, die best wel wat gezonder wil gaan leven. Ze besluit een blog op te richten vol met gezondheidstips en haar ervaringen op de camping in Frankrijk. Al snel komt ze in contact Sasja die eveneens wil afvallen. De twee meiden delen vervolgens tips. Maar... is het wel zo verstandig voor Janna om de tips op te volgen?

Maresa Jacobse heeft een heerlijk, vlotte schrijfstijl die perfect past bij de doelgroep. In een sneltreinvaart ben je door het boek. Het actuele thema eetstoornissen is op een goede manier in het boek verwerkt en wat extra interessant is, is dat het niet om een eetstoornis gaat waar we allemaal wel eens hebben gehoord, zoals anorexia of boulimia. De auteur laat hiermee zien dat er nog veel meer eetproblemen kunnen zijn die eveneens slecht en ongezond kunnen zijn.

Een heftig thema dus, maar wel zo uitgewerkt dat jonge meiden er wat aan kunnen hebben. Aanrader! Ook voor mensen die de rest van de serie niet hebben gelezen.