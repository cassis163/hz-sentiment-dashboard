Het boek beschrijft een ongecompliceerd verhaal, waargenomen door
een buitenstaander. Naast onze buitenstaander komt in een heel groot
huis de onbekende Gatsby te wonen die kennelijk erg veel geld heeft
en ieder weekend grote feesten geeft waar erg veel mensen
komen. Op deze feesten blijft Hr Gatsby een buitenstaander,
de bezoekers komen vaak zonder uitnodiging of met andere bezoekers
mee. Gatsby heeft in de 1e wereldoorlog gediend, maar
verder blijft zijn achtergrond evenals de herkomst van zijn rijkdom onduidelijk. Hij beschikt zelfs over een watervliegtuig in zijn achtertuin.
Verder blijkt hij bijzonder gecharmeerd te zijn van Daisy, waar hij vroeger een verhouding mee had, maar die nu met Tom is getrouwd. Gatsby komt
weer met Daisy in contact en probeert het huwelijk van Daisy en Tom te
laten misgaan.
Dan volgt een lawine van gebeurtenissen met een spectaculaire uitkomst.
Er wordt een erg goed en indrukwekkend beeld gegeven van het Amerika aan de oostkust in de periode 1920 - 1925.

Opinie :
Indruk wekkend is de boeiende en interessante beschrijving van een
gebeurtenis die op een andere manier ook in een pulp roman verschenen zou kunnen zijn. Maar hier wordt deze geschiedenis op zo'n manier beschreven dat het blijft boeien tot op de laatste bladzijde. Nergens worden expliciet morele standpunten ingenomen, maar achteraf is het toch duidelijk
wat de schrijver met dit geheel wil zeggen. Dus vanwege de boodschap en de boeiende beschrijving is dit echt een meesterwerk van klasse.