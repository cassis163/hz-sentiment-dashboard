Titel: De Vuurproef
Auteur: Megan Shephert
Uitgeverij: Uniebroek
Jaar uitgave: 2017
Aantal pagina’s: 317
Prijs boek: 19.99

Informatie over de auteur:
Megan Shepherd groeide als dochter van twee boekhandelaars op tussen de boeken. De boekwinkel van haar ouders en vele reizen inspireerde haar voldoende om zelf verhalen te schrijven.
Ze heeft een young adult trilogie geschreven, The Cage is het eerste deel, De Jacht is het tweede deel en de vuurproef is het derde deel. Over dit derde deel gaat deze recensie.
Hiernaast heeft Megan nog een Young adult trilogie geschreven: The Magman’s Daughter, maar deze is nog niet naar het Nederlands vertaald.

Waar gaat dit boek over?
Cora en haar vrienden zijn ontsnapt uit het ruimtestation van de Verwanten en geland op Amstrong. Ze moeten de Vuurproef winnen, een wedstrijd die bestaat uit een reeks uitdagende puzzels waarmee ze de menselijke intelligentie kunnen bewijzen en zichzelf kunnen bevrijden. Maar Armstrong is geen paradijs. Het is een gewelddadige wereld die geregeerd wordt door een op macht beluste sheriff, die de tieners als slaven in haar mijnen laat werken. Het lot van het hele universum staat op het spel en Cora is bereid om alles te doen wat nodig is om deel te nemen aan de Vuurproef, ook als dat betekent dat ze haar lichaam en geest naar het breekpunt moet duwen. Maar de Sheriff is niet haar enige zorg. Andere intelligente soorten – de Axion, de Verwanten, de Verzamelaars en de Mosca – hebben allemaal hun eigen redenen om haar te stoppen. Cora moet op haar instinct vertrouwen om de wedstrijd te winnen. Ze kan de wereld veranderen, of ze gaat ten onder tijdens haar poging.

Wat vond ik van dit boek?
Het eerste deel van deze serie wist me niet 100% te overtuigen, ik vond de personages niet goed uitgewerkt. Het boek was echter leuk genoeg om wel verder te lezen. En ik gaf het drie sterren. De serie wilde ik echter niet vervolgen.
Van een vriendin, kreeg ik deel 2, de Jacht. Ze heeft me overtuigd om deze toch een kans te geven. In dit deel was ik verbaasd over hoe het verhaal verder ging. De personages waren veel beter neergezet, je leerde iedereen veel beter kennen. Ook de meer ontwikkelde figuren werden eindelijk uitgelegd, waardoor je nu wel begreep waar het boek over ging, het kreeg meer inhoudt. Het boek was spannend en origineel. Daarnaast eindigde het verhaal met een super cliffhanger, waardoor ik toch (uit mezelf) heb besloten, het derde deel aan te schaffen. Dit was echt een goede keuze. Dit derde deel is namelijk het beste boek van deze trilogie. Spanning werd super goed opgebouwd. Het verhaal klopte en was origineel, de kennismaking met Willa, de chimpansee was echt geniaal. Daarnaast heeft het boek een prachtig einde.
Deel 1, de Cage kreeg 3*
Deel 2, de Jacht kreeg 4*
Dit deel is niet goed genoeg voor 5*, maar een super afsluiting van deze trilogie, dus 4.5*