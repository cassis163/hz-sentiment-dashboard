Henning Mankell heeft veel méér geschreven dan alleen Kurt Wallander, hoe boeiend die reeks ook is. Zijn oeuvre is uitgebreid en bestrijkt naast de thrillers die het meest bekend zijn ook psychologische en sociale romans.
Steeds weer blijkt dat de inmiddels overleden Mankell een schrijver was die zeldzaam sterk zijn karakters kon neerzetten. Tegelijkertijd gebruikte hij zelden verheven taal; integendeel: hij was steeds gewoon rustig aan het vertellen. Dat is ook voor de lezer heel prettig.
Ik heb zowat alles van hem gelezen en ik beschouw hem als een van mijn favoriete schrijvers.
De roman Italiaanse schoenen is een psychologische roman die op een knappe wijze de problematiek van een chirurg die een grote vergissing heeft begaan beschrijft. Hoe hij daarmee is omgegaan, of juist niet, en hoe hij de gevolgen daarvan heeft trachten te ontlopen. Een roman met veel diepgang!