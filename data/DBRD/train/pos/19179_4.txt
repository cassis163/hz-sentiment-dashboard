Marion Pauw is ambassadeur voor dit boek en dat maakte me erg nieuwsgierig. Toen ik dit las heb ik het direct gereserveerd bij de bibliotheek.
Het boek zag er veelbelovend uit, lekker dik,een fijn lettertype en een mooie omgeving waar het verhaal zich afspeelt. Het leek me ideaal voor een lekker vrij en zonnig weekeind.


In het begin vond ik het een (iets te) romantisch verhaal.
In de mooie omgeving van Mosset gaat Tess op zoek naar een geheim uit haar verleden. Haar oude liefde, de knappe Benoit speelt hierin een grote rol.
Elk hoofdstuk begint met de dag, tijd en weersomstandigheden van dat moment. Zo kun je je nog beter inleven in het verhaal.
Er is ook nog een tweede verhaallijn, dit gaat over een geheimzinnige bewoner van de kasteel toren? Wie is ze en wat wil ze....

Het lezen vorderde niet snel ondanks de prettige schrijfstijl. Maar toen ineens inmiddels een week verder, kreeg het verhaal me in de greep. Ik heb de tweede helft toen in één keer uitgelezen. Met de geheimzinnige persoon zat ik in de goede richting, maar de onverwachte ontboezeming op het einde had ik niet verwacht.


Om in de sfeer van het verhaal te blijven: chapeau voor dit debuut!