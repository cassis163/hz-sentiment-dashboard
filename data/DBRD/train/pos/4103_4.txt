Tegen de achtergrond van de Spaanse burgeroorlog en de Tweede Wereldoorlog, vanuit het hiernamaalsduplicaat, via door tromgeroffel opgewekte wormgaten moeiteloos overvloeiend in het verleden van het aardse leven, zeurt de op achtjarige leeftijd overleden dochter van een Chileense dichter met een waterhoofd (de dochter, niet de dichter), gesteund door een bonte entourage van fictieve en echte dode kinderen en met hier en daar een cameo van een gevierde filosoof (ook dood), een dichteres aan haar kop over beroemde vaders die hun gehandicapte of anderszins afwijkende kinderen ontkennen en/of verstoten omdat ze niet in hun gedroomde wereld passen. En de dichteres schrijft het op. Gratis. Nou ja, niet helemaal gratis: via het meisje komt de dichteres ook dingen te weten over haar eigen vader, die journalist in Chili was toen de vader van het meisje stierf.

Mooi boek, ja.