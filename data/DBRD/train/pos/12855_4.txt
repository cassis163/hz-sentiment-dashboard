Bij het zien van de mooie cover van Het Darwin Dilemma van Han Thomas krijg je al een klein beetje een idee waar het boek over zal gaan.
Al gelijk bij het lezen van de spannende proloog word nieuwsgierig naar de rest van het verhaal. Je wilt weten wie de twee hoofdpersonen in het proloog zijn, wat het verhaal achter beide personen is en wat ze met elkaar van doen hebben. Het is meteen spannend en dat blijft zo. Eenmaal in begonnen, kan je niet meer stoppen met lezen. Ieder hoofdstuk is bekeken vanuit een andere persoon en eindigt zo, dat je alleen nog maar verder wilt lezen omdat je wilt weten hoe het verder gaat lopen, hoe het uiteindelijk eindigt. Steeds als je denkt dat je weet hoe het verhaal verder zal gaan, blijkt het weer een totaal andere kant op te gaan. Het verhaal kent heel veel verrassende wendingen. Bepaalde personen blijken niet altijd te zijn wie ze zijn. Het verhaal eindigt dan ook met een verrassend plot waarbij alle puzzelstukjes op zijn plaats vallen.
Soms is het verhaal wat droog, vooral bij de wetenschappelijke stukjes, maar dat is niet storend. Verder leest het boek vlot weg.
Het Darwin Dilemma van Han Thomas kent diverse spraakmakende onderwerpen zoals bijvoorbeeld hoe de mens in elkaar zit, hoe de mens en de wereld zijn onstaan en of de piramides misschien niet langer bestaan dan gedacht wordt.

Lees verder op https://surfingann.blogspot.nl/2018/05/het-darwin-dilemma-han-thomas.html.