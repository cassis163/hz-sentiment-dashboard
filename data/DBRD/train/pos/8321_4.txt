Het Meisje In De Rode Jas van Kate Hamer wordt vaak ondergebracht in de categorie thriller maar is ook weer niet een echte triller. Het is meer een psychologische roman die de lezer meevoert in een zoektocht van een moeder naar haar verloren kind en de twijfels van een kind over haar plaats in de wereld. Vanuit het gezichtspunt van het kind en de moeder wordt het verhaal vertelt van de verdwijning van een kind.

Het 8-jarige meisje Carmel verdwijnt op een verhalenfestival als ze ontsnapt aan de aandacht van haar alleenstaande moeder. Ze is meegenomen door een oude man die vertelt haar opa te zijn en dat hij zich over haar ontfermt omdat haar moeder een ernstig ongeluk heeft gehad. Later vertelt hij haar dat haar moeder is overleden en verdwijnen ze naar Amerika. Daar reizen ze rond in een vrachtwagen en de man zet haar in als genezer omdat hij zegt dat ze speciale gaven heeft. Ze reizen samen met de vriendin van de grootvader en haar dochters. Het meisje trekt eerst naar haar hen toe maar gedurende het verhaal blijken zij vooral op jacht te zijn naar geld waarmee ze ook verdwijnen. Als ze dan denkt haar grootvader te vertrouwen blijkt die ook meer daarin ge√Ønteresseerd te zijn. Uiteindelijk hoop ze weer naar Engeland te komen in de hoop haar echte vader te vinden.

Het moeder Beth zit ondertussen in Engeland en heeft moeite haar leven weer op te pakken. Ze gaat na jaren een opleiding verpleegkunde doen maar blijft het kind ontzettend missen. In de hoofdstukken van de moeder is het gekmakende gemis van het kind het belangrijkste thema. Heel haar leven staat daarvan in het teken.

De moeder/dochter relatie is het sterke van het boek. Kate Hamer beschrijft vooral het verlangen van de moeder naar haar kind op sterke wijze. Het aangeven van de duur van de vermissing in de hoofdstukken van de moeder versterkt dat gevoel. Ook het verlangen van het kind naar liefde van een ouder komt mooi naar voren. Een mooi debuut van Kate Hamer.