Ik heb echt enorm genoten van Vallen. Ik zat voorheen lichtelijk in een leesdip, maar dit boek heeft mij er helemaal uitgehaald. De schrijfstijl van Jackie van Laren zorgt ervoor dat ik compleet in het verhaal gezogen werd. Ik vond dat Jackie van Laren echt een eigen schrijfstijl had. Als je een boek/boeken van haar hebt gelezen, zal je misschien wel weten wat ik bedoel. Ik kon het in ieder geval heel erg waarderen. De hoofdstukken zijn vrij lang, iets waar ik normaal gesproken niet zo van houdt, maar eerlijk gezegd vloog ik door het boek heen. Ik moest gewoon weten hoe het verder ging.

"Voor je het weet ben je verliefd...." De slogan op de voorkant weerspiegeld mijn gevoel over dit boek. Geleidelijk aan leer je de personages beter kennen en ik kan je vertellen dat ik af en toe zo enthousiast als een fangirl was over de relatie tussen Anne en Roar. Ik voelde me weer even zestien en dat was stiekem toch wel heel fijn. Ik vond dat Jackie van Laren de personages goed had uitgewerkt, omdat er steeds meer prijs werd gegeven. Precies hetgeen wat ik wilde weten, werd ook bekend gemaakt.

Anne schrijft een artikel voor haar werkgever UM (een tijdschrift). In de hoofdstukken lees je ook af en toe haar aantekeningen en ik vond dat die veel toevoegde aan het verhaal. Door de aantekeningen kon je even in haar gedachten kijken, maar ook kwam je als lezer nog meer te weten over het verleden van Roar, of de chemie tussen Anne en Roar. En o ja, mag ik even zeggen hoe schattig ik het zoontje van Roar vindt? De band tussen Anne en Rowland is ook echt om bij weg te kwijlen.

Zoals je kunt lezen was ik dus helemaal weg van Vallen. Dit boek is romantisch, grappig en af en toe redelijk awkward. De perfecte ingrediÃ«nten voor een goede roman!