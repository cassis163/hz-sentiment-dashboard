Simone Arts Fashion Academy Flamenco meets Flowerpower.

Het boek gaat over een nieuwe modeacademie die gerund word door Donna Sofia.
Dit is niet een gewone school. Er is maar plaats voor een klein aantal leerlingen en de schoolkosten zijn hoog. Je moet eerst op gesprek en laten zien wat je kan voor je erop mag.
Verder moet je ook intern. Het is dus een kostschool. Ook moeten de leerlingen in een uniform. Een saai wit geval. We maken in dit eerste deel kennis met de leerlingen. Extra aandacht is er voor Falk, de jongen die met een beurs naar de school mag. Anders had hij er zeker niet opgekomen, want zijn familie heeft niet veel geld. Wel is zijn vader kleermaker, dus hij weet al best veel. Dit in tegenstelling tot Jewel, die wel een eigen beautyblog heeft, maar nog nooit iets met naald en draad heeft gemaakt. Mijn dochter van 11 en ik lazen het boek samen. Wat een ontzettend leuk boek. Het deed me wel weer een klein beetje denken aan de boeken van de Dolle Tweeling. Hoewel het van mij nog wel een stuk ondeugender mocht. De leerlingen zijn mij eigenlijk nog veel te braaf allemaal. Niet alleen het verhaal is erg leuk, ook de tekeningen geven een supertoevoeging. De tekeningen van Tante Beun zijn mooi strak getekend en passen goed bij het boek. Het geeft alles een moderne uitstraling. Al met al is het boek is echter zo leuk, dat we direct aan het tweede deel gaan beginnen, want we willen graag weten hoe het verder gaat.