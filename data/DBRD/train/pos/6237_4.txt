Dit boek gelezen terwijl het buiten in december 2015 in de opmaat voor kerst 14 graden is! Wat verlang ik naar een Kerst op Sandhamm, of in ieder geval naar de kerstsfeer die in Richting het kwaad wordt opgeroepen. Opnieuw volgen we de belevenissen van Nora en Thomas en zoveel andere bekenden uit de vorige titels van Viveca Sten. Ook nu weer is er een moord gepleegd op Sandhamm en de zoektocht naar de dader(s) wordt boeiend beschreven, terwijl ook de priv√© levens van de hoofdpersonen opnieuw op een aantrekkelijke manier in het verhaal zijn verweven.
Het is plezierig als je de vorige boeken van Viveca Sten ook hebt gelezen omdat de hoofdpersonen steeds dezelfde zijn en het boeiend is de voortgang van hun levens te volgen, maar het is niet strikt noodzakelijk. Ik denk echter wel dat als je met dit deel begint de behoefte de andere delen ook te lezen zich onvermijdelijk zal aandienen.
Het verhaal is spannend omdat de lezer heel lang nieuwsgierig blijft naar wat nu precies de aanleiding is geweest voor de moord. Viveca Sten weet als geen ander een sfeervol en spannend verhaal te schrijven.
Het boek leest als een trein en doet je hopen dat het volgende boek zeer snel zal verschijnen.