In 1974 loopt een koorddanser op de hoogte van de honderdtiende verdieping
tussen de Twin Towers heen en weer. Rond dit echt gebeurde verhaal
verzint en vertelt de schrijver allerlei meeslepende verhalen over diverse
personen die helemaal tot leven komen. Korte verhalen, diverse thema's en
een scala van gebeurtenissen: mooi, pijnlijk, lyrisch, onverwacht en
hartverscheurend. En alle verhalen hebben raakvlakken met elkaar en zijn
ingenieus met elkaar verweven.