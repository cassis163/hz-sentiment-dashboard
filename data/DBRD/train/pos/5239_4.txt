Skylar leeft in een virtuele wereld. Dat is een wereld waar alles kan; als je er apps voor download. Er zijn apps om te vliegen, om de Mount Everest te beklimmen of om er uit te zien als een supermodel. Ook word je virtuele lichaam niet ziek. Maar deze wereld speelt zich af in de hoofden van mensen. Hun lichamen zijn nog op aarde en worden in conditie gehouden door hoeders. Op hun 17e kunnen de jongeren, die dat willen of niet genoeg geld hebben om het af te kopen, uitpluggen uit de virtuele wereld en naar de echte materiÃ«le wereld terugkeren. Skylar is 16 en kan niet wachten om terug te gaan, want haar moeder en zus zijn in de echte wereld. Maar dat wordt de grens tussen de echte en de virtuele wereld gesloten. Voor de meeste mensen is dit erg goed nieuws, want in de virtuele wereld is alles beter denken ze. Maar voor de mensen die geliefden in de andere wereld hebben is dit een ramp, want die zien ze dan nooit meer terug. Skylar krijgt een geheime kans om samen met een paar anderen illegaal terug te keren naar de echte wereld, onder voorbehoud dat ze de zoon van de president mee terug nemen, Rain Holt, want die zit daar nu ook vast. Maar als Skylar wakker wordt in de echte wereld blijkt het anders dan ze dacht. Ze loopt gevaar, want ze is op de een of andere manier belangrijk daar. Ze weet te ontsnappen en gaat op zoek naar de antwoorden op al haar vragen. En alles blijkt nog veel schimmigger dan gedacht.

Toen ik net begon met lezen kon ik me het verhaal moeilijk voorstellen. Ik vond het raar dat alles wat de mensen meemaakten allemaal in hun hoofd gebeurde. Maar toen het verhaal vorderde wende ik daar aan. In de echte wereld is alles heel verwarrend. Je weet niet wie goed of slecht is. En aan het einde van het boek vond ik het nog steeds niet heel duidelijk. Het is net of iedereen zijn eigen verborgen agenda heeft.
Het boek leest wel als een trein en het is moeilijk om hem weg te leggen. Ik denk dat ik het vervolg ook wel ga lezen.