Deze reactie bevat spoilers, selecteer de tekst om de spoilers te lezen. Na de achterflaptekst en na de eerste zin 'Ik was op zoek naar een plek om rustig dood te gaan' verwachtte ik niet dit toch lichtvoetige verhaal. De hoofdpersonen zijn Nathan en zijn neef Tom, heel gewone mannen, beiden behoorlijk wat pech gehad in hun leven. Zij ontmoeten elkaar na jaren weer in Brooklyn waar Tom werkt in een tweedehandsboekwinkel en raken verwikkeld in allerlei belevenissen onder andere door toedoen van Toms baas Harry.
Kleurrijke personen doen hun intrede in het verhaal zoals Rufus, de travestiet, de MVM Nancy Mazzucchelli en haar moeder Joyce, de serveerster Marina, Lucy het zwijgzame en ondeugende nichtje.
Hoogtepunten voor mij:
- het gesprek tussen Nathan, Tom en Harry over je innerlijke schuilplaats met Hotel Het Bestaan
- het verhaal van Kafka over de pop
- Lucy die cola in de benzinetank giet
- Eerst David en later Rory die vertellen over de Tempel van het Heilige Woord
- de verrassende laatste zinnen: na een korte ziekenhuisopname komt Nathan weer buiten en voelt zich zo gelukkig als een mens zich maar kan voelen
Het is de ochtend van 11 september 2001......