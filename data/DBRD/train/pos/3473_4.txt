Heel spannend, vanaf de eerste bladzijde tot de laatste. Een uitgerangeerde rechercheur met een heel vreemde Syrische assistent met vele gaven die cold cases moet gaan oplossen ergens in de diepe krochten van een politiebureau, ver weg van de 'echte' politiemannen.

De eerste zaak die hij aanpakt gaat over een verdwenen politica, een vrouw die 5 jaar daarvoor verdween van een veerboot. Naar men toen aannam een ongeluk of zelfmoord, er is in ieder geval nooit een lichaam gevonden. Zo'n hopeloze zaak waarvan niemand meer iets verwachtte. En dat levert dan heel spannend leesvoer op.