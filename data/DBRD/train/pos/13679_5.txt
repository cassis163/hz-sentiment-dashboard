Dit is een kort verhaal van 46 bladzijdes, Quasis geeft deze verhalen uit als Splinters.
Het verhaal speelt zich af in de verre toekomst. In deze tijd is het opwarmen van de aarde eindelijk opgelost, alleen heeft men dan weer een ander probleem. Al het zoete water van de wereld ligt op tien mijl hoog rond de beide polen . Zeebekkens zijn gortdroge gebieden geworden.
De Nederlanders hebben nog steeds “iets” met water. Ze trekken met hun ijskaravanen de toendra’s over op zoek naar het water. Dat kunnen ze dan weer verhandelen aan de bewoners.
Je maakt kennis met Joachim en zijn familie, die net een megagroot ijsblok hebben opgehaald, ze zijn onderweg naar Casablanca. Onderweg loeren bizarre gevaren zoals loerende landmijnen die ze moeten omzeilen of de kannibalistische Morlocks van de Britse Kanaaltunnel. Moord en liefde .. Joachim maakt het allemaal mee. Hij is nog jong maar krijgt veel te verduren.
Zullen ze het redden?
=====
Omdat het een kort verhaal is, worden de karakters niet uitgebreid beschreven maar je kan je wel inleven in Joachim. Hij zou zo uit deze tijd kunnen komen. Hij heeft humor en is slim. Adele vind ik een aparte dame, wel een pittig ding.
Het verhaal leest vlot, je hebt het zo uit. Het is een futuristisch, dystopisch verhaal met spanning en humor.
De cover is prachtig, een tekening die onmiskenbaar van Tais Teng afkomstig is.