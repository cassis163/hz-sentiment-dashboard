Oorspronkelijke titel: Six Years
Auteur: Harlan Coben
Genre: Thriller
Oorspronkelijke uitgever: Dutton, Penguin Group
Nederlandse uitgever: De Boekerij bv, Amsterdam
Vertaling: Sabine Mutsaers
ISBN-nr: 978-90-225-5910-9
Verschenen in 2013

‘Ik zou doen wat Natalie me had gevraagd. Ik zou haar met rust laten. Ik zou iedere dag aan haar denken, maar haar niet bellen of mailen en haar zelfs niet opzoeken op internet. Ik zou me aan mijn belofte houden. Zes jaar lang.’

Harlan Coben is een Amerikaanse auteur die sinds de jaren 90 elk jaar het thrillergenre verrijkte met een nieuwe bestseller. Zes jaar kon hij in 2013 bij op zijn lijstje zetten. De titel vertelt ons nog niet zo veel, maar eens je begint met lezen wordt alles klaar en duidelijk opgelicht. Het boek vertelt het verhaal over een jonge man Jake Fisher, een professor politicologie aan de universiteit van Lanford in het westen van de Verenigde Staten. Zes jaar geleden zag Jake zijn grote liefde Natalie in het huwelijksbootje stappen met ene Todd Sanderson. Jake moest haar een belofte maken. Hij moest beloven geen contact met haar te zoeken en haar met rust te laten. Zes jaar later ziet Jake het overlijdensbericht van Todd op het internet staan. Hier begint zijn zoektocht naar zijn grote liefde waarvan hij zich nooit heeft kunnen losmaken. Doorheen het boek wordt het meer en meer duidelijk dat het niet ging om de liefde van Natalie voor Jake maar dat er levens op het spel staan en liefde dit niet in de weg mag en kan staan. Hij komt te weten dat er al jaren een soort van geheim netwerk bestaat waar dat bijna al zijn vrienden deel van uit maken. Niemand is meer te vertrouwen en grootse feiten komen aan het licht. Het verhaal krijgt hoofdstuk na hoofdstuk een andere wending toegezegd waardoor je als lezer het boek niet kan neerleggen. Wij weten niet meer dan het hoofdpersonage en dat maakt het boek des te beter. Dit boek sleurt je zo mee in het verhaal en laat je niet meer los. Het is een echte pageturner.

Hoewel het een vlotte schrijfstijl bezit is het verhaal zelf soms moeilijk te volgen. ‘Zes jaar’ bevat een goed uitgewerkt verhaal met een soms iets te Amerikaanse touch waardoor het een dramatisch effect geeft. Er is een hoge inlevingsfactor aanwezig doordat het wordt verteld door een persoonlijke ik verteller. Zo zien en beleven we alles door de ogen van het hoofdpersonage. De suspens die heerst mocht iets beter zijn uitgewerkt, maar het is zeker en vast geen boek waarbij je in slaap valt. De verwijzingen naar de universiteit van Lanford maken het boek zeer realistisch aangezien dit een bestaande universiteit is gelegen in New York.
Eén ding is zeker, het boek verveelt je nooit. Tijdens het lezen betrapte ik mezelf erop dat ik geen enkele keer de neiging had om het opzij te leggen omdat het saai of vervelend werd. Dit boek lukt erin de lezer constant gefocust te houden op het verhaal.
‘Zes jaar’ lijkt in het begin te gaan over een vrouw die haar man verlaat om met iemand anders te trouwen maar wie dat denkt zit fout. Het vertelt ons de strijd die Jake Fisher aangaat om de waarheid te ontdekken, mensen uit de nood te helpen en te gaan voor wat hij voor ogen heeft.
Deze thriller van Coben bevat dus vast en zeker ook een moraal. Men moet gaan voor zijn/haar doel en er alles aan doen dit te bereiken. Men mag de hoop niet opgeven. ‘Zes jaar’ is een echte aanrader voor iedereen die houdt van niet al te moeilijk geschreven boeken. Het was me een plezier het te lezen en ik was zeker niet teleurgesteld over het verhaal. Het blijft je meesleuren tot op het einde. Men kan niet zeggen of het verhaal een goed of een slecht einde bevat. Volgens mij is het aan de lezer zelf om dat te beslissen.