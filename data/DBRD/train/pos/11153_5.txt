Aan het einde van de zomer besluit Josie, een tandarts die haar praktijk heeft moeten opgeven, Ohio te verlaten met haar kinderen Ana en Paul (8 en 5 jaar), ook om haar ex te ontvluchten, ze kiest Alaska als bestemming om daar haar halfzus Sam op te zoeken.
In het door bosbranden geteisterde Alaska wordt haar tijdelijke vlucht langzaam maar zeker een permanente vlucht als ze het land doorkruist met een krakkemikkige camper.
Ze maken van alles mee op hun tocht maar ontdekken toch vooral de vrijheid waar ze naar op zoek waren in hun nieuwe leven dat Alaska hun lijkt te schenken, ondanks het feit dat Josie zich achtervolgd waant, krijgt hun nieuwe leven in dit nieuwe leven gestalte.

Ik vind Dave Eggers zo'n fantastische schrijver, vooral de manier waarop hij verhalen tot leven kan brengen, maar vooral het feit dat zijn boeken op geen enkele manier met elkaar te vergelijken zijn, daarvoor lopen de onderwerpen te veel uiteen, vind ik echt heel erg knap, eens te meer is dit boek een bewijs dat Eggers tot mijn favoriete schrijvers behoort