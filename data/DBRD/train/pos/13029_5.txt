Dit boek werd mij toegestuurd om er een recensie over te schrijven. Ik kende deze schrijfster niet, bovendien sprak de voorkant mij niet echt aan. Dit is het enige negatieve wat ik kan bedenken over dit boek. Want wat een prachtig verhaal, over Anna die een mysterie probeert op lossen samen met Ekster, een jongen die wordt beschuldigd van diefstallen en achternagezeten. Gustav, een oude man die probeert om de droom van zijn geliefde waar te maken. Peeters, een nare man en huisbaas. Daarnaast de gekke Pjotter. Het verhaal gaat over twee delen van één beeld "De zusters van de liefde" die door Anna en Ekster samen worden gebracht. Wanneer ze er achterkomen dat het hier gaat om "De zusters van het onheil" volgt er een spannend verhaal met een beetje magie en een ontluikende romans. Dit boek is een aanrader voor zowel roman als fantasie lezers, jong en oud.

"De zusters hebben het altijd op geliefden voorzien: een van de twee zal sterven, zodat de ander met een gebroken hart achterblijft".

Zoals achteraf blijkt zijn alle hoofdpersonen gebaseerd op bijzondere mensen uit het leven van Robin zelf. Op school was Robin altijd al gefascineerd door fantasie. Robin schrijft over zichzelf: "Misschien komt het doordat er lichamelijk gezien, veel niet mogelijk is in mij leven en ik in de wereld van de fantasie alles mogelijk kan maken". Wat mij betreft gaat Robin door met dit genre boeken, ik heb er van genoten en hoop dat er een vervolg komt op Zusters van de zee.