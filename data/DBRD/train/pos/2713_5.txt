Een boek dat 208 pagina’s telt en zeer vlot leest.

‘Gewoon gevoelig’ draait om het tienermeisje Flo die hoog sensitief is.
Samen met haar ‘high sensi twin’, vriendin Jessica, kan ze lief en leed delen.
Flo schiet niet echt op met haar broer Bas, die veel te luid is en steeds de spot drijft met haar gevoeligheid. Gelukkig is er Flo’s mama, die steeds paraat staat voor een knuffel of een bemoedigend woordje.
Op school heeft Flo het ook niet altijd makkelijk en is haar gevoeligheid ook vaak aanleiding tot pesten en plagen. Al lijkt er af en toe toch een klasgenootje te zijn die het goed met haar voorheeft, zoals Ellen?!
Tot overmaat van “ramp” wordt Flo stapelverliefd op haar buurjongen Lenn, maar die lijkt al samen met Lise, het kortgerokte fietsmeisje. Zal hij haar gevoelens beantwoorden? Vind Flo een manier om met haar gevoelens om te gaan en om haar gevoelens te uiten?