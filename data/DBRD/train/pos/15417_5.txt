Zeldzaam zo'n mooi boek gelezen.
Het is een boek met meerdere verhaallijnen.
De hoofdpersoon is Marie. Een jong meisje die in haar jeugd al vroeg blind is geworden. Ze woont samen met vader, een sleutelmaker van een museum in Parijs. Het verhaal begint in een periode voor het uitbreken van de tweede wereldoorlog.
De tweede verhaallijn is over een jonge jongen die samen met zijn zusje in Zollverein Duitsland woont. Ze zijn wees en leven in een weeshuis.
De derde lijn gaat over Von Rumpel een Duitse sergant majoor die op jacht is naar een bijzondere steen.
Deze drie verhaallijnen hebben in eerste instantie niets met elkaar te maken. Maar door allerlei omstandigheden worden ze handig met elkaar verweven.
Het verhaal is mooi en spannend. Hier en daar gewelddadig maar niet zozeer door de auteur, maar door de feiten uit de oorlog. Het wordt ingewikkeld doordat het verhaal van het heden naar het verleden en vice versa en dan ook nog over diverse personages wordt uitgespeeld. Maar als je gewoon doorleest begrijp je het wel.
Ondanks dat dit een zeer mooi verhaal is heb ik nog 1 puntje van kritiek!
Wat jammer dat er zulke ellenlange zinnen worden gebruikt. Ik heb dit hele boek voorgelezen aan iemand en was buiten adem van de zinnen. Sommige zinnen kon ik niet in één keer uitspreken. Er was een zin van bijna een pagina lang!
Maar toch een meesterwerk in mijn ogen.
Jammer dat je niet het verhaal kunt sturen zodat de uitkomst voor de meespelende karakters beter is......