Jaren geleden kwam na het verplichte lezen voor het VWO mijn plezier in lezen weer terug door dit duo. Internet bestond nog bijna niet en de mevrouw van de bieb printten op mijn verzoek wat meer info voor mij over dit duo. Deze info was ook alleen nog maar in het engels te vinden en was tevens zeer beknopt.
Maar ik had mijn leesplezier weer terug en ik was fan.
De laatste 2 boeken van dit duo vielen mij helaas erg tegen en ik kon me bij deze boeken ook in het geheel niet in de hoofdpersoon verplaatsen.
Gelukkig was dit boek mijns inziens bijna weer zo goed als vanouds. Ik kon me wel heel goed in de hoofdpersoon Ellie verplaatsen want ik zou het ook niet accepteren als mijn man van overspel wordt beticht terwijl hij zich niet meer kan verdedigen.
Wel had ik mij van de ontknoping meer voorgesteld. Het motief voor de moorden vond ik ook erg zwakjes.
Ondanks deze mindere ontknoping denk ik dat mijn favoriete duo wel weer de goede weg is ingeslagen en hoop ik gauw weer een nieuwe literaire thriller van hun hand te kunnen lezen.
Ik ben fan en ik blijf fan (2 mindere boeken houden mij niet tegen) en na "Wat te doen als iemand sterft" weet ik dat het weer gaat worden als vanouds.