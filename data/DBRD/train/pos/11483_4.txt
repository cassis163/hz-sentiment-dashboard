"Waar wij samen ook
zijn, wij zijn overal
thuis, want wat vrienden
zijn is, lijkt heel erg
op een huis."

Heb je vrienden lief van Lars van der Werf maakt zelfs op volwassenen indruk. Met het vriendenboekje voor volwassenen slaat hij een nieuwe weg in. Het prachtig vormgegeven boekje voldoet dan ook aan alle verwachtingen: speels, serieus, aandoenlijk. Het is een boekje om een warm hart bij te krijgen.

Geheel bekend start het vrienden boek met 'Dit vriendenboek is van ...... Ingevuld ter gelegenheid van..... datum.....". Vervolgens maakt Van der Werf ruimte voor de vrienden. De vrienden kunnen invullen hoe ze de eigenaar van het boekje kennen, wie ze zijn, wat ze het liefste eten en drinken en wat hun favoriete boek is. Ook de allergrootste liefde van het universum kan niet verborgen blijven. De schrijver zijn hart blootleggen met de laatste vraag: "Ik heb jou lief, omdat...."

Deze nu-nog-lege pagina's wisselt Van der Werf af met originele, vrolijke en zeer hartverwarmende gedichtjes:
"Ik doe helemaal
niks voor jou en
toch noem jij me
'beste vriend'.
En dat is wat
vrienden zijn,
dat je het bent,
maar niet perse
verdient."

Daarmee raakt hij regelmatig een gevoelige snaar: dit is wat vriendschap moet zijn. Van de Werf bekijkt vriendschap op een luchtige, maar zeer realistische wijze en benadert het met de nodige humor. Op die manier maakt hij dit vriendenboekje tot meer dan louter een vriendenboekje. Hij maakt het tot een echt vriendenBOEK.

Heb je vrienden lief nodigt uit tot het aanleggen van een vriendenboekje. Gewoon, om te verzamelen wat je liefhebt.