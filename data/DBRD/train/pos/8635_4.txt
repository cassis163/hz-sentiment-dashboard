De gebeurtenissen wisselen elkaar snel af en zijn eerlijk en herkenbaar. Met veel humor worden alledaagse zaken als eten bij je ouders, een filmmiddag met vriendinnen of een avondje in de sportschool vanzelf bijzonder. Dit is naast de inhoud ook te danken aan de vlotte en luchtige schrijfstijl van Van Gastel.

Het boek in inhoudelijk niet het meest hoogstaand en het plot niet het moeilijkste wat ooit verzonnen is.Is dat erg? Helemaal niet! Juist in deze eenvoud blinkt het boek uit: Isa zit in ons allemaal. Bovendien voegt Isa’s baan als dierenarts een intelligente dubbele laag toe aan het boek en, ik geef het toe, ik heb met tranen in mijn ogen de verhalen over haar patiëntjes gevolgd.

Het is al een wat ouder boek, maar Zwaar verliefd! is een fantastisch debuut. Ik kan niet wachten om ook de andere boeken van deze schrijfster te gaan lezen. Enorme aanrader om in één ruk uit te lezen in het zonnetje langs het zwembad ;)