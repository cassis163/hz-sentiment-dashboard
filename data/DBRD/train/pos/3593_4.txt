Dit is één van Frediksson’s oudere romans, waarvan gezegd wordt dat het haar lievelingsboek is.
Aan het begin van onze jaartelling wordt Marcus, een Romeinse jongen, blind van verdriet als zijn voedster niet meer in zijn leven is.
De Chaldeeuwse magier, mysticus en astronoom Anjalis is de leermeester van de jongen. Anjalis is de zoon van Balthasar, één van de bijbelse drie Koningen.
Anjalis heeft als opdracht om Marcus van zijn innerlijke verstening en blindheid te genezen, als onderdeel van zijn veel grotere taak in het jaar van de vissen.
Emotie en levenswijsheden samengebracht in een roman over de zoektocht van elk mens, toen en nu, naar (innerlijke) waarheid en liefde. Fredriksson laat je deze zoektocht die Marcus uiteindelijk naar Jeruzalem leidt beleven. Dit doet zij zo goed dat je het denkt te zien, ruiken en proeven.