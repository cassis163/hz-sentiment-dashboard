Jodi Picoult, een auteur waar ik nooit iets van heb gelezen, dus zonder verwachtingen begon ik dit dikke boek, en wat voor een boek, ik kon het niet wegleggen, elke personage krijgt zijn stem. Wat zou je als moeder doen als je zoon met het syndroom van Asperger wordt beschuldig van moord? Dit overkomt Emma, alleenstaande moeder van Theo en Jacob. Jacob is geen gewone tiener maar heeft het syndroom van Asperger. Jacob is geobsedeerd door forensisch onderzoek en het televisieprogramma crimeBusters. Theo zijn kleine broer leeft volledig in het teken van Jacob. Emma doet alles om Jacob een gewoon leven te geven. Dan wordt Jess Ogilvy dood aangetroffen. Jess, de begeleidster van Jacob. Wat is het aandeel van Jacob?
Het boek is vlot leesbaar en houdt de spanning tot de laatste bladzijde erin, meestal als er in een verhaal een rechtszaak wordt beschreven, dwaal ik snel af deze keer is het zo afwisselend omdat het elke keer in een ander perspectief wordt gezien.