Bij het zien van de cover van Parels van Sri Lanka en Zuid-India van Ad van Schaik verwacht je een tropisch verhaal te gaan lezen. De titel doet vermoeden dat je bijzondere plaatsen gaat ontdekken in het boek.
Je hebt reisboeken die je vertellen hoe je kan reizen, welke hotels en restaurants de beste zijn enz. en je hebt reisboeken waar de auteur vertelt over zijn belevenissen van de landen en plaatsen die hij heeft bezocht, meer achtergrond informatie geeft over de plaatsen die hij heeft bezocht en je tips geeft die je nergens anders zo snel zult lezen. Tot de laatste categorie behoort dit boek. Mocht je Sri Lanka en Zuid-India gaan bezoeken dan zou je dit boek mee op reis kunnen nemen om de bijzondere plaatsen die Ad van Schaik heeft bezocht met eigen ogen te aanschouwen. Zeker als je iemand bent die meer wilt weten, de geschiedenis van de plaatsen die je bezoekt wilt kennen, is dit boek een echte aanrader. Ook al heb je overigens geen reisplannen om er heen te gaan, je gaat bijna een vlucht boeken omdat je het zelf wilt bezichtigen. De auteur vertelt zo levendig en boeiend over de plaatsen, dat Sri Lanka en Zuid-India wel het paradijs op aarde moet zijn.

Lees verder op https://surfingann.blogspot.com/2018/07/parels-van-sri-lanka-en-zuid-india-ad.html.