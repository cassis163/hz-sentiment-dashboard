Ik kocht net Stromboli met het volste vertrouwen in Saskia Noort, zonder het lezen van enige recensie. Zoals ik steeds heb gedaan.
En dat vertrouwen stelde me niet teleur. Wat een jammere recensies op deze pagina!
Wie de eerdere kunstwerken van Noort las, weet dat direct taalgebruik haar handelsmerk is.
Ze schrijft toegankelijk, en beschikt over een inlevende rijke schrijfstijl. Ik hoop dat ze die eigenheid niet verliest. Ik las het verhaal op een stilistische manier en vind dat ze zichzelf opnieuw eer aandoet met Stromboli. Levensechte dialogen. Uit het leven gegrepen en dus -naar mijn gevoel- met hart en ziel geschreven.
Wanneer een mens gevangen wordt in de klauwen van de eenzaamheid, wordt het vaak een prooi. Een breekbaar boek, dat gekoesterd mag worden als porselein. Een kwetsbaar verhaal dat zomaar elke vrouw met deze geschiedenis, in benarde omstandigheden kan overkomen.
Een volwassen Noort. Ga zo door!