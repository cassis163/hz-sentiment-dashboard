Sofie Lafleur, Belgisch oorlogsverslaggeefster en David Morgenstern, Nederlands commando, leren elkaar kennen in Mali. Als Sofie weer thuis is hoort ze dat David ernstig gewond is geraak en al zijn kameraden zijn omgekomen. Ze krijgt in die tijd ook informatie over Hurkman & De Graaf, een Nederlands mijnbouwbedrijf, toegespeeld. Als David vanuit Cura√ßao belt dat hij een van zijn omgekomen kameraden gezien heeft en haar om hulp vraagt, aarzelt ze niet. Samen komen ze terecht in een grote samenzwering. Dit is voor beide zeer gevaarlijk.
Het boek is vlot en vol actie geschreven. De sfeer van de verschillende landen wordt zo goed beschreven dat je bij wijze van spreken de zon op je gezicht voelt schijnen of de regen in je nek voelt druppelen. De personages worden goed weergegeven, je leeft met ze mee. Je wordt ook een aantal keren op het verkeerde been gezet en net als je denkt dat je weet hoe het zit gebeurd er weer wat anders verrassends. Ik heb het boek met heel veel plezier gelezen.