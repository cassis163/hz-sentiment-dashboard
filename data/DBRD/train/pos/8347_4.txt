Een zomer begint op een camping in Frankrijk. Een echtpaar ruziet over de vraag of hun puberzonen een weekje samen achter mogen blijven. De moeder is tegen, de vader heeft zo zijn eigen redenen om een weekje zonder de jongens te willen zijn. Het uiteindelijke besluit om hun zonen achter te laten zet hun huwelijk danig onder druk. Een zomer gaat over de pijn van loslaten en over de vraag hoe samen verder te gaan als de zorg voor de kinderen wegvalt. Met haar toegankelijke en toch scherpe pen slaagt Tineke Beishuizen erin de wankelende relatie tussen twee mensen herkenbaar en invoelbaar te maken.

Het verhaal gaat over het gezin bestaande uit vader Lennart. Hij is dierenarts en getrouwd met Bente. Zij is lerares. Samen hebben ze twee zonen Lars van 17 en Ole van 15.
Lennart heeft geen fijne jeugd gehad. Hij is zijn vader en moeder kwijtgeraakt nadat zijn broertje Robbie van 12 is verongelukt. Zijn vader overlijd aan verdriet en zijn moeder heeft het alleen nog maar over Robbie. Bente komt uit een gezellig gezin maar zij raakt overspannen doordat er iets met een leerling aan de hand is .
Er is duidelijk iets aan de hand in de relatie van Lennart en Bente. Je leest veel over de strubbelingen. Hun liefde voor elkaar is gesleten aan de sleur van het leven. Op hun vakantie in Frankrijk loopt het helemaal uit de hand. De jongens zijn inzet van hun botsing. Lars wil graag een week langer in Frankrijk blijven met vrienden. Lennart besluit dat ze beide een week langer mogen blijven en Bente is het er totaal niet mee eens.
Bente weigert zich erbij neer te leggen dat hun zonen een eigen leven gaan leiden en Lennert is jaloers op de energie van de jongens.
Thuis gekomen blijven ze ruzien. Op dat moment krijgt Bente een telefoontje dat er iets is gebeurt in Frankrijk. . Ze reizen direct af naar Frankrijk. Hier komen ze er beide achter wat er speelt bij hun partner.

Mijn eerste indruk van het boek zelf is dat het een mooie stevige kaft heeft met een mooie zomerse foto. De titel past goed bij het verhaal. Het boek heeft een prettige schrijfstijl en leest vlot weg. Voor mij was het ook wel herkenbaar. Een moeder die wil dat haar kinderen veilig zijn. Voor mij een echte aanrader en ik geef het daarom 4 sterren


   