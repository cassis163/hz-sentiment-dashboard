Na een inval bij Daedalus om Bethany te bevrijden, werd Katy gevangen genomen. Daemon is er kapot van komt er nu achter hoe zijn broer zich heeft moeten voelen toen Dawson was ontsnapt, maar Bethany nog in hun handen was. Maar Daemon is nog een tandje erger, hij kan niet leven zonder Katy, alles wat in zijn weg staat om bij haar te komen maakt hij kapot. Maar Daedalus is een ander verhaal. Deze organisatie bestaat al jaren en aan de verhalen van Dawson en Bethany te horen voeren ze verschrikkelijke experimenten uit op Luxen, hybriden maar ook gewone mensen. Katy moet noodgedwongen zulke experimenten ondergaan en als ze erachter komen dat haar band met Daemon sterker is dan ze hadden gedacht, ziet het er niet naar uit dat ze haar ooit nog laten gaan. Maar Daemon heeft een plan, een ontzettend dom, irrationeel en impulsief plan. Maar zij hebben zijn Katy en niemand stopt hem om haar terug te krijgen.

Het verhaal is overweldigend, mooi, bruut en goed doordacht. De uiterst explosieve relatie die zich tussen Daemon en Katy opbouwt komt natuurlijk niet echt uit de lucht vallen. Het ligt er redelijk dit bovenop dat die twee telkens weer bij elkaar uitkomen. Dat is het voorspelbare aan deze serie. Maar de wereld die om hun relatie is opgebouwd door de auteur is erg spraakmakend. Als je je ervoor open stelt wordt je er helemaal door meegesleept. Al kan het af en toe een beetje afgezaagd of voorspelbaar zijn, als de auteur het zo weet te brengen dat je niet mérkt dat het afgezaagd of voorspelbaar is, dan is dat toch wel bijzonder.

Verder wordt de spanning in elk boek steeds een beetje verder opgebouwd, maar verlies je nooit het uiteindelijk doel uit ogen. Afgewisseld met wat romantiek, directe humor en verschillende personages die even naar voren treden of juist weer wat naar de achtergrond verdwijnen lijkt dit een bijna perfecte serie te zijn. Dit vierde deel is net weer wat gruwelijker dan het voorgaande boek. De experimenten zijn afschrikwekkend, maar worden niet expliciet beschreven waardoor jongere lezers deze serie als nog zouden kunnen lezen. Hetzelfde geldt voor de romantische scènes, die zijn mooi gedoseerd waardoor het échte YA boeken blijven.