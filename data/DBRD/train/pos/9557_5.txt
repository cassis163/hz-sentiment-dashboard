Ik heb heel erg genoten van "Het gezelschap van leugenaars"! Negen vreemden worden tot elkaar veroordeeld in een vlucht voor de pest, negen verschillende mensen die allemaal met een leugen leven. De karakters zijn prachtig uitgewerkt.
Een psychologisch verhaal waar we terechtkomen in de wereld van een heersende dodelijke ziekte “de pest”, en waar we snel kennis maken met negen mensen die met elkaar zullen moeten leven, in afwachting van de ontwikkeling van de pest, en zich dienen te beschermen tegen de zekere dood van deze ziekte. De negen mensen lijken geheimen voor elkaar te hebben, en er lijken heel wat zaken totaal anders te zijn dan dat ze in werkelijkheid zijn. Bedrog , verborgen waarheden en veel wantrouwen ligt aan de voet van hun vriendschappen. En ze vrezen dat de pest ook hen zal aantasten. Het is en boek dat je zal bijblijven!