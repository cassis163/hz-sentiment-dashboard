Zustermoord is precies een verhaal zoals een verhaal van Tess Gerritsen behoort te zijn.
Spannend, snel, veel plotwendingen, af en toe een beetje bloederig en tot het einde toe verrassend.
Ook in dit boek is ze het allemaal weer zeer goed gelukt. En natuurlijk hebben Jane Rizzoli en Maura Isles weer een uitstekende hoofdrol toebedeeld gekregen die ze weer op een goede manier invullen. Na haar eerdere drie boeken verwacht je niet dat ze terugkomt met een vierde sterk verhaal met deze hoofdfiguren van hetzelfde niveau. Maar het is haar wonderwel weer gelukt en hoe.

Het enige zwakke en beetje ongelovig puntje zijn de jarenlange moordpartijen die hebben kunnen doorgaan zonder dat er bij iemand een lampje ging branden. Verder zal ik zeker niet uitweiden maar gun dat plezier graag aan alle lezers zelf.

Samengevat: Zustermoord is een gaaf boek dat lekker wegleest en waarin je moeilijk kunt stoppen als je eenmaal bent begonnen. Van mij een dikke vier sterren.