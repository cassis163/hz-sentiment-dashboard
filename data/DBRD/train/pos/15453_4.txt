Het verhaal

Engeland toen: Finn en Layla zijn onderweg naar huis, door Frankrijk. Ze hebben net een heerlijke vakantie achter de rug. Het diner in Parijs was smakelijk en als een van beide nodig een pitstop moet maken, stoppen ze bij een benzinestation. Finn laat Layla heerlijk slapen en is snel terug. Eenmaal bij zijn auto aangekomen ziet hij geen Layla, waar is ze gebleven?

Nu: Het is 12 jaar later en Finn is verloofd met Ellen. Zij is niet de-altijd-zo-enthousiaste Layla, maar hij houdt van haar. Zijn verleden heeft hij moeten laten rusten. En Ellen maakt hem gelukkig. Op een dag zit er iets bijzonders bij de post. Het is iets wat Ellen lang kwijt is en als Finn er goed naar kijkt..dan staat zijn hart even stil. Met een schok denkt hij terug aan vroeger. Of neemt iemand hem nu in de maling?

Mysterieuze boodschappen uit het verleden zijn mooie elementen

Om maar bij de cover te beginnen: die ziet er spannend en kleurrijk uit. De titel "Breng me terug" dekt de lading in zijn geheel. Het boek bestaat uit 3 delen. In de ik-vorm lezen we in het begin over Finn, daarna komt er een personage bij. Door de wisselperspectief en flashbacks uit het verleden krijgt het boek meer kracht en diepgang. Na het lezen van de intro wil je al snel meer weten over het personage Finn. Wat moet hij allemaal wel niet meegemaakt hebben? Door kleine stukjes tekst die geheimzinnige worden neergezet aan het eind van een hoofdstuk, ga je als lezer al snel meedenken met Finn en wat allemaal vertelt.

B.A. Paris bekend van "Achter gesloten deuren" heeft het talent om het genre Domestic Noir zo boeiend neer te zetten, dat je als lezer alleen maar door wilt lezen. Het lijkt op een gewoon verhaal, je moet er even inkomen en er goed bijblijven. Dan begint deel 2 en gaat de spanning beginnen. Die spanning sluimert door het hele boek. B.A. Paris schrijft geen super-actie-thrillers, maar meer psychologische suspense.

Conclusie

"Breng me terug" is het 3e spannende boek van B.A. Paris. Het is de fijne schrijfstijl en het mysterieuze wat haar boeken zo kenmerkend maken. In dit verhaal staat Finn centraal. In haar eerdere boeken waren het de vrouwelijke personages. Dus dat is een grappige twist. De plot is mooi gevonden. Het mysterie van de verdwijning is niet zomaar opgelost en dat is mooi gevonden. De kracht van het boek zit hem niet zozeer in de snelle actie, maar meer in de dialogen en ook de gedachtes die er in het hoofd van Finn allemaal afspelen. Zeker na de bijzondere post gaan er bij Finn wat luikjes open die hij liever gesloten ziet. Daarna is er maar 1 weg te bewandelen: uitzoeken wie er een spelletje speelt. Het verhaal krijgt meer vaart en spanning en met een grote plottwist of zelfs 2 eindigt het boek. Maar of Finn hier blijer van is geworden?

Waardering 4 sterren.

Echt weer genoten, hartelijke groet, Annette Overvoorde, Birdys Boeken'
https://birdysboeken.blogspot.com/2018/09/ba-paris-breng-me-terug.html