Glashard is het tweede boek in een zevendelige reeks psychologische thrillers, met rechercheur Jessica Haider in de hoofdrol.
In Glashard gaat de onconventionele Jessy op haar eigen unieke manier de strijd aan met de handel in bloeddiamanten.
Na de dood van haar zoon en na haar woelige avonturen in Bloedlijn treedt Jessica toe tot Saligia. Een elitekorps dat op haar eigen manier voor rechter speelt en daar waar justitie faalt, nemen zij het heft in eigen handen.
Voor haar eerste klus infiltreert Jessy in de wereld van Baruch Salomons, een Antwerpse diamantair die verdacht wordt van de smokkel in bloeddiamanten.
Ook in dit tweede deel hanteert Hartman een vlotte en scherpe pen. Het boek leest vlot, verveelt geen moment en er is geen plaats gelaten voor overbodige dialogen.
Glashard haalt zeker het niveau van Bloedlijn en stijgt daar zelfs nog wat bovenuit! Als lezer blijf je niet op je honger zitten en wordt je van bij aanvang gegrepen door het verhaal.
Daar waar woede en wraak de rode draad is doorheen Bloedlijn, heeft Hartman in Glashard de hoofdzonde hebzucht in deel twee verweven.
Op het einde van Glashard kan je al een deeltje van Zielloos lezen, waar alles zal draaien rond hoogmoed.
Deze nieuwe reeks psychologische thrillers van de hand van Hartman is zeker de moeite om in huis te halen en te lezen.