Moskou, Hartje zomer. Oscar Rieder, de zoon van de Zweedse Ambassadeur in Rusland en lobbyist voor het bedrijf Maratech wordt dood aangetroffen in gezelschap van een zwaargewonde Russische prostituee. Vindplaats van het lijk, Het huis van de Zweedse Ambassadeur. De Russische hoofdaanklager Sergey Skoerov wordt op de zaak gezet en samen met de jonge ambitieuze inspecteur Anton Levin onderzoekt hij de zaak. Tom Blixen , een Zweed die al jaren in Moskou woont en werkt, slijt zijn dagen als huisman, nadat hij ontslag nam toen hij een relatie kreeg met de directeur van een Financieel bedrijf waar hij werkzaam was en woont nu met haar en een dochter samen. Hoewel hij zich financieel geen enkele zorgen hoeft te maken verveelt hij zich en hunkert hij naar een baan. Als zijn oude vriend Skoerov hem vertelt over de vrij gevallen plaats bij Maratech waar hij perfect in het profiel past besluit hij te solliciteren. Al snel ontdekt Tom dat Maratech een dekmantel is voor de illegale wapenhandel dat reikt tot het hoogste niveau. De baan zorgt er voor dat de relatie van Tom met Rebecka, te meer ook omdat die met een van de grootste financiële deals ooit bezig is zwaar onder druk komt te staan. Tom wordt door de GRU (Russische geheime dienst) gedwongen om als informant te gaan werken en voor hij het weet raakt hij betrokken in de intriges en het politieke schaakspel van de illegale wapenhandel.

De Handelaar is het middelste deel in de MOSKOU NOIR trilogie die voortkomt uit de samenwerking tussen Camilla Grebe (1968, Älvsjö,SWE) en Paul Leander-Engström (1966, Stockholm, SWE).Direct na het verschijnen in 2013 van het origineel werd deel 1 (de Poppenspeler) in Nederland uitgebracht. Ondanks herhaaldelijke aankondigen duurde het tot eind 2017 voordat dit deel (de Handelaar, 2014) beschikbaar kwam. Het afsluitende ( de Meesterspion,2016) staat voor Mei 2018 geprogrammeerd.

Hoewel “de Handelaar “ fictie is, geven het auteursduo- Grebe & Leander een mooie inkijk in het hedendaagse Moskou Het machtsspel , de corruptie en intriges die zich afspelen zouden zo maar eens dicht bij de waarheid kunnen staan. Met een weldoordacht plot wordt er naar de climax toe gewerkt met een verrassende twist. De toegankelijke schrijfstijl en het prettige ritme maken het een fijn boek. Een mooie balans tussen sfeertekening, uitwerking van karakters en spanning tillen het boek boven de middelmaat. Niet absoluut noodzakelijk maar wel een aanrader is het eerst lezen van deel 1.