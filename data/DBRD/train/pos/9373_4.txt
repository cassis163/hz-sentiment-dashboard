Pia Kirchhoff, rechercheur, staat op het punt op huwelijksreis te gaan als er een moord wordt gepleegd. En kort daarna weer een. De politie heeft geen idee wie er achter kan zitten en of er een verband is tussen de twee moorden. Pia besluit haar huwelijksreis af te blazen en stort zich met haar collega’s op deze moorden. Er zijn namelijk nogal wat zieken en afwezigen in deze drukke tijd (kerst).Ze tasten volledig in het duister. Pia’s zus Kim staat ineens bij haar de stoep en wordt aan het team toegevoegd. Als er weer een moord wordt gepleegd , vinden ze een klein aanknopingspunt. Het is roeien met de riemen die ze hebben en proberen een dader of daders te vinden. Langzaam maar zeker vallen alle stukjes bijelkaar en wordt de dader gevonden.

Het verhaal leest wat lastig, er komen naar mijn smaak nogal veel verschillende personages in voor waardoor je soms de draad kwijt raakt. Waar ik me over verbaas, is dat de zus van Pia zomaar ineens aan het rechercheteam kan worden toegevoegd, zij heeft niks met de politie te maken en ook dat de dochter van een van de slachtoffer op haar eigen houtje achter zaken komt waar de recherche niet aan gedacht heeft. Is wat ongeloofwaardig in mijn optiek. Wat ik goed vind, is dat je tussen de hoofdstukken door de dader en zijn actie kan “horen” praten en handelen. Je weet dat er in het daarop volgende hoofdstuk zeker weer een moord zal vallen.

De karakters van Pia en Bodenstein komen goed uit de verf, maar bij anderen totaal niet .Het karakter van Neff vind ik goed gevonden, ik vind hem bloedirritiant. Hij geeft wel een toevoeging aan het team.

Het plot is verrassend, ik had totaal geen idee dat dit de dader zou zijn. Goed opgebouwd tot het plot alleen soms wel wat langdradig.

Ik zal de voorgaande boeken zeker gaan lezen.