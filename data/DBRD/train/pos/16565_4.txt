In het eerste deel van de Teken van zeven trilogie vertrekt de nieuwsgierige journaliste Quinn Black naar het mysterieuze dorpje Hawkins Hollow. Quinn een zelfstandig vrouw met lef, heeft zich gespecialiseerd in het schrijven van boeken over duistere, onverklaarbare zaken en dat is nu precies wat zich om de zeven jaar afspeelt in Hawkins Hollow. Wat ze echter nog niet weet is dat dit dorp meer impact op haar zal hebben dan ze kan vermoedenâ€¦.

Nora Roberts heeft al vele bestsellers op haar naam staan en het is dan ook niet verwonderlijk dat het eerste deel van de Teken van zeven trilogie een aangenaam boek is met een sterk plot. Ze weet overtuigende personages neer te zetten en schrijft boeiende dialogen. Hierdoor komen de karakters en het verhaal beide geloofwaardig over. Het leest vlot en is een originele mix geworden vol spanning en mysterie, maar ook de romantiek wordt gelukkig niet vergeten. Het verhaal speelt zich af in het heden, met hier en daar een terugblik naar een ver somber verleden. Afwisselend, magisch en een tikkeltje duister dat zijn een beetje de kernwoorden van de roman Verbonden door het lot. Het boek pakt je vanaf de eerste bladzijde en gelukkig blijkt het verhaal na 349 nog lang niet ten einde en volgen er nog twee andere dikke delen.