Een ondertoon van liefde gaat over wijn en de invloed van wijn in de wereld van restauranthouders en sommeliers. Als je zelf je flesje uit de supermarkt haalt besef je niet hoe belangrijk dit goedje is voor sommige mensen. Een van die mensen is Ivy, zij leeft voor wijn. Zij kan de wijn herkennen aan de geur. Ze weet er alles van en is de droom kandidaat voor de titel “Master Sommelier” Samen met haar twee beste vrienden vertrekt ze naar Aspen om deze titel in de wacht te slepen. Dan gebeurt er iets naars en ze vlucht naar Nederland. Om als het ware onder te duiken in de nachtclub van een vriend. Daar ontmoet Ivy de eigenaar van een restaurant, Alexander. Hij ziet haar talent en vraagt haar om te werken in zijn restaurant. Alles lijkt goed te gaan tot de dag dat alles weer verpest wordt. Het eerste wat ze doet is vluchten. Terug naar haar basis, maar gelukkig heeft ze echte vrienden die haar talent hebben gezien en haar stimuleren om niet meer te vluchten maar de confrontatie aan te gaan met het verleden en het verleden te verslaan.
Dat klinkt lekker vaag maar ik wil echt niets van de clou weggeven want ik heb er zo van genoten om te ontdekken waar dit verhaal naar toe gaat. Dat gun ik jullie ook.
Tijdens de eerste hoofdstukken moest ik er even inkomen, de wereld van de wijnkenners ligt ver weg bij de mijne. Maar dan komt er romantiek om de hoek kijken en vormt er zich een verhaal waarin het verleden het heden in lijkt te halen. De erotische scenes verhogen de spanning tussen de hoofdpersonen behoorlijk, had van mij iets minder gemogen. De boodschap in het boek zelf vond ik heel erg mooi. Dat je niet weg moet vluchten van je problemen maar dat je, zoals Ivy, aangespoord door de mensen die echt van je houden de confrontatie misschien juist aan moet gaan om er beter uit te komen.
De schrijfstijl leest prettig, niet te lange zinnen en teveel afdwalen, daar houd ik van. Je pakt het verhaal zo weer op als je het even hebt weggelegd/
Dit is een heerlijk zomerboek, romantisch en mooi geschreven.
Er is gelukkig een deel twee! Dus het verhaal gaat verder……
Deel twee heet: Volle overgave. Ik ben benieuwd.