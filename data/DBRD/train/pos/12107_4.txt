Het is alweer een poosje geleden dat ik een bouquet reeksje heb gelezen en toen ik Bouquet 4000 voorbij zag komen heb ik me gelijk aangemeld om hem te reviewen. Bouquet 4000 heb ik gekregen in ruil voor mijn eerlijke mening.

Als je ervan houdt om heerlijk op de bank weg te kruipen en weg te zwijmelen bij machtige en rijke mannen dan is Bouquet 4000 echt iets voor jou. Machtige Verleider bevat 3 verhalen vol passie en romantiek:

1. Machtig en Ongenaakbaar van Lynne Graham
De Braziliaanse miljardair Zac da Rocha wil met serveerster Freddie Lassiter trouwen! Bovendien belooft hij ervoor te zorgen dat het de kinderen die zij onder haar hoede heeft nooit aan iets zal ontbreken. Er is wel een voorwaarde: ze moet hem een erfgenaam schenken. Durft ze aan de knappe maar afstandelijke Zac haar jawoord te geven?

2. Grieks en Verleidelijk van Sharon Kendrick
Sharon Kendrick Tamsyn Wilson had niet gedacht dat ze Xan Constantinides ooit nog zou zien na de opwindende nacht waarin ze haar onschuld verloor. Maar nu heeft hij op stel en sprong een bruid nodig en stelt hij voor dat ze trouwen! Als ruil zal hij haar zusje uit de nood helpen. Tamsyn stemt in, maar hoe kan ze voorkomen dat ze haar hart aan de Griekse tycoon verliest?

3. Sexy en Arrogant van Miranda Lee
Actrice Kate Holiday heeft beloofd bruidsmeisje te zijn voor haar zus, die trouwt met de man op wie z√≠j al vier jaar verliefd is. Maar dat vergeet ze op slag wanneer ze een van de gasten ontmoet, de sexy en schatrijke producent Blake Randall. Hij lijkt zeer van haar gecharmeerd en biedt haar zelfs een filmrol aan! Het geluk lijkt haar eindelijk toe te lachen, maar kan ze Blake wel vertrouwen?

Het eerste verhaal is echt mijn favoriet uit deze bundel. Geweldig verhaal en een heerlijke schrijfstijl. Ik heb wel vaker romans van deze schrijfster gelezen en elke keer geniet ik weer. Daarom krijgt dit verhaal van mij een dikke 4 sterren.

Het tweede verhaal was iets minder, maar nog steeds super. Het verhaal was een heerlijk romantisch verhaal en de schrijfstijl was ook erg prettig. Ik heb vaker verhalen van deze schrijfster gelezen en heb altijd genoten. Daarom krijgt dit verhaal 4 sterren.

Het derde verhaal stelde mij helaas teleur. Helemaal vergeleken bij de andere 2 was deze toch van mindere kwaliteit. De schrijfstijl vond ik niet echt prettig en het verhaal liep naar mijn idee niet helemaal prettig. Daarom geef ik dit verhaal 3 sterren.

Kortom dit is een heerlijke bouquetreeks boekje om heerlijk bij weg te zwijmelen en krijgt van mijn 4 sterren.