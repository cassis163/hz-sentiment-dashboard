Broeder Cadfael is 61 jaar en is op latere leeftijd monnik geworden in het klooster van Shewsbury. Hij maakt van de kruiden uit de kruidentuin zalfjes en poeders en hij zorgt voor de zieken. Broeder Cadfael is geïnteresseerd in zijn medemens en dik bevriend met onderschout Hugh Benniger.
In dit boek raakt de baas van Hugh, schout Prescott gewond en gevangen genomen in Wales. Na bemiddeling van Welshman Cadfael vind er een gevangenenruil plaats. Maar eenmaal terug in Shewsbury op de ziekenzaal van het klooster wordt d verzwakte schout vermoord. Hugh Benniger wordt de nieuwe schout en behalve de zoektocht naar de moordenaar wordt het graafschap van alle kanten bedreigd door een burgeroorlog en Welshmen. Cadfael helpt om de moordenaar te zoeken.
In dit boek uit de Cadfael serie komt het geweld dichtbij, vooral de nonnen in de buurt hebben het te verduren. Ze worden geholpen om hun klooster te verdedigen, het is een harde tijd.
Cadfael is de constante en rustige factor, degene die nadenkt en verbanden kan leggen.
Ellis Peters schreef zo’n 20 boeken over deze monnik. Ze was er goed op de hoogte van die tijd. Het dagritme wordt verteld aan de hand de tijdsaanduiding die toen in het kloosterleven golden. Ze stierf op 82 jarige leeftijd. Ze werd meerdere malen onderscheiden vanwege haar werk.