Geen buitenstaander komt ooit binnen bij het diep in de Canadese wildernis gelegen klooster van Saint-Gilbert-Entre-les-Loups waar twee dozijn monniken van de verdwenen gewaande orde van Gilbertijnen hun leven in stilte wijdden aan bidden en zingen. Op een dag zetten ze hun gregoriaanse liederen op een cassettebandje en brengen deze naar buiten. Ondanks de matige opnamekwaliteit worden de monniken wereldberoemd met hun hemelse samenzang. Maar dan wordt de prior, de dirigent en muzikaal leider van het koor, vermoord. De abt rest geen andere mogellijkheid dan de poort te openen voor hoofdinspecteur Armand Gamache en zijn rechterhand Jean-Guy Beauvoir van de Sûreté du Québec. Om de dader te vinden moeten de politiemannen zich onder de leden van de orde begeven en opgaan in de dagelijkse routine van het leven in een klooster. Uit de individuele gesprekken met de broeders maken ze op dat er kleine haarscheurtjes in de fundamenten van de orde zijn ontstaan. Maar voor ze de dader hebben gevonden, krijgen ze te maken met een nog groter gevaar.

Voor de volledige recensie kijk op: http://www.spanningzoeker.nl/alfabet/p/penny_l/2015schitterend.htm