Kiera Cass is vooral bekend door de geweldige serie: The selection. Ik was dan ook erg benieuwd naar haar nieuwe boek: Siren.
In dit boek is Kalhen door de Oceaan gered van de verdrinkingsdood. Maar door het sparen van haar leven moet ze de Oceaan jarenlang dienen als sirene en met haar stem vreemdelingen de diepte in te lokken. Voor Kahlen is dit erg moeilijk totdat ze Akinli ontmoet. Ze wordt verliefd maar hun liefde maakte geen kans.

De cover van het boek is erg mooi: net als de covers van eerdergenoemde serie staat ook op dit boek een meisje in een mooie jurk, aan de kant van het water. De tekst op de cover maakt duidelijk waar het verhaal over gaat.

Het plot klinkt erg goed en het verhaal vind ik na het boek gelezen te hebben goed uitgewerkt.
Kahlen worstelt met haar emoties, en de Oceaan is in dit boek een entiteit, wat helemaal niet vreemd is. Wat dat betreft heeft de auteur dit goed verwerkt.
De schrijfstijl is fijn, je leest zo een eind weg. Tijdens het lezen komen plotwendingen aan de orde waardoor het verhaal blijft boeien. Ik was erg benieuwd hoe het verder zou gaan met de romance tussen Kahlen en Akinli. Het eind vond ik super goed gedaan.

Het verhaal heeft mij verrast en ik kan het boek zeker aanraden. Ook voor diegenen onder ons die Kiera Cass nog niet kennen. Hopelijk blijft Kiera nog vele boeken schrijven!
Ik geef het boek 5 sterren.