Na de trilogie van Stieg Larsson eindelijk weer eens een boek dat je in een ruk uit wilt lezen. Geweldig hoe twee verhaallijnen elkaar pas tegen het einde vinden. Aan de ene kant de strijd die Merete Lijnggaard voert als ze jarenlang eenzaam wordt opgesloten in een cel en zich ondanks alle martelingen die ze moet ondergaan boven alles zorgen maakt om haar broertje Uffe. Aan de andere kant de politieagent Carl die samen met zijn in eerste instantie wat klunzig ogende maar uiteindelijk zeer nuttig blijkende hulpje Assad probeert te achterhalen wat er met Merete is gebeurd en niettemin wat het motief van de martelaars is om tot zo'n gruwelijke daad over te gaan.

Pas een paar pagina's voor het einde van het boek onthult het speurdersduo van de nieuw opgerichte afdeling Q het geheim achter de verdwenen Merete. Alleen of ze nog op tijd zijn.....

Het is een geweldig boek en ik kan haast niet wachten om met het tweede deel te beginnen. Helaas net niet zo goed als de Millennium's.