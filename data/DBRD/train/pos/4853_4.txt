In deze bundel neemt men je mee op reis door het leven. En hoe voelt het om te houden van? Afscheid nemen, liefde, pijn en de dood, staan ook centraal in deze bundel.

Ik vond het mooie gedichten. Sommige spraken mij enorm aan. Neem nu bijvoorbeeld het gedicht: De dans van Ares. Deze gaat over de wereld, zoals het nu is. Echt een gedicht van deze tijd. De dans der demonen, is ook zo’n voorbeeld.

Er staan best veel gedichten in, die in mijn ogen donker en duister aan doen. En een groot aantal die over de dood of sterven gaan. Het is wel heel mooi beschreven. Gedichten die je troost kunnen geven in moeilijke tijden.

Gedichten die je een beter gevoel geven en soms even laten terugdenken aan een fijne tijd.

De taal is begrijpelijk. Iedereen vult zo’n gedicht op zijn/ haar eigen manier in. Voor de een zal de betekenis anders zijn. Dit vind ik wel bijzonder goed gedaan. Je kunt je eigen gevoel erin loslaten! En dus worden deze gedichten ook van jou. Je hebt binding met deze bundel. Vaak als ik een dichtbundel lees…Dan snap ik weinig van de gedichten of de woorden die men gebruikt. Maar deze dichter heeft het toegankelijk gemaakt voor alle mensen.

Het laatste stuk van deze bundel zijn meer gedichten over bepaalde mensen. Deze worden zo goed beschreven, dat je ze voor je ziet. Knap gedaan, je moet het maar kunnen! Deze bundel krijgt van mij 4****.