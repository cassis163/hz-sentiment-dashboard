In een afgelegen slot wordt de tv-presentatrice Michelle Carlsson vermoord. Twaalf mensen zijn op dat moment aanwezig: de volledige tv-ploeg, een buitenlandse zanger, twee journalisten, Carlssons beste vriendin en een neonazi. Een van de twaalf is de dader. Journaliste Annika Bengtzon volgt het onderzoek op de voet, en draagt zelfs bij tot de oplossing van het raadsel.

Liza Marklund is de leading lady van de Zweedse misdaadschrijvers. In haar vaderland haalt ze steevast een monsterverkoop, en ook bij ons kent ze veel succes. Dat heeft ze te danken aan het Scandinavische recept: zorgvuldig geregisseerde verhalen met veel aandacht voor de mens achter het personage. Prime time vormt daar geen uitzondering op.