'Solo' is het zesde deel in de reeks rond Axel Steen

Een immigrant is vermoord in de kelder van een appartementsgebouw in een achtergestelde wijk van Kopenhagen. Aanvankelijk denkt de politie onder leiding van Vicki Thomsen aan een afrekening in het bende- of drugsmilieu. Maar ze stuit op een muur van stilzwijgen bij de flatbewoners.
Axel Steen, die de politie verlaten heeft, is nu veiligheidsadviseur bij Zorn Investments. Hij is opnieuw samen met zijn voormalige vrouw Cecilie en hun dochter Emma. Zij wensen dat hij zijn vroegere leven volledig achter zich laat.
Dan wordt hij echter geconfronteerd met een verduistering van geld; even later wordt de vrouw van Zorn zelf ontvoerd.
Axel Steen gaat achter de daders aan, alhoewel hij beseft dat dit tot problemen met zijn vrouw en dochter zal leiden.
Uiteindelijk blijkt er een verband te zijn tussen de vermoorde immigrant en de ontvoerders van Zorn's vrouw.

Jesper Stein vertelt het verhaal in een hoog tempo, met een mooie spanningsopbouw. Dit alles in een vlot leesbare schrijfstijl.
De samenhang tussen beide gebeurtenissen wordt geleidelijk duidelijker tot een spannende ontknoping, waarbij alle puzzelstukken in elkaar vallen

De karakters zijn sterk uitgewerkt tot echte levensechte mensen .
Vooral bij Axel Steen is dit het geval. Een man die verscheurd is tussen de nieuwe liefde voor zijn familie en zijn drang om de misdadigers aan te pakken en onrecht te straffen, zelfs als hij weet dat dit zijn relatie op het spel zet.
Maar 'hij had gekozen voor de enige stabiele liefde die zijn leven had gekend - de jacht - en die sterke aan hem trok dan zijn dochter en zijn vrouw (337)'.

Jesper Stein's neemt in zijn boeken ook steeds een maatschappelijk accent op.
Hier is dit het immigrantenmilieu en hun problemen binnen de Deense samenleving.
Concreet komt daarbij ook de problematiek kijken van IS - sympathisanten, die naar SyriÃ« vertrekken, waarbij Jesper Stein een genuanceerd beeld schetst van deze mensen.

Al bij al een mooi deel uit deze reeks met Axel Steen.