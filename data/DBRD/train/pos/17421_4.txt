Je bent 13 en je bent per ongeluk getuige van een verschrikkelijke gebeurtenis waarbij je oudere broer een grote rol speelt. Daarna zet diezelfde broer je onder druk dat je het niet mag vertellen, aan niemand. Maar dan wordt een onschuldige jongen opgepakt voor wat je broer heeft gedaan... Wat doe je dan? Tessa de Loo weet knap te beschrijven hoe Michiel met zijn geweten worstelt, je kunt niets anders dan vreselijk medelijden krijgen met hem.