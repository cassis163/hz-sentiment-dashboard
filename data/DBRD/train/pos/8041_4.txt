Goh, als je het boek openslaat en daar meteen staat "15-3-1995, gekregen van opa en oma", dan krijg je toch wel een brok ik je keel en is het ook niet meer te ontkennen dat ik toch wel oud begin te worden ;-)...

Ik heb echt wéér 120 pagina's lang zitten genieten van het avontuur op zoek naar de eigendomsacte van Rancho del Sol. Eigenlijk best grappig: novella's vind ik niet fijn om te lezen omdat ze vaak te kort zijn om spannend, leuk of interessant genoeg te zijn. Maar deze kinderboeken zijn met hun slechts 120 pagina's gewoon af. Het avontuur begint vrij rap, er zijn een paar "twists" en het loopt goed af. Wat wil je nog meer in een kinderboek? 4 dikke sterren, zelfs nu, 22 jaar later, nog! Als echt paardenmeisje is dit een reeks die je eigenlijk gelezen zou moeten hebben!