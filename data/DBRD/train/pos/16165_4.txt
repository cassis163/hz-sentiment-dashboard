Hoewel twee vriendinnen mij gewaarschuwd hadden dat dit boek veel te traag uit de startblokken kwam en zij na een honderdtal bladzijden hadden afgehaakt, wou ik het toch zelf uitproberen.
Ik moest hen gelijk geven: het boek komt langzaam op dreef, maar gelukkig vond ik de moed om verder te lezen en dat heb ik me geen moment beklaagd.
Wat mij betreft, is de Schaduw van de wind een prachtige poÃ«tische roman. Het verhaal - eens op dreef - is boeiend en laat je niet meer los. De personnages worden mooi in de verf gezet. Kortom: dit boek werd terecht een bestseller.
Waarom dan maar vier sterren en geen vijf. Dat heeft meer te maken met deze site, dan met het boek zelf. Het boek is immers helemaal geen thriller en hoort mijns inziens niet thuis op een thrillersite.