Van zowel Ross als Hartman heb ik inmiddels boeken gelezen, van hen samen nog geen één. Dat ik, na een aantal bladzijde gelezen te hebben in Zwarte Weduwe, nu al weet dat ik Doodskopvlinder ook wil lezen. Dat is een Feit

Zwarte weduwe is het vervolg op Doodskopvlinder het eerste deel met dezelfde hoofdpersonages. Je wordt als lezer op een prettige manier verwezen naar het eerste deel. De delen zijn dus heel goed los te lezen, al merk je wel dat je wilt weten wat er in deel één gebeurt is. Door de schrijfstijl van Ross |& Hartman raak je nieuwsgierig, ze prikkelen je waardoor je blijft lezen. De schrijfstijl van dit duo is dan ook top te noemen, zij doen echt niet onder voor de bekende Amerikaanse schrijvers, alles wordt er in verwerkt spanning, psychologie, onderwerpen van deze tijd en een zekere mate van romantiek. Het onderwerp van Zwarte Weduwe is aangrijpend en op sommige momenten zelfs beangstigend want het komt wel heel dicht bij de werkelijkheid. Hoe Non Fictie en Fictie verweven worden door Ross & Hartman is uniek te noemen, het triggert je gevoel en je angst als lezer, want hoe werkelijk is dit verhaal wanneer je het nieuws van de afgelopen tijd bekijkt.

Gaande weg het verhaal wordt ik meer en meer nieuwsgierig naar het verhaal achter Carrie en Adam `s verleden en hoe zij in aanraking zijn gekomen met het Special Force team. De twee hoofdkarakters van Zwarte weduwe zijn vanaf bladzijde één van het boek neer gezet als zeer intrigerende karakters, en Fox kun je vergelijken met Q van James Bond. Je kunt je als lezer helemaal inleven in de personages en de manier waarop Carrie en Adam samenwerken is boeiend, maar er broeit ook iets, als lezer maak je al helemaal een plaatje wat er wellicht nog zou kunnen gebeuren tussen die twee.

Het schrijfniveau van Ross & Hartman is hoog je merkt als lezer dat het beide volleerde schrijvers zijn die met hun verbond iets prachtigs neerzetten. Een verfilming van dit boek zou niet onverdiend zijn, het onderwerp is enorm actueel, beangstigend en spannend. Door de schrijfstijl, de achterliggende informatie en de uitmuntend opgebouwde spanning, word je als lezer gevangen gehouden in het wereld waar je niemand meer vertrouwd, een wereld vol aanslagen corrupte karakters, en intrigerende hoofdpersonages. Tot de allerlaatste woorden houden Ross & Hartman je gevangen, dit duo is een echt Mustread. Als lezer sluit je het boek met de verwachting dat er meer volgt, we zijn er nog niet en dit maakt het voor mij persoonlijk tot één van de duo`s welke vanaf nu op mijn verlanglijst staan. Wauw…..