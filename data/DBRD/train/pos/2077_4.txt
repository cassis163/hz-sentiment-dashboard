De vrouwenhater is het eerste boek met hoofdinspecteur Georg Stadler en psychologe Liz Montario in de hoofdrol. Ik ben nu al fan en kan niet wachten op het tweede deel.

In haar appartement wordt het lichaam van Leonore Talmeier gevonden en het lijkt alsof ze is afgeslacht. Hoofdinspecteur Georg Stadler leidt het onderzoek en moet meteen denken aan een eerdere zaak van een paar maanden geleden. Hij denkt dat er een verband bestaat en vreest dat er een seriemoordenaar aan het werk is. Omdat niemand zijn theorie geloofd, roept hij de hulp in van psychologe Liz Montario. Liz is een bekende psychologe en dit komt vooral omdat ze het afgelopen jaar op imposante wijze een reeks moorden heeft opgelost. Liz neemt de opdracht aan en stelt een profiel samen, ondanks dat ze zelf wordt bedreigd. Ze ontvangt namelijk dreigbrieven van iemand die erg veel van haar weet. Ze heeft namelijk een groot geheim, waar niemand in haar omgeving van af weet.

Zoals Georg Stadler al vreesde volgen er nog meer moorden, waardoor het er toch op lijkt dat ze met een seriemoordenaar te maken hebben. Maar Liz vraagt zich af of dit echt wel zo is. Hebben ze niet te maken met een moordenaar die zich als seriemoordenaar voor doet?

Dit boek kent ruim 350 paginaâ€™s aan spanning en sensatie. Het boek is vlot geschreven, zonder dat er te weinig informatie wordt gegeven. Door de vele cliffhangers in de soms korte hoofdstukken, is het lastig om dit boek weg te leggen. Naarmate het verhaal vorderde kreeg ik al een beetje het idee waar het naar toe ging, maar ondanks dat zijn er genoeg plotwendingen en gebeurtenissen die ik niet zag aankomen. Want wat is het grote geheim van Liz en wie schrijft toch die raadselachtige brieven?

De vrouwenhater was mijn eerste boek van een Duitse schrijver en ik moet zeggen dit smaakt naar meer. Ik had al eens ergens gelezen dat de Duitse thrillers de nieuwe Scandinavische thrillers zijn. Dus ik moet me maar eens gaan verdiepen in de Duitse schrijvers ;)