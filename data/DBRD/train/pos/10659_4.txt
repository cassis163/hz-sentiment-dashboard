Dit boek, met op de cover het meisje met de indringende ogen, is geschreven door
Affinity Konar. Ze is van Pools-Joodse afkomst.De term mischling werd in nazi Duitsland gebruikt om aan te duiden dat een persoon zowel Joodse als Arische kenmerken heeft.
Het boek gaat over Perle en Stacha die gescheiden worden van hun moeder en grootvader, die zeide genoemd wordt , wanneer ze aankomen in Auswitch.
Daar doet de beruchte Mengele, bijgenaamd "Engel des Doods" experimenten op door hem geselecteerde gevangenen, in het bijzonder tweelingen.
Het gescheiden worden van de familie is een al een traumatische ervaring voor de zusjes, vooral omdat hun vader, was arts, ook al niet meer in beeld was, hij kwam niet meer terug nadat hij een patiÃ«nt bezocht had.

De meisjes zijn erg aan elkaar gehecht, voelen elkaar feilloos aan en hebben steun aan elkaar, zo maken ze bijvoorbeeld afspraken over hoe ze moeten overleven. De een neemt verantwoordelijkheid over het verdrietige, het verleden en het goede, de ander over het grappige, de toekomst en het kwade.
De afdeling waarin ze terecht gekomen zijn wordt de dierentuin genoemd, dit zegt voldoende over hoe de sfeer moet zijn geweest.
Het hele eerste deel vertelt over de experimenten, het overleven en de contacten met anderen in "de dierentuin". Ook al worden niet alle details benoemd is het toch een compleet beeld geworden, de gruwelijkheden komen in fragmenten, met daarbij steeds de gedachten van de meisjes daarbij.
Om de beurt zijn ze aan het woord in een hoofdstuk, dat geeft een afwisselend vertelperspectief.
Ze houden zich op de been. Totdat een van de meisjes verdwijnt.

Een zin ter illustratie "Het is Perle, die acteert dat ze Perle niet is"

In deel 2 komt het einde van de oorlog en de chaos die ontstaat wanneer alle nog levende slachtoffers uitwaaieren en dat is echt heel beeldend beschreven. Overal de puinhopen en de wanhoop van hen die hun dierbaren proberen terug te vinden. Hier wordt vriendschap goed weergegeven en vooral ook het vertrouwen dat opgebouwd is tijdens de gevangenschap.

Het einde is verrassend en ontroerend, het boek geeft de sfeer weer hoe het gegaan zou kunnen zijn, de slachtoffers krijgen een gezicht. Wel af en toe niet helemaal geloofwaardig, maar dat kan dit boek wel hebben.