Zoals de titel al doet vermoeden gaat dit over een single man die Thom heet.
Thom is 35 jaar en heeft nog steeds de 'ware' niet ontmoet. Nu is hij ook niet naargeestig op zoek omdat hij absoluut geen minuut langer meer alleen wil zijn. Maar iemand hebben om mee op vakantie te gaan, naar de film of gewoon goede gesprekken mee te kunnen voeren mist hij toch wel een beetje in zijn leven. Aan de andere kant kleven er ook een hoop voordelen aan het single leven. Ga mee in de wereld van Thom. Dat is weer eens wat anders!

Wat ik hier verfrissend aan vond is dat het een boek is over een single man van 35, en hoe hij het leven en gebeurtenissen ervaart. Bij 'vrouwen boeken' gaat het eeuwig over een vrouw van begin 30, die gedumpt wordt door een vreemdgaand vriendje, ontslag krijg bij haar baan en besluit om haar leven radicaal om te gooien. Hier gaat het over Thom. Thom vind het single leven heerlijk. Hij heeft veel verschillende vriendschappen met mannen maar voornamelijk met vrouwen. Thom heeft veel interesse in het vrouwelijk schoon. Dit heeft hem vaak in de nesten gewerkt. Maar als je ouder wordt krijg je ook andere behoeftes. Kinderen bijvoorbeeld. Hoe gaat een single man daarmee om? Het boek is in een soort dagboekvorm geschreven. Het is dus geen verhaal, maar echt een soort autobiografie over de columnist Thom Arisman, op een zeer humoristische manier geschreven. Aanrader!