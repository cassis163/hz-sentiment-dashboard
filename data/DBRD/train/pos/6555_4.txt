Een boek over postnatale depressie, het onderwerp maakte me erg nieuwsgierig naar het verhaal.
De proloog van het boek begint met de opname van de hoofdpersoon - Jessica - op een gesloten afdeling van een instelling.
Deze proloog zorgde ervoor dat ik erg nieuwsgierig werd naar wat er met Jessica was gebeurd, waarom ze opgenomen moest worden.

Het boek begint - na de proloog - met het huwelijk van Jessica en haar echtgenoot Matthew.
Een vrolijk begin.
Na een tijdje blijft Jessica zwanger te zijn en daarmee beginnen de problemen.

Ik vond het boek heel goed en vlot geschreven.
Met name het verspringen in de tijd en de dagboekfragmenten van Jessica maken het verhaal heel boeiend.
Gaandeweg het lezen kom je erachter wat er allemaal mis gaat.

Goede karakterbeschrijvingen en de plezierige, vlotte schrijfstijl maakten dat ik door wilde blijven lezen.
Af en toe moest ik het boek helaas even wegleggen, maar daarna las ik "met plezier " weer verder.
Met plezier vind ik een beetje vreemde uitspraak eigenlijk, vanwege het toch wel zware onderwerp.
Kortom, een aanrader, voor mij 4 sterren waard.
Ik ga zeker nog eens een boek van Amanda Prowse lezen.