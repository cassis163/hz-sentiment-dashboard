Oi oi oi wat een origineel boek!! En wat een fijne, pakkende schrijfstijl! Je wordt meegenomen in het leven van Bo dat compleet op de kop komt te staan. Haar onorthodoxe manier van handelen doet je hoofdschudden tijdens het lezen en toch is het geloofwaardig en zo te begrijpen. Er zitten sublieme plottwists in die je echt niet aan ziet komen.
Eva is als personage helemaal “af”. Alles klopt, je ziet het gewoon voor je hoe ze als een echte puber reageert en denkt dat ze heel wat is met haar 16 jaar. Adam, Yannick en Emiel staan als een huis en vooral Emiel geeft je vanaf het begin de kriebels. Yannick is duidelijk een opgewonden standje en ook een echte puber en Adam lijkt een einzelgänger en hij blijft lang niet te doorgronden en dan opeens is daar BAM ADAM. Zoooooo stille wateren en zo…… Prachtig gedaan en zo onverwacht dat dat gedeelte van het boek vijf sterren waard is!
Marlen pakt een maatschappelijk probleem aan in deze vlot lezende thriller en maakt bespreekbaar wat ouders van pubermeisjes een nachtmerrie zou lijken. Met daarnaast geweldige psychologische spelletjes en plot wendingen die je aan de bladzijdes geplakt houden.
Schrijfstijl: 4
Leesplezier: 4
Originaliteit: 5
Plot: 5
Psychologie: 4
Spanning: 4
Vier en halve sterren voor Meesterdeal.