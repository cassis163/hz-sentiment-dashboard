Op de rugzijde van het boek staat summier beschreven wat je van het boek kan verwachten.
Toch doet die beschrijving geen recht aan de inhoud naar mijn mening.
De manier waarop wordt beschreven wat de gevoelens van de moeder, dochters en stiefvader/partner zijn vind ik bijzonder.Het boek beslaat het eerste jaar na het overlijden van de moeder.

Het leest als een trein. Het is alsof het boek je steeds roept om verder te gaan vertellen. De moeder vertelt haar verhaal in een aantal brieven, waarvan
de inhoud nogal wat dingen losmaakt bij de dochters. De dochters proberen elk hun weg te vinden zonder hun moeder om op terug te vallen. Zij worstelen
zich er uit door de feiten onder ogen te zien - al dan niet met hulp van een ander -. De stiefvader/partner heeft het weer op een heel andere manier moeilijk maar ook hij vindt een weg om verder te gaan.
Persoonlijk vind ik het een aanrader. Nadeel is dat als je je beide ouders nog hebt, je er even bij stil staat, dat dat dus niet altijd zo zal zijn en wat daar de impact van is in je eigen belevingswereld