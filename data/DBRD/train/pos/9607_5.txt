Mijn recensie sluit vooral aan bij de voorgaande lezers.
Ik wil vooral mijn bewondering uitspreken voor de schrijver, Jan Brokken.
Toen ik aan dit boek begon dacht ik een geromantiseerde versie van waar gebeurde geschiedenissen te gaan lezen, zoals er zoveel zijn.
Al snel bleek dat het een bij velen onbekend stuk oorlogsgeschiedenis betrof.
Een heel boeiend en spannend verhaal. Menigmaal verbaasde ik mij erover wat een enorm onderzoek hier aan vooraf moest zijn gegaan.
De schrijver is letterlijk naar alle uithoeken van de wereld gereisd om iedereen die maar iets over deze geschiedenis kon bijdragen te spreken, documentatie door te spitten en te verzamelen,persoonlijke brieven te lezen etc.
Om al deze bijdragen tot een boeiend geheel te maken in de vorm van dit boek,moet een immens werk geweest zijn.
Dus van mij vooral enorm veel lof voor Jan Brokken.
Ik ga in ieder geval meer van hem lezen!