In "de Nachtploeg" maken we kennis met rechercheur van de LAPD René Ballard. Na een aanklacht van haar wegens seksuele intimidatie tegen een inspecteur wordt ze als een soort van straf genegeerd en alléén nog maar voor de nachtdienst ingezet.Dit heeft echter geen invloed op haar bevlogenheid en als ze tijdens één van haar diensten stuit op een tweetal zaken laten die haar niet los. Formeel moet ze, en draagt ze de zaken over aan de "dagploeg". maar zelf doet ze in haar vrije tijd onderzoek en vind ze een connectie tussen beide zaken. Ze komt stap voor stap dichterbij en dat brengt zelfs haar leven in gevaar.

Grootheid Michael Connelly (1956, Philadelphia, VS) kennen we natuurlijk al lange tijd van zijn boeken rond Harry Bosch en in mindere mate Mckey Haller. In dit boek introduceert hij Renée Ballard (nieuwe seriepersonage?) en is ook zijn stijl iets anders dan in eerdere werken. Connelly is veelvuldig onderscheiden en dit werk werd in 2018 verkozen tot BOEK VAN HET JAAR door de VN D&T gids.

In "de nachtploeg" val je midden in een nachtdienst bij de LAPD, en wordt je geconfronteerd met een aantal zaken die zich die nacht aandienen, rondom die zaken worden de karakters ge-introduceert en leer je die stapje voor stapje beter kennen. dit maakt nieuwsgierig en is een extra dimensie aan het verhaal.
De aanpak zorgt er ook voor dat je vanaf bladzijde 1 in het verhaal wordt gezogen en je je direct betrokken voelt. Mooi is ook de inkijk in de dagelijkse routine en bureaucratie waar ze mee te maken hebben en die het verhaal een reëel gehalte geven.De Nachtploeg vormt een boeiend geheel, Is geschreven zonder al te veel opsmuk of kunstgrepen en gaat vrij rechtstreeks op zijn doel af. Het boek barst niet uit elkaar van de spanning, maar is gedurende heel het verhaal prikkelend en lees opwekkend Het tempo is fijn en geloofwaardig en gaat richting de ontknoping iets omhoog.

Al met al maakt het boek de verwachting geheel waar en is bijzonder fijn om te lezen. Of het echt de thriller van het jaar is weet ik niet en is zo wie zo subjectief natuurlijk maar dat het een aanrader is en een boek wat schreeuwt om meer staat buiten kijf.