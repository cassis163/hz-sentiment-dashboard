Zoals jullie ondertussen wel weten begin ik behoorlijk op de kleurrijke Geronimo Stilton boeken gesteld te raken. Terwijl ik voorheen dacht dat ze me te druk en onrustig zouden zijn! Maar dat is dus niet het geval, ik vind ze juist erg origineel, vrolijk en bijzonder.

Naast weer veel humor en woordspelingen – “In zijn pootsporen treden” “Als twee druppels kaas” “Bemuizing” van het schip – was dit verhaal ook nog eens educatief. Er werd uitleg gegeven over van alles; Portugal, Vasco da Gama, Fado muziek, Lissabon… En, in alle boeken, worden moeilijke woorden of uitdrukkingen met een asterisk aangegeven en onderaan de pagina uitgelegd.

Ik leer Geronimo en zijn familie steeds beter kennen en dat vind ik erg leuk! Ik wil nog véél meer van deze speels vormgegeven boeken verzamelen:-)