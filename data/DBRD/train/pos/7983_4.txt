Brrr spannend monsters onder je bed! Elke kind heeft het wel eens over monsters. Ze zullen maar onder je bed zitten, het is daar ook altijd zo donker en dan kun je niet zien wat er onder verstopt zit. In dit prentenboek wordt daar een mooie oplossing voor gevonden, een monster die een andere monster moet verjagen, maar of dat lukt…..?

Het verhaal gaat over twee geiten, Sneeuwwitje en Dora. ‘DE OUDE DORA IS NOG ALTIJD BANG VOOR HET ZWART ONDER HAAR BED. EN DAAROM BREIT SNEEUWWITJE EEN MONSTER OM ONDER HET BED TE LEGGEN, MET VEEL ROZE, WANT DAAR HOUDT DORA VAN. HET MONSTER DOET ALLES VOOR DORA, HET LAPT DE RAMEN EN DRAAGT HAAR BOODSCHAPPEN. MAAR HET SLAAPT NIET ONDER HAAR BED! HET MONSTER IS OOK BANG…

Wat een geweldig boek vol fantasie, spanning en vooral een flinke dosis humor. Het verhaal zit goed in elkaar, spannend en is boeiend geschreven. De tekst is niet te moeilijk, wel moet je kind mee kunnen in de fantasie. Heerlijk om voor te lezen, ik had de hele tijd een big smile op mijn gezicht, je moet er maar op komen een geit die monsters breit. Van de illustraties moet je houden, Annemarie heeft een herkenbare eigen stijl. De tekeningen zijn groot, kleurrijk en er zit ‘beweging/ actie’ in. Ik vind ze geweldig, ze zitten vol grappig details, er is genoeg te zien en ze geven voldoende stof tot interactie. Een boek dat je kind vast vaker dan één keer wil lezen.

Geschikt vanaf 4 jaar