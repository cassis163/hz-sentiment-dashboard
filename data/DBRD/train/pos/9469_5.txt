De Amersfoortse auteur Marja Postema schreef eerder al het boek; Emoties wat moet ik ermee? Hierin beschreef ze diverse strategieën die mensen gebruiken om emoties te vermijden en wat dat voor impact heeft. In haar nieuwe boek; ABC van emoties gaat ze dieper in op de complexiteit van onze emoties. Marja Postema is oprichter van de Emotionele Intelligentie Academie, waar ze al ruim twintig jaar coaching en training geeft.

‘Emoties hebben veel invloed gehad op mijn ontwikkeling. In eerste instantie door het gebrek aan emoties. Ze leken in het gezin waarin ik ben opgegroeid en later op school, geen enkele rol te spelen. Toen op mijn twintigste mijn dochter geboren werd, ontdekte ik dat een mens een emotievol wezen is. Tegelijkertijd had ik geen idee hoe ik zelf dat contact kon herstellen. Het was een lange zoektocht waarin ik enerzijds mezelf ten diepste heb ervaren en anderzijds een rijkdom aan methodieken heb geleerd.’ Aldus Marja Postema.

In ABC van 15 emoties neemt de auteur je mee door de wereld van emoties, met als uitgangspunt de vier basis emoties bang, boos, blij en bedroefd, volgens Marja Postema leiden alle emoties terug naar deze vier. Ze gaat uitgebreid in op de complexiteit van alle emoties en bespreekt onder andere compassie, eenzaamheid, jaloezie, machteloosheid en zelfvertrouwen. In ieder hoofdstuk wordt een specifieke emotie volledig uitgewerkt. Hierbij is een indeling gemaakt in constructieve en destructieve aspecten en worden de diverse mogelijkheden besproken om op een zinvolle manier om te gaan met deze emoties. Al lezende krijg je meer inzicht in jezelf en de emoties waar je mee worstelt. Je krijgt meer inzicht over wat de emoties voor jou persoonlijk betekenen, wat ze je willen zeggen en wat je er mee kunt doen. Je leert je valkuilen te zien en de effecten die je emoties (en hoe je er mee om gaat) hebben op je omgeving. Daarnaast wordt er uitgebreid gekeken naar de mogelijk oorzaken van patroonmatig gedrag, de invloed die de emoties fysiek op je kunnen hebben, etc.

Het ABC van emoties in een leerzaam boek vol praktische tips. Een fijn naslagwerk dat je inzicht kan geven in jezelf en je emoties. Het boek kan helpen om je een duidelijk beeld te geven van de overtuigingen die je hebt over jezelf en geeft je een duwtje in de juiste richting om patroonmatig gedrag los te leren laten.