“In mijn bloed” van Milou van der Will is een thriller zoals een thriller moet zijn!

Hoofdpersoon is Benthe Berg, misdaadjournaliste in hart in nieren die niets uit de weg gaat om als eerste verslag te doen van de diverse zaken.
Het is voor haar een nachtmerrie als er een vermoedde pedofiel wordt opgepakt in haar dorp, die ook naaktfoto’s van haar dochtertje op zijn pc heeft staan.
Ze bijt zich helemaal vast in de zaak en wil alles over zijn familie te weten komen.
De inwoners van haar dorp zijn daar niet blij mee en ze wordt als het ware aan de schandpaal genageld.
Haar dochtertje blijkt niet de enige te zijn die door deze Rick V misbruikt is, maar de ouders van deze andere kinderen weigeren mee te werken.
Benthe staat er alleen voor.
Als blijkt dat hij volgens Benthe té weinig straf krijgt komt er een plan op in haar hoofd.

Wat moet er wel niet in je omgaan als je erachter komt dat je dochtertje misbruikt is….

Milou heeft een prettige manier van schrijven,er is een goed plot en de karakters van de personen worden goed weergegeven.
Ze weet de spanning er tot het einde toe in te houden en je wilt eigenlijk het boek meteen uitlezen.
Ik heb er erg van genoten en van mij mag er snel een volgend boek komen!
Het is een echte aanrader!