Zondagavond is een boek van Vonne van der Meer uit 2009. Vonne van der Meer werd in 1952 in Eindhoven geboren. Ze was het jongste kind in een gezin van drie. Ze heeft gestudeerd aan de Amsterdamse Theaterschool en schreef teksten voor haar eigen klas. Na haar studie regisseerde ze zelf beroemde theaterstukken. Ze bleef verhalen schrijven en de verhalenbundel Het limonadegevoel, haar debuut, kreeg de Geertjan Lubberhuizenprijs. Voor het boek Winter in Gloster Huis heeft ze in 2016 de CLO literatuurprijs.

Zondagavond gaat over Robert Blauwhuis een bejaarde man die sinds de dood van zijn vrouw alleen woont in een appartement aan de Churchilllaan in Amsterdam. Twee vrouwen spelen een grote rol in zijn leven. Zij dochter Freeke en Mila, die hij als student tijdens de tweede wereldoorlog naar een onderduikeradres heeft gebracht. Op een station strandde hij met de baby en heeft toen met gevaar voor eigen leven zich van twee Duitse soldaten ontdaan en hieraan een groot litteken op zijn wang overgehouden. Dit blijkt later een leugen te zijn.

Elke zondagavond bezoekt Freeke hem sinds de dood van zijn vrouw, echter de zondagavond waarop dit boek begint zegt Freeke dit echter af voor een afspraakje. Zij komt hem wel eten brengen maar vertrekt dan weer. Robert wilde eigenlijk deze avond zijn leugen opbiechten, naar komt hier dus niet toe En schrijft het haar in een brief. Aan Mila die later die avond nog langs komt vertelt hij zijn leugen wel nadat hij haar heeft gekust en weer dat vreselijke schuldgevoel krijgt.
Robert raakt in een coma en kan het dus niet meer zelf aan zijn dochter vertellen. Tijdens zijn coma hoort Robert alles wat de twee vrouwen met elkaar bespreken bij zijn bed. Ook dat Freeke zijn brief heeft gevonden en dat blijkt dat Mila het dus ook al wist.
De spanning tussen de twee vrouwen wordt heel goed weergegeven in het boek. De schrijfstijl van de auteur is heel prettig te noemen. het verhaal is goed opgebouwd. Robert draagt een zware last met zich mee, en wil deze last niet langer dragen. Maar lucht het op als je het verteld?
Een boek wat ik niet snel gekozen zou hebben om te lezen, maar na de eerste bladzijden was ik toch geboeid en heb het met veel plezier uitgelezen.

Zondagavond
Vonne van der Meer
Uitgeverij Contact (tegenwoordig Atlascontact)
2009
167 pagina's