Het verhaal speelt zich af in de Verenigde Staten in het jaar 1844. Slavernij was toen de normaalste zaak van de wereld. Letitia, een slavin, heeft een bewijs dat ze vrij is en niet langer een slaaf. Voor een “zwarte” vrouw in die tijd een belangrijk document. Ze is op zoek naar acceptatie, vergeving en een plaats waar ze vrij kan leven. Letitia vertrouwt dat de inhoud van het document klopt, ze kan zelf niet lezen. Ze is dan wel vrij, maar ze moet nog steeds uitkijken. Er zijn mensen die haar nog steeds als slaaf zien. Ze ontmoet Davey Carson, een Ierse boer die haar mee wil nemen naar het Westen om een nieuw bestaan op te bouwen. De reis verloop moeizaam door het onbekende en onbegrensde land .Onderweg moeten ze door rivieren en over bergtoppen trekken en ziektes ontberen. Letitia sluit vriendschap met Nancy, een blanke doktersvrouw, die met haar gezin dezelfde tocht maakt. Als ze uiteindelijk aankomen in Oregon blijkt dat het papier haar niet redden van de wreedheid van de mensen. Gelukkig zijn er andere goede mensen om haar heen die haar willen helpen.

Het verhaal leest vlot en grijpt je vanaf het begin. Het is een intrigerend verhaal waarin je de pijn en de machteloosheid van Letitia kan voelen, ondanks dat ze haar mannetje staat. Je leeft met haar mee, op sommige momenten zou je willen dat je haar kon helpen. De karakters van Letitia, Davey en Nancy komen goed naar voren. Je krijgt een goede indruk van het leven van deze mensen en hun beweegredenen om te verhuizen naar het Westen. Ondanks alles houdt ze de moet er in en doet er alles aan om haar droom te verwezenlijken.

Steekwoorden zijn vertrouwen, acceptatie, verlangen, vrijheid , onafhankelijk , vergeven en liefde.