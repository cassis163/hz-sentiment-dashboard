Een prachtig en spannend verhaal over een autistische jongen, die prima kan functioneren als hij volgens zijn eigen patronen kan leven maar die door een afschuwelijk moord uit zijn vaste en vertrouwde omgeving wordt gehaald. Ook zijn zus Lotte, die hij 10 jaar niet gezien heeft, wordt erin betrokken. Zij woont in Nederland en is bezig met het opbouwen van een carrière als cabaretière. Zij staat voor de première van haar nieuwe voorstelling als ze hoort van de moord en dat haar broer als verdachte wordt beschouwd.

Ze kan zich dat niet voorstellen en op de vraag van de rechercheur vertrekt ze naar Frankrijk omdat haar broer Felix niets wil of kan zeggen en zij misschien beter kan praten met hem. Beide mensen ontmoeten elkaar na 10 jaar en moeten ze elkaar weer leren kennen in een afschuwelijk situatie. Lotte doet alles om zijn onschuld te bewijzen maar heeft te maken met een onzekere jongen die zijn vaste plek en veiligheid is kwijtgeraakt en die gedrag vertoont waar Lotte gefrustreerd van raakt.

Tegelijkertijd is er het verhaal een Syrische vluchteling die samen met zijn jongere broer vertrekt uit Syrië om naar Nederland te gaan waar ze een aantal jaren hebben gewoond maar toen weer naar Syrië zijn teruggestuurd. Tijdens een overtocht gebeurt wat we in alle media vele malen hebben gezien: een te volle boot, zonder brandstof en een storm. Amin, de oudere broer overleeft en komt na allerlei avonturen in Nederland, is daar illegaal en overgeleverd aan mensen, die hem gebruiken voor hun eigen doeleinden.

Twee mensen, die voor hun broertje moeten zorgen en die daar veel moeite voor moeten doen en dat zo goed als mogelijk doen. En die twee verhaallijnen komen bij elkaar in een spannend verhaal.
Een verhaal dat je vasthoudt en waarin de frustratie en de genegenheid waar die twee jonge mensen mee te maken krijgen heel mooi verwoord wordt.