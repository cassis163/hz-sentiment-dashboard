Dit is een historische roman zoals het bedoeld is. Heel natuurlijk wordt de Ierse gemeenschap van lang vervlogen tijden ingekleurd en leren we over de armoe van de aardappeleters. Kate is een realistische figuur van vlees en bloed en je leeft het hele verhaal met haar mee. Een verhaal zonder anachronismen (historische fouten waarbij je de maatschappij van nu in het verhaal van toen verweeft) en zonder opsmuk.
Bij een grote uitgever had dit wellicht nooit het daglicht gezien maar door de aandacht en gedegen redactie van een kleinere uitgever is dit boek in mijn ogen een pareltje geworden. Het Boekencentrum staat hier dan ook om bekend.
Kraijo heeft meerdere boeken geschreven en dit boek kent een vervolg: Rose. Dat staat nog steeds op mijn lijstje.
Volgend jaar komt ze met een historisch kinderboek.