Van de uitgever Luitingh-Sijthoff mocht ik het boek ‘Tik Tak’ van Chris Mc George proeflezen.
Het boek ligt vanaf 29 mei 2018 in de winkels.


De kaft is eenvoudig maar maakt je gelijk nieuwsgierig, in het kort staat er de samenvatting op waar het boek over gaat.

Ook is er in het begin van het boek een lijst met de spelers (de hoofdpersonen van het boek) dat is prettig zodat je in het begin even kan terug kijken wie nu eigenlijk wie is.

Als 11-jarige vond Morgan Sheppard zijn wiskundeleraar op school en terwijl men dacht dat hij zelfmoord had gepleegd kwam Morgan er achter dat het om moord ging.

Nu, 25 jaar later is Morgan Sheppard geworden wat hij altijd al wilde zijn…beroemd en hij heeft zijn eigen tv-programma.
Op een dag wordt hij wakker en ligt hij geboeid aan een bed in een onbekende hotelkamer maar hij ligt daar niet alleen. In diezelfde kamer zijn nog vijf vreemden die ook net ontwaken.
In de badkamer ligt een lijk.
En op de tv worden ze toegesproken, Morgan Shepperd krijgt de opdracht om de moord op te lossen, hij heeft daarvoor drie uur de tijd, lukt dit niet dan zal iedereen sterven.
Er wordt gezegd dat de moordenaar een van de aanwezigen is…

En dan begint de tijd te lopen. Een race tegen de klok.

Het boek gaat regelmatig terug naar eerdere periodes om op deze manier wat meer achtergrond informatie te krijgen over de hoofdrolspelers.

Vanaf dat ik begon met lezen was het boek spannend en hoewel alles zich in een gesloten kamer afspeelt gebeurde er heel veel.
De schrijver heeft echt een bijzonder boek geschreven en de personen in het boek zijn niet willekeurig al lijkt dat zeker in het begin wel zo.
Door de verschillende verhaallijnen wordt er steeds een stukje duidelijker maar tot op de laatste bladzijde blijft het boeiend.

Zelf heb ik erg genoten van dit boek, het verhaal was fantastisch en alles klopte op het eind.

Complimenten voor de schrijver , een aanrader!