Er bestaan boeken die vanaf het begin een lezer vast kunnen houden. Vals alarm van Marelle Boersma is zo'n boek! Een moeder die vecht tegen de meedogenloze procedures van de Jeugdzorg.

Vals alarm begint al gelijk sterk. Janna is al jaren niet meer gelukkig bij haar man Roderick. Hij is een klootzak, hij mishandeld Janna en hun dochter Fleur, hij gaat vreemd en hij weet op slinkse wijze alles van Janna af te pakken. Voor hem is dat niet moeilijk, hij is een advocaat op topniveau en heeft overal connecties. Janna staat in de kou en moet noodgedwongen samen met Fleur in een klein flatje gaan wonen. Door een woedende actie van Janna pakt Roderick haar terug op haar zwakste plek: Fleur. Hij zorgt er met zijn mooie praatjes voor dat Jeugdzorg Fleur uit huis plaatst. Dan begint de strijd pas echt voor Janna. Ondertussen gaat Roderick gewoon door met zijn smerige spelletjes. Hij bereikt de grens van Janna...

Ik maak niet vaak mee dat ik bij een thriller tranen in mijn ogen voel prikken. Bij Vals alarm was dat het geval. Marelle Boersma beschrijft de emoties van Janna zo oprecht dat ik als lezer de pijn en machteloosheid voelde van Janna. Elk vrij uurtje pakte ik Vals alarm er weer bij. Ik moest weten of Janna eindelijk de gevoelloze mensen van Jeugdzorg kon overtuigen. Het verhaal is extra spannend gemaakt door het wisselen van heden en verleden. Wat meespeelt is het feit dat Jeugdzorg echt op deze manier handelt en vaak zonder intensief vooronderzoek een kind uit huis plaatst. Marelle heeft met Vals alarm een spannende Ã©n actuele thriller geschreven en ik hoop dat het bij veel mensen de ogen zal openen!