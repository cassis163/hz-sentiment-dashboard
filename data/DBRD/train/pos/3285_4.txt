Zelden een boek gelezen dat al zo snel, in het tweede hoofdstuk, een gruwelijke wending neemt. Met verbijstering over dit onderwerp gelezen en het verhaal greep me direct.
De tienjarige Jack wordt ontvoerd door leden van een geheim genootschap maar tijdens deze ontvoering gaat er van alles mis. Wat er verder gebeurd met Jack en de diverse hoofdpersonen, speelt zich af gedurende de acht beschreven dagen.....

Het boek leest als een trein, Mark van Dijk heeft een heerlijk leesbare schrijfstijl.
Als je er eenmaal in bent begonnen kan je niet meer stoppen om erachter te komen wat er gaande is.

Niet lezen vlak na het eten want Hannibal Lecter (Silence of the Lambs) is er niets bij vergeleken.... Dit boek is een aanrader.