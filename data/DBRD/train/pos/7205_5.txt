Voor wie Een stil geloof in engelen heeft gelezen weet dat R.J. Ellory zeer sfeerbepalende zinnen kan schrijven.
In Een volmaakte vendetta doet Ellory dat met een angstaanjagend beeld te schetsen van New Orleans en omstreken. In deze Zuidelijke streek in Amerika wordt het lijk gevonden van de lijfwacht van de ontvoerde Catharine, dochter van Charles Ducane, gouverneur van Louisiana. Haar ontvoerder vraagt in een telefonisch gesprek om een onderhoud met Ray Hartmann, functionaris misdaad in New York.
Er ontvouwt zich een levensbekentenis van de ontvoerder die parallel staat op de gebeurtenissen in Amerika van enkele decennia, waaronder de opkomst van Fidel Castro in Cuba en de moord op J.F. Kennedy.
Al snel wordt duidelijk dat deze Ernesto Perez een bewogen leven heeft geleid en er niet voor is teruggedeinsd om in opdracht van de Maffia te moorden.
Hoewel Perez ten aanzien van zijn opdrachten geen geweten toont, wekt hij door de beschrijvingen van Ellory toch sympathie op.
Ernesto Perez getuigt van loyaliteit, waarde en eer van de familie en maakt duidelijk hoe omstandigheden en keuzes maken aan elkaar verwant zijn. Zijn persoonlijke vendetta ontknoopt zich aan het einde van het boek.
In Een volmaakte vendetta is er zoals in Een stil geloof in engelen beslist geen sprake van een ingetogen schrijfwijze. Ellory beschrijft de moorden zoals ze zijn: hardvochtig, meedogenloos, rauw.
Het is bijzonder knap van Ellory dat hij Perez met deze gewelddadige achtergrond toch weet neer te zetten als een mens die kan liefhebben.
R.J. Ellory heeft met Een volmaakte vendetta een meesterlijke thriller geschreven.
Het boek zou als opvolger van The Godfather van Mario Puzo perfect gelezen en verfilmd kunnen worden voor een nieuwe generatie.