Sophie Kinsella kende ik eigenlijk alleen van de film "Confessions of a Shopaholic", dus ik wist niet zo goed wat ik kon verwachten van dit boek. Wat blijkt: het boek is net zo leuk als de vrolijke cover al doet vermoeden.

Het boek gaat over Audrey die altijd een zonnebril draagt, ook binnenshuis. Na een nare gebeurtenis op school kampt ze met een angststoornis, een sociaal angststoornis en depressieve episodes. Niet echt een leuk onderwerp, zou je nu kunnen denken. Maar Sophie Kinsella heeft zelfs over dit onderwerp een grappig boek weten te schrijven. Vooral de chaotische familieleden van Audrey en de jongen die ze ontmoet, Linus, maken dit boek erg leuk!

Nogmaals bedankt, Hebban, dat ik dit boek heb gekregen!