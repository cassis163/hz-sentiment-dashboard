Vernons platenzaak is failliet gegaan en hij is uit zijn appartement gezet. Zijn vier beste vrienden zijn dood en Vernon moet overal aankloppen voor tijdelijk -een paar nachten- onderdak. Zo komt er een lange stoet bijzondere personages voorbij. De focus verschuift telkens van Vernon naar een ander personage, over wie het een hoofdstuk lang gaat. Het speelt zich deels af in de voormalige Parijse punkscene waarin een grote rol is weggelegd voor de pas aan een overdosis overleden grote rockster Alex Bleach, ook een vriend van Vernon. een boek doordrenkt met drugs en sex, waarin Vernon telkens dieper zinkt en de personages telkens gekker worden.

Virginie Despentes schetst een universum vol doorgesnoven veertigers en begin vijftigers. Sommige succesvol, anderen uitgeblust. Ze beschrijft hun up en downs en hun levens in stijl vol vaart en spektakel. Een pornokoningin en haar vriend (die vroeger haar vriendin was), een bezitterige volledig gestoorde vrouw, een hele mooie Braziliaanse met een lul als relikwie van haar vroegere leven, een moeder wiens zoon aan de drugs bezweken is, haar rechtse zoon en zijn vrouw en hun kind en nog vele vele andere bizarre personages.

En daarnaast de aftakeling van de eens zo coole en mooie Vernon Subutex.
Een boek wat leest als een voortrazende natte coke droom met een constante en op den duur pijnlijke erectie.

Meer:
https://abubakaridevries.wordpress.com/2016/04/12/abubakari-leest-het-leven-van-vernon-deel-1-virginie-despentes/