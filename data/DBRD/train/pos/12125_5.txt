Wat een geweldige politiethriller! Erika Foster is een heerlijk eigenzinnig personage; niet op haar mondje gevallen, stoer, volhardend én gevoelig (al verstopt ze de emoties die ze heeft om het sterven van haar man wel heel erg). Je leeft zo mee met haar, haar speurtocht naar de dader, haar frustratie om haar schorsing en het niks kunnen zonder hulp, haar eenzaamheid nu haar man dood is en ze in een andere omgeving moet aarden…
Ik ben blij te weten dat er meer boeken met Erika komen, want deze inspecteur bevalt me heel goed; ik wil haar graag nog beter leren kennen.
Dit onwijs spannende boek is gewoon niet weg te leggen! Spanning en vaart van begin tot eind en een heel sterk en meeslepend verhaal, waarvan ik geen moment het einde heb kunnen voorspellen. Wat een boek! Een auteur om te blijven volgen…