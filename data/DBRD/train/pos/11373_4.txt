Een ontvoerd kind en vermiste vrouwen, dat is de basis van dit boek. In een bloedstollende race tegen de klok proberen Jonathan Stride en zijn collega's deze zaken tot een goed einde te brengen.

Voor mij was dit het tweede boek dat ik las van deze auteur. Vond ik het voorgaande boek in eerste instantie een boek waar ik echt in moest komen, dit boek pakte mij vanaf het begin. Het is spannend vanaf de eerste bladzijde. Je wilt doorlezen want je moet het weten. Komt de baby weer veilig thuis? Worden de vermiste vrouwen gevonden? Na elke pagina hoop je de ontknoping te krijgen, maar Freeman weet het plot tot het laatst toe verborgen te houden.

Wat een geweldig spannend en soms bloedstollend boek. Freeman heeft er definitief een fan bij!