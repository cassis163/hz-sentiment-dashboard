De groene eend van Manu Causse gaat over een vader en zijn autistische zoon. Maar het boek gaat over meer. Het gaat over liefde, over schuldgevoelens, over het verlangen naar iets anders in het leven.
Het duurde bij mij even voor ik echt lekker in het verhaal zat, de vertelstijl is soms vrij ingewikkeld omdat er voortdurend gewisseld wordt van personage. Hierdoor was het mij niet altijd even duidelijk wie wie was. Het is geen boek dat je aan de rand van het zwembad kunt lezen zeg maar. Neem er de tijd voor, leer de personages kennen. Een boek dat zich leent om meerdere malen te herlezen en waarbij je dan ook iedere keer iets nieuws zult ontdekken. En waar je, eenmaal gewend aan de schrijfstijl, ook zeker van zult kunnen genieten!