"Looking for Alaska" van John Green, is Green's debuut YA-roman.
De hoofdpersoon van het boek, Miles "Pudge" Halter, een ironische nickname voor iemand die lang en slank is, is dol op laatste woorden van beroemde mensen. Hij kiest een school ver van huis vandaan en quote de laatsten woorden van Fran√ßois Rabelais als reden: "I go to seek a Great Perhaps".
Via zijn nieuwe kamergenoot Chip "The Colonel" Martin (degene van wie hij de nickname heeft gekregen), ontmoet hij zijn nieuwe vrienden Takumi Hikohito en Alaska Young, een mooi meisje met de nodige bagage, en later ook Lara met wie hij gaat daten.

Voor Miles gaat er een wereld open vol nieuwe dingen, eerste echte vrienden, eerste echte liefde, maar hij blijft ook bij zijn passie voor laatste woorden. De vriendenclub sleept Miles mee in een wereld vol avontuur en vooral kattenkwaad, waar Miles zich steeds meer gaat openstellen en ontwikkelen.

De telling van het boek is "before" en "after", je werkt in het begin naar een gebeurtenis toe waardoor er een doel is, maar na dit doel te hebben bereikt, gaat de snelheid er een beetje uit. Dit is jammer, maar de humor en de beschrijvingen maken veel goed.

Dit boek legt de basis voor Green's latere werk. De emoties en gevoelens van de jongeren in het boek weet Green sterk vast te leggen. Waar het plot een onderdeel van het verhaal is, zijn de ervaringen in het boek vooral door de emotionele impact erg belangrijk. Vooral de momenten waar weinig gebeurd maar veel verwerkt wordt met woorden en gesprekken, moeilijke levensvragen zijn tekenend voor dit boek. Niet op alle vragen uit het boek krijg je antwoord, zoals het echte leven dat natuurlijk ook niet altijd biedt. Maar Green weet op een kleurrijke manier eenvoudige dingen en gebeurtenissen te beschrijven, en weet met mooie woorden vooral ook emoties raak te beschrijven, zodat je als lezer ze mee gaat voelen.