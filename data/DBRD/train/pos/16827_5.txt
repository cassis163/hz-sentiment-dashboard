Ik kende de auteur, Maria Due√±as, helemaal niet toen ik in dit meeslepende verhaal begon te lezen. Een verhaal waarin ik meteen, van bij de eerste pagina's tot de allerlaatste pagina werd opgezogen. Een verhaal over radeloosheid en die telkens weer te boven te komen, over liefde die uiteindelijk veel maar niet alles overwint, over de zwarte kanten van oorlog en intriges, over spionage in al haar facetten.
Het boek zorgde ervoor dat ik ging nadenken over keuzes die mensen soms noodgedwongen moeten maken, en hoe wij daar als buitenstaander maar al te snel een mening over hebben.
Ik kreeg gaandeweg begrip voor mensen die in extreme situaties extreme keuzes moeten maken, en juist dat maakte het boek zo waardevol voor me.