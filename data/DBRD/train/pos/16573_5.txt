Na een ongeluk ligt Peters moeder in een coma en is Peters vader niet meer de man die hij vroeger was. Hierdoor is Peter genoodzaakt te stoppen met school, te gaan werken en de verzorging van zijn zusje op zich te nemen. Als hij haar op een dag ophaalt uit school en ze naar en winkelcentrum rijden, gebeurt het ondenkbare. Ze worden achtervolgd. En de achtervolger is niet van deze wereld…

Als ze even later een kledingwinkel binnenstappen , overtuigd Peter zichzelf ervan dat de achtervolging een hallucinatie was. Maar als zijn zusje het pashokje in verdwijnt en er niet meer uitkomt, wordt hem al snel duidelijk dat er iets vreselijk mis is. Zeker als niemand zich haar nog kan herinneren. Zelfs zijn vader beweert geen dochter te hebben. Het is alsof er nooit heeft bestaan…

Een betere samenvatting van het boek dan deze titel is er niet te vinden. Vanaf moment 1 word je meegezogen in het verhaal. Tijdens het ritje van Peter en Aisha naar het winkelcentrum worden ze opeens achtervolgd door een lijkbleke man met lange witte dreadlocks. De spanning is meteen te voelen en de verwarring begint wanneer dit opeens een gedachtespinsel lijkt te zijn. Dit zet de toon voor het hele verdere verhaal. Je wordt als lezer meegenomen en de spanning stijgt telkens en daarna de ontnuchtering , de verwarring van : he ??? Hoe kan dit? Wat is hier aan de hand? Stukje bij beetje ontdek je hoe dit allemaal kan en wat er onderliggend aan de hand is. Maar enkel na verschillende keren echt op het verkeerde been gezet te zijn. De vraag blijft wat is er gebeurd en wat niet?

Het boek leest echt als een trein en is een pageturner ! Wanneer je begint wil je gewoon alleen maar verder lezen. Door mij was het boek verkeerd ingeschat ( geef ik eerlijk toe). Mijn dochter wilde hem hebben en daarom hebben we hem meegenomen. De omschrijving van de auteur was oa dat het ook horror bevat en dat schrok me af. Maar wat ben ik blij dat ik me vergist heb.

Het boek is verdeeld in 41 overzichtelijke hoofdstukken. Het verhaal wordt hoofdzakelijk verteld vanuit de beleving van Peter. Maar ook zijn moeder die in coma ligt blijkt een belangrijke rol te hebben. Ook haar gedachten worden beschreven. J. Sharpe weet het ongeloofwaardige op een geloofwaardige manier weer te geven. Het plot laat je alle hoeken van de kamer zien en blijft je boeien.

Als je een boek wilt lezen dat anders is dan alle andere en je van thrillers houdt is dit een absolute aanrader om te lezen. Niet voor niets 5 sterren !