Vorig jaar had ik al eens de opvolger van dit boek, Schreeuw voor mij, gelezen. Dat was (ook) een fantastisch boek. Maar ik miste toch achtergrondinformatie omdat ik Sterf voor mij niet had gelezen. Dat gemis heb ik nu goedgemaakt.
Wat een geweldig goede thriller! Karen Rose is in staat om je bij de keel te grijpen en je niet meer los te laten voordat je buiten adem het boek hebt uitgelezen en dichtgeslagen. Mijn ogen vlogen over de regels om maar zo gauw mogelijk meer en meer te kunnen lezen. De spanning spat van elke bladzijde en van uur tot uur leef je mee met de zoektocht van Vito en Nick naar de moordenaar en zie je het kwaad steeds dichterbij sluipen.
Uitstekende thriller van hoogstaand niveau.