Wat een prachtig boek en dat voor in boek dat niet uit mijn favoriete genre komt. Zo zie maar weer dat het goed is af en toe uit je comfort zone te stappen.
Jip en Sander ontmoeten elkaar in 2007 en al meteen de eerste avond vraagt Jip hoe Sander t.o.v. kinderen staat, want zij wil ze heel graag en de biologische klok tikt (niet snel maar zeker) verder. Hoe dan ook ze vormen inderdaad een paar en nemen als eerste test een hond, een labrodor Gant. Als die slaagt beginnen ze wel even aan kinderen.
Dan begint de ellende, het lukt dus niet. Na heel veel moeite -beide hebben niet de ideale voortplantingscapaciteiten waardoor het echt een oneindige weg is- lukt het eindelijk om zwanger te worden en te voldragen van een twee-eiige tweeling met de werknamen Nick & Simon. Na de geboorte heten ze Maurits en Willem. Enkele maanden na de geboorte beginnen ze te merken dat het allereerst met Willem niet helemaal goed is, maanden later komt daar ook nog een probleem met Maurits aan het licht.
Hoe openhartig en emotioneel dit door Sander is beschreven, met op tijd ook nog plaats voor humor, is werkelijk heel bijzonder. Ik heb dit luisterboek werkelijk in één adem uitgeluisterd. Tijdens een (lange) training voor de Nijmeegse 4-daagse heb ik dit boek van ruim 7 uur luisteren helemaal geluisterd, Op het einde nog een ommetje van 10 minuten gemaakt om het uit te krijgen!
Ook de bijzondere complimenten voor de voorlezer Rik van de Westelaken, prachtig voorgelezen.
Dit boek is dus van harte aanbevolen met uitzondering, en dat is echt gemeend, voor jonge echtparen die nog een kinderwens hebben en zeker voor zwangere echtparen! Klasse 5 sterren van mij.
p.s. begrijp niet waarom dit boek niet op de shortlist debuten / luisterboeken staat.