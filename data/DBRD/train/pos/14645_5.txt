Het dossier is de tweede thriller van Anya Niewierra. Na Vrij uitzicht keek ik erg uit naar haar tweede thriller. Het dossier maakte het wachten helemaal waar. In het dossier gaan we terug naar de DDR-tijd. Josta Wolf ontwaakt na voor haar gevoel een korte nacht slaap. Toch is ze weken kwijt in haar tijd. Na onderzoek blijkt ze het slachtoffer te zijn geweest van orgaanroof. Al snel wordt duidelijk dat haar verleden hier mee te maken heeft.

In het dossier ga je terug naar het gevoel van de DDR. Persoonlijk was ik te jong om het bewust mee gemaakt te hebben. De beelden en artikelen die ik er later overlas. Het gevoel dat de inwoners van de DDR hebben gehad zit Anya uitstekend weer. De tijdslijn, het gevoel en het huidige Berlijn komen echt tot leven. Daarnaast weet Anya haar eigen achtertuin zo levendig neer te zetten dat ik voor mijn gevoel door het heuvelland liep.

Josta Bresse is een teruggetrokken vrouw. Ze is graag op zichzelf. Haar onzekerheden en angsten zijn levensecht. Ze heeft bondgenoten nodig en deze vind ze in Tom. Hij gaat er helemaal voor en weet de angsten van Josta op een mooie manier om te zetten in actie.
Het dossier heeft een bijzondere verhaallijn. Het is een thriller waarin persoonlijke angst voelbaar is. Het plot is een beetje voorspelbaar maar maakt het dossier niet minder spannend. De karakters, beeldende situatieschetsen en de Stasi verhalen maakte dat ik het dossier moeilijk kon loslaten.