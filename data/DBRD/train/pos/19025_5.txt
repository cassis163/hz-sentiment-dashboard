Jaarlijks verdwijnen er gemiddeld 23 passagiers op cruiseschepen. De vermisten gaan de boeken in als zelfmoordgevallen. Politiepsycholoog Martin Schwarz weet er alles van, want hij verloor vijf jaar geleden zijn vrouw Nadja en zoon Timmy op het cruiseschip Sultan of the Seas. Niemand heeft ooit kunnen ophelderen wat er tijdens die noodlottige reis is gebeurd. Aangenomen werd dat Nadja de bedwelmde Timmy eerst over de reling heeft gegooid en daarna zelf is gesprongen. Dan krijgt Martin een bericht van de excentrieke gepensioneerde Gerlinde Dobkowitz, die permanent op het cruiseschip woont. Zij heeft nieuws over zijn gezin. Hij boekt een hut voor twaalfduizend euro en gaat aan boord van het gewraakte schip. Van Gerlinde krijgt hij de teddybeer van Timmy die een Anouk, die acht weken daarvoor spoorloos verdween, in een prullenbak heeft gestopt. Martin wordt door scheepsmagnaat Yegor Kalinin gevraagd om dit mysterie op te lossen.

De auteur zet een zeer realistisch beeld neer van het leven op een cruiseschip. Al voert hij in het begin zoveel personages op dat het je als lezer even duizelt. Maar al snel wordt je betrokken in alles wat zich op het schip afspeelt. Fitzek verweeft alle verhalen zeer kunstig en vloeiend met elkaar tot een mooie verhaallijn. Humorvol, gruwelijk, realistisch maar ook vol met allerlei onverwachte wendingen. Al lezend komen de personages tot leven en bouwt Fitzek de spanning zenuwslopend op. Vooral Martin wordt op de voet gevolgd en raakt je als lezer. De plot volgt als je hem niet meer verwacht. Door deze huiveringwekkende psychologische thriller kijk je ineens heel anders naar zoâ€™n luxe reis op een cruiseschip! Passagier 23 is gewoon een geweldig boek en 5 sterren waard. .