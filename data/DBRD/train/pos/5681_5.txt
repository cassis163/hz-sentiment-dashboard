Big History is een boek dat “ons” ontstaansverhaal op geheel eigen wijze vorm geeft van “in het begin was er niets en toen knalde het uit elkaar” tot voorspellingen over hoe het in de toekomst zal gaan. Die voorspellingen zijn niet echt rooskleurig, maar jij en ik zullen er niet bij zijn. Het verhaal gaat over in structuren, energie en wetten van fysica. Zo probeert David Christian alle veranderingen in goede banen te leiden. Hij gebruikt hiervoor mooie uitspraken van bekende personen en onderzoekers. Daarnaast beschrijft hij theorieën van deze onderzoekers om orde in de chaos te scheppen.
Mijn eigen interesse kwam pas echt tot leven in het hoofdstuk over ‘leven’. Dit gaat over levende organismen en hoe zij zich aanpassen aan de veranderingen van de wereld om zich heen. Darwin komt aan bod.
Dit boek is niet om het verhaal van Genesis te ontkrachten maar om een ander verhaal te laten lezen gebaseerd op wetenschap. Ik vind dat er met respect over God en zijn plek in dit verhaal wordt geschreven, dat kon ik erg waarderen.
David Christian heeft echt van alles uitgezocht over dit thema, wat een werk is dat geweest! Hij heeft er veel hulp bij gehad, dat blijkt uit zijn dankwoord. De lijst met verklarende woorden die achterin het boek zit is door mij als leek op dit gebied veel gebruikt.
Dit is een van de meest fascinerende boeken die ik heb gelezen dit jaar over een onderwerp waar iedereen een mening over heeft. De informatie is zeer uitgebreid en gaat mij soms te ver. Door de fijne schrijfstijl van David hou ik het lezen vol. Maar vraag me niet precies wat ik allemaal gelezen heb, het is moeilijk na te vertellen omdat het zoveel is.
David Christian heeft echt van alles uitgezocht over dit thema, wat een werk is dat geweest! Hij heeft er veel hulp bij gehad, dat blijkt uit zijn dankwoord. De lijst met verklarende woorden die achterin het boek zit is door mij als leek op dit gebied veel gebruikt.