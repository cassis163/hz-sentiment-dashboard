Op zoek naar een fijn en vrolijk boek om te lezen stuit ik op deze titel. Het onderschrift “een vrolijke kijk op filosofie” maakt me nieuwsgierig. Een weddenschap tussen Socrates en Wittgenstein over de waarde van filosofie, in een hiernamaals, de ideeënwereld. Een boeiend gegeven als uitgangspunt.

Aan de hand van verzonnen personages, sommige gebaseerd op bestaande filosofen, laat de schrijfster op een leuke en begrijpelijke manier een aantal filosofische ideeën de revue passeren. Door het in de romanvorm te vertellen wordt het een goed leesbaar verhaal. De filosofische standpunten laten je soms echt wel weer even nadenken. De gebruikte humor zorgt zeker voor een vrolijke noot.

Heel af en toe voelde het net wat te lang aan, maar dat heeft zeker geen afbreuk gedaan aan dit toegankelijke boek!