Halfweg 2016 ben ik aan de reeks begonnen en na ongeveer anderhalf jaar heb ik afscheid moeten nemen van Frieda Klein.
Wat kan je van dit laatste deel nog meer zeggen? Ik vond het een heel spannend verhaal, je weet dat het je aan het einde van het boek uiteindelijk weet hoe het zal aflopen met de 2 hoofdrolspelers: Frieda en haar stalker-seriemoordenaar. Die vormden de rode draad doorheen de 8 boeken en dat was méér dan geslaagd.
Ik vond het een leuke insteek dat Frieda hier het gezelschap krijgt van Lola, een studente criminologie die een werk wil maken rond haar. Ik wil geen spoilers weggeven, maar ik vond de rol van Lola heel verrassend. Ik heb dit verhaal als e-book gelezen en best zo, want ik zou misschien anders de neiging gekregen hebben om te gaan piepen op de laatste bladzijden.
De volledige reeks is een aanrader voor wie houdt van psychologische thrillers. Wachten op woensdag en Als het zaterdag wordt, bevielen mij iets minder maar ik kan de dagenreeks rond psychotherapeute Frieda Klein enkel maar aanbevelen.