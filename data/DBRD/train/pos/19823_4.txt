Het Paulus Labyrint is het tweede boek van Leidenaar Jeroen Windmeijer. Net als zijn eerste boek, De bekentenissen van Petrus, speelt het boek zich binnen 24 uur af. En in Leiden. En er is toch iets onweerstaanbaars aan boeken waarin je eigen stad voorkomt. De plaatsen in het boek zie je voor je, waardoor je als het ware mee wandelt met de personages. Het geeft voor mij het boek een extra dimensie.
Het boek bestaat uit 3 pijlers, noem ik het maar. Drie onderdelen die afwisselend vertelt worden en samen het hele verhaal vertellen.
We hebben:
het verhaal van Paulus
het verhaal van priester Tiny
het verhaal van Peter
Het verhaal van Peter speelt zich af op 20-21 maart, de dag van de zonnewende. Als goede vriendin Judith verdwenen blijkt moet Peter 7 opdrachten vervullen waardoor zij weer vrij gelaten zal worden. De 7 opdrachten zijn terug te voeren op een oud geloof, dat ontstaan is bij Paulus, Mithras. Het voert te ver om alles uit te leggen, en dan zou ik ook te veel verklappen.
Maar ik vond het zeer interessant, en heeft mij ook aan het denken gezet over mijn eigen geloof.
Maar schrik niet, het is geen religieus boek, al komt er dus wel religie in voor. Het is vooral een keispannende thriller met een race tegen de klok. Die hem het hele centrum van Leiden door voert.
Of Jeroen echt de Dan Brown van de lage landen is kan ik niet beoordelen.
Jeroen heeft mij met dit boek aangenaam verrast. Ik vind dat je duidelijk kan zien dat hij gegroeid is als schrijver. Daarom:
4 sterren