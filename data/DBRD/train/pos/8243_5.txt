Wat had ik een heerlijk boek als dit even nodig zeg! Fijn om eindelijk weer even helemaal te verdwijnen in een verhaal en niet meer te willen stoppen met lezen.

Het boek ziet er niet alleen heel erg warm uit, het verhaal is dat ook! En met heerlijk veel humor – zelfspot van de 12-jarige vertelster Jaz over haar dyslexie – naast de ontroerende gedeeltes waarin het duidelijk wordt wat vluchtelinge Nadima heeft meegemaakt.
Naast dat het over de groeiende band tussen Jaz en Nadima gaat, die hecht bevriend raken ondanks dat ze elkaars taal niet goed spreken, gaat het ook over jaloezie en oude vriendschappen die een nieuwe vorm moeten krijgen én over families, in allerlei soorten en maten.

Echt een hartverwarmend jeugdboek, wat heerlijk wegleest en waar je stiekem ook een beetje trek van krijgt!