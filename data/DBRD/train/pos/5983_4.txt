Bij het zien van de rustgevende cover verwacht je een boek te gaan lezen over de natuur en alles wat daarmee samenhangt. De titel doet wat zweverig aan en je moet dan ook echt openstaan voor spiritualiteit om het te gaan lezen.
In de inleiding vertelt de auteur waarom hij dit boek heeft geschreven, hoe hij erop kwam om het te schrijven.
De auteur laat je in 24 hoofdstukken anders naar jouw leven kijken, naar je lichaam, waarom je geboren bent, je karakter, je relaties, jouw ziel, waar het in het leven omgaat en je levenseinde. Je komt erachter, als je daar nog niet achter was, dat er meer tussen hemel en aarde is, dat jouw lichaam eigenlijk maar een huls is van je ziel, maar waar je wel goed voor moet zorgen. Je komt erachter dat iedereen een gids heeft, waarom je die hebt, wat die doet en hoe je die kan ontmoeten Je komt meer te weten over dromen, uittreden, gedachten, religies en geloven. Hij geeft voorbeelden van mensen die bepaalde ervaringen hebben gehad zoals de persoon die met haar ziel bij haar eigen operatie was. Ook kom je meer te weten over de natuur, de planten en dieren en wat die voor je kunnen doen. Soms roept het een herkenningedachte op omdat er een ervaring wordt beschreven die je zelf ook al eens hebt meegemaakt zoals bijvoorbeeld het zien van je overleden huisdier.

Lees verder op https://surfingann.blogspot.nl/2018/02/leven-in-het-licht-antoine-kop.html.