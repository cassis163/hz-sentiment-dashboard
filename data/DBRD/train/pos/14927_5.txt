Bij het zien van de schitterende cover krijg je het gevoel dat er iets ergs staat te gebeuren of iets ergs is gebeurd. Het heeft iets onheilsvoorspellend.
Je zit gelijk in het verhaal, het verhaal heeft je in zijn greep en laat je niet meer los tot je het boek uit hebt. Je wilt weten of Oscar gelijk heeft en krijgt, hoe hij wraak gaat nemen en wat er allemaal gaat gebeuren, maar je wilt ook weten wat er precies gebeurd is. Soms loop je je te ergeren aan Oscar en wil je hem tot de orde roepen, maar tegelijkertijd begrijp je hem. Begrijp je waarom hij wraak wil nemen. Je wenst niemand toe wat hij heeft meegemaakt. Ondertussen krijg je ook respect voor hem, hoe hij met bepaalde mensen omgaat, hoe hij bepaalde mensen probeert te helpen.
Het plot is heel verrassend, die zie je niet aankomen omdat je verwachtte dat het een totaal andere kant op zou gaan. De keuze voor de titel van het boek is dan pas echt duidelijk en kan je alleen maar beamen dat er geen betere titel voor het boek is.
Het boek is vlot, beeldend, bijna filmisch geschreven. De juridische taal die er af en toe in voorkomt is niet storend, het wordt al snel duidelijk wat het betekent. In het begin wordt er af en toe een hoofdstuk naar 20 jaar eerder terug gekeken, daarna lees je door middel van flashbacks van Oscar, doordat hij zijn verhaal aan deze en gene vertelt, het hele verhaal duidelijk. Op het eind komt alles tezamen en begrijp je zelfs een bepaald persoon beter.
De karakters in het boek zijn heel geloofwaardig. Een ieder die erin beschreven wordt, hadden zomaar echt kunnen bestaan. Iedereen kent wel bepaalde types die worden beschreven. Voor veel mensen kunnen bepaalde gebeurtenissen die beschreven worden, herkenbaar zijn omdat ze het zelf hebben meegemaakt of kennen iemand die dat heeft meegemaakt. Begrijpen Oscar omdat ze hetzelfde zouden doen, misschien op een iets andere manier.
Dit is een boek dat je nog wel even bezig houdt nadat je het uit hebt. Je gaat je afvragen hoe je zelf met hetgene wat Oscar is overkomen, zou omgaan als het jou zou overkomen. Zou je na verloop van tijd er vrede mee krijgen of zou je ook wraak willen nemen. Het boek is dan ook een echte aanrader.