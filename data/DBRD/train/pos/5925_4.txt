Twee vrouwen uit een verschillend milieu worstelen beide met eenzelfde kwestie namelijk erkenning. Ze willen gewaardeerd worden en zitten vol onzekerheden of dat wel het geval is. Onderling schrijven ze elkaar hierover alleen mag niemand om hun heen dat weten.

Voordat ik dit boek ging lezen dacht ik even dit zou wel eens een langdradig historisch verhaal kunnen zijn hetgeen totaal niet mijn genre is. Het tegendeel is waar. Bij het oppakken van het boek valt me op dat de cover echt mooi is. Het straalt klasse en welvaart uit.
We gaan lezen en we blijven lezen want het verhaal grijpt je vast en ontroert .Op een enorm mooie manier geschreven en vertolkt. het woord van de jonge Aaltje afgewisseld met het schrift van de wat oudere rijke Celine. Elk hun twijfels worstelingen en onzekerheden en wat is het vreselijk ontroerend en mooi beschreven.
Ik kon me echt inleven in het verhaal en zag de ruimtes waarin het verhaal zich afspeelde levendig voor me. De emotie vloeide van papier je gedachtes binnen. Ik had het boek ook snel uit want ik kon het niet naast me neer leggen.

Het einde van het verhaal heeft me een traantje doen weg vegen. De opbouw is rustig maar toch geniaal bedacht en geeft de lezer inkijk in een prachtig verhaal tot het einde aan toe.
Erg mooi gedaan!