‘Wraakgodin’ is de eerste in het Nederlands vertaalde thriller van de Oostenrijkse auteur Bernhard Aichner. Aichner heeft al meerdere titels op zijn naam maar nog niet eerder was er een boek in het Nederlands vertaald.

In Wraakgodin maken we kennis met het hoofdpersonage Blum. Blum groeit op als pleegkind bij een begrafenis ondernemers gezin. Zij is in haar jeugd ernstig getraumatiseerd en heeft als overlevingsmechanisme geleerd haar gevoel en emoties uit te schakelen om zich staande te houden. Dit overlevingsmechanisme gebruikt zij in het heden en dagelijkse leven nog steeds. Op het moment dat zij of haar dierbaren bedreigd of in gevaar komen veranderd zij in een meedogenloze wraakgodin en slaat ze genadeloos toe.

Het boek leest als een trein. Bernhard Aichner heeft een typisch staccato schrijfstijl waarbij elke zin een onderhuidse spanning en een belofte in zich heeft. Er wordt met weinig woorden vaak heel veel gezegd. Korte krachtige zinnen en gruwelijke details. Het boek met veel plezier gelezen en waardeer het dan ook met 4 sterren.