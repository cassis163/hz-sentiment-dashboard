Merthe is heel erg boos, ze heeft totaal onverwacht van haar ouders iets gehoord waar ze erg van geschrokken is. Ze mag van haar ouders gelukkig wel samen met haar vriendin Anouk bij Fenneke logeren, die hebben een gastenverblijf waar ze mogen slapen.
’s Avonds vertelt Merthe aan haar vriendinnen wat haar dwarszit en met welke vragen ze zit. Anouk bedenkt dé oplossing: Glaasje draaien.
Ondanks dat de meiden echt wel hebben gehoord en op social media hebben gelezen dat dit een gevaarlijk spelletje is durven ze dat tegenover elkaar niet echt toe te geven en gaan ze aan de slag.
Die avond loopt enger af dan ze gedacht hadden en heeft veel invloed op de rest van het verhaal van de meiden. Merthe zit nu met nóg meer vragen en gaat op onderzoek uit in de plaats waar ze vroeger gewoond heeft.
Daar logeren ze bij een tante van Merthe en haar vriendin Margreet die medium is. Zij begeleid de meiden verder met alles wat ze meemaken.
Ze belanden in een heel spannend avontuur dat ze nooit zullen vergeten. En laten de lezer achter met een mooi plot en een hoofd vol gedachten.
Het nawoord van Liesbeth van Dijk is gelukkig erg duidelijk, glaasje draaien en paranormale zaken zijn geen kinderspel. Je kunt dit boek aan de ene kant lezen als een grote waarschuwing voor kinderen om er niet aan te beginnen.


Aan de andere kant kun je dat aspect ook loslaten en moet je geestverwanten vooral lezen als een spannend boek voor kinderen vanaf een jaar of 12 omdat Hilda van het boek echt een pareltje heeft gemaakt met geloofwaardige personages en een goede pakkende verhaallijn.
Je leest vaak in jeugdboeken dat ouders volledig aan de kant worden gezet maar hier wordt daar goed mee omgegaan. Ouders of andere volwassenen worden er tot op zekere hoogte wel bij betrokken. Dat is realistischer dan dat kinderen volledig hun eigen weg gaan.
Ook is er ruimte voor gevoelens en gedachtes waardoor je als lezer echt met de personages meeleeft.
De cover is erg indrukwekkend, mooi gemaakt en passend bij het verhaal en daarbij bedoel ik vooral op de gezichtsuitdrukking van het meisje op de cover.