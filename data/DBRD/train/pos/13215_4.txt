Titel: Zomerliefde
Auteur: Erica James
Genre: Feelgood
Uitgever: De Fontein Romans en Spanning
Verschijningsdatum: 24-04-2018 (opnieuw uitgebracht)
Blz.: 496

Over de auteur:
Erica James (1960) is een Britse bestsellerauteur. Ze werkte als als secretaresse bij verschillende bedrijven. Na een cursus creatief schrijven was ze gemotiveerd genoeg om op die weg door te gaan. In 1996 debuteerde ze met A breath of fresh air en sindsdien leeft ze van het schrijven. Haar roman Gardens of delight werd bekroond met de Romantic Novel of the Year Award 2006. Erica James wordt vooral geprezen om haar meeslepende manier van schrijven. Haar werk behoort tot het genre van de romantische suspense, maar in haar geval met de nadruk op het romantische.

Achterflap:
Izzy zit er even helemaal doorheen. Haar baan gaat nergens heen, haar vriend heeft haar gedumpt, en ze weet eigenlijk nog steeds niet wat ze wil met haar leven, ook al is ze nu 31. Als vrienden haar uitnodigen om de zomer door te brengen in hun vakantiehuis op Corfu, is ze daar dan ook echt wel aan toe.

Een zonovergoten eiland, een knappe Griekse buurman, een intrigerende thrillerschrijver die op het eiland een nieuwe bestseller wil schrijven – alle ingrediënten voor een onvergetelijke zomer.

Mijn mening:
Izzy Jordan besluit na een nare tijd in te gaan op het aanbod van haar beste vrienden om de zomermaanden bij hun, in hun vakantiehuis, op Corfu door te brengen. Laura en Max Sinclair hebben Izzy op een bijzondere manier ontmoet waarna er een vriendschap voor het leven is ontstaan.
Op Corfu zou Izzy lekker moeten genieten en vooral tot rust moeten komen zodat ze na de grote vakantie weer als de slag kan als lerares, een baan die ze met hart en ziel vervult. Het is de bedoeling dat ze alle sores even loslaat en geniet zonder teveel over alles na te denken.
Helaas loopt het anders en ontmoet Izzy de knappe buurman Theo Vlamakis en zijn bijzondere vriend Mark St.. James. Vooral in het eerste gedeelte van het verhaal draait alles om de vriendschappen van de hoofdpersonen, in dit gedeelte gebeurt er verder niet zo veel maar leer je de hoofdpersonen goed kennen. Erica James heeft er veel aandacht aan besteed oom de hoofdpersonages zodanig uit te werken dat je als lezer enorm meeleeft hoe het komt dat ze zijn geworden tot wie ze nu zijn.
Veel terugblikken naar het verleden maken de personen stuk voor stuk bijzondere mensen, ieder draagt op zijn eigen manier een berg balast uit zijn verleden met zich mee.
Op Corfu wordt vooral genoten van de rust, de vrijheid en de vriendschappen die er al waren en die gesloten worden. Sommige gaan zelfs nog verder dan dat…..
Dit lees je met een glimlach op je gezicht, vervolgens geeft Erica het verhaal een bijzondere wending en verplaatst het onderwerp vriendschap en liefde zich naar spanning en onrust.
Een van de hoofdpersonen lijkt ingehaald te worden door zijn verleden met verstrekkende gevolgen, dit zet direct ook alle vriendschappen op scherp en je wordt als lezer zeer nieuwsgierig waar dit zal eindigen.
Zomerliefde eindigt zoals een goede feelgood hoort te eindigen, dat is ook niet het belangrijkste van het verhaal.
Het gaat om de gevoelens en emoties die de schrijver in haar boek heeft weten te leggen waardoor ik het boek met veel plezier heb gelezen.
Toepasselijk in deze warme vakantieperiode kan ik zeker iedereen aanraden dit boek op te pakken mocht je graag een paar uur lekker willen weg zwijmelen in een toch wel indrukwekkend verhaal.

Zomerliefde krijgt van mij 4 sterren.
Bianca