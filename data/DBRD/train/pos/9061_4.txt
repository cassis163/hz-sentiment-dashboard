een debuutroman van een jonge man uit Friesland, die maar liefst ruim 5 jaar geschaafd heeft aan een boek die je van het begin tot het eind boeit. Het verhaal Eland begint met een baby van 10 maanden die uit zijn bedje kruipt, naar de doka van zijn vader en daar een bijtende vloeistof drinkt. Gelukkig wordt snel ontdekt dat hij door het openstaande raam naar buiten kroop en wat er daarna gebeurde. Hij komt op tijd in het ziekenhuis en dokter Goetmakers verricht een gewaagde operatie, waardoor de jongen Daniel gered wordt.
We volgen Daniel in zijn opgroeien, waarbij hij totdat hij naar de basisschool gaat erg aan zijn moeder hangt en je langzaam ziet dat zijn ouders van elkaar vervreemden. Tegelijkertijd volgt er een2e verhaallijn over dokter Goetmakers.
Om en om volgt er een gedeelte over het opgroeien van Daniel, leren zijn familie en vrienden kennen en het verhaal van dokter Goetmakers, zijn gedragingen tijdens zijn laatste werkzame jaren en hoe hij zijn pensioen beleefd en zijn vrouw die problemen heeft met ouder worden.
Tijdens de puberteit van Daniel komen de 2 verhaallijnen samen en zien we hoe Daniel worstelt met verliefd zijn, seks en vriendschappen. Een mooie zin in de zoektocht naar seks is Niemand ruimt zo snel zijn troep op als een man die seks verwacht.
Het boek is opgebouwd in 6 delen, waar na elk deel een paginagrote foto verschijnt. Erg mooi.
In elk deel is Daniel ouder en het laatste deel is een mooie ontknoping.
Een boek met kleurrijke personen en zeker ook geschikt voor de Young Adult lezer.
Er komen onderwerpen aan de orde zoals schuld en vergeving, opgroeien, fouten maken, liefde en trouw, ontrouw, liegen, bedriegen. Een fascinerende kijk op menselijke relaties. Het zou zo maar over echte mensen kunnen gaan. ;-)