Ik heb voor dit boek gekozen en meegedaan aan hebbanbuzz omdat de beschrijving mij erg aansprak. Na het lezen van een kort fragment leek het mij een spannend boek en was ik vooral geprikkeld om verder te lezen. Ook zou dit mijn eerste kennismaking met Ilse Ruijters zijn en ik zie haar naam wel steeds vaker voorbij komen.

De titel
Behalve het fragment vind ik de titel zo bijzonder en tegelijkertijd, ook doordat ik weet dat het een psychologische thriller is, intrigerend. Het maakt mij als lezer nieuwsgierig hoe het verhaal zal zijn gelinkt aan deze titel.

De cover
De rustige cover van het vele wit met de vlinder blijft niet heel goed hangen, echter doordat de titel al zo blijft hangen is dat ook minder nodig wat dat betreft. Als de cover bijvoorbeeld heel druk was geweest dan was dit in combinatie met de titel ook wel weer heftig geweest.

De schrijfstijl
Ilse slaagt er goed in de spanning in het verhaal op te bouwen. Ik kon het boek maar met moeite wegleggen omdat ik zo nieuwsgierig was hoe het verder zou gaan en af zou lopen. Vanaf het eerste begin werd ik al gegrepen door het verhaal, namelijk door bijvoorbeeld: "Ik ben uitgeschakeld. Ik ben twee keer ik. Ik voel pijn en ik voel niets." De spanning werd nog meer opgewekt door in dezelfde intro de tekst: "Vandaag verzuipt mijn toekomst in een bloedplas die niet wil ophouden met groter worden. En hij kijkt me aan. Hij staart me recht in mijn ogen. Ik had helemaal nooit iemand moeten vertrouwen."
De korte hoofdstukken met o.a. ook de flashbacks en weer terug naar later zorgen ervoor dat je goed bij het verhaal blijft (en moet blijven). Ook de pagina's waar alleen later op staat maken je als lezer nieuwsgierig voor wat komen gaat.
De verschillende personages zijn goed uitgewerkt en ik kon mij erg inleven en ook de situaties met personen zo voor mij zien. Net zoals de gedrevenheid die Elin heeft om achter de waarheid te komen en niet opgeeft. Als lezer wou ik ook niet dat zij op ging geven en hoopte ik dat zij echt achter de waarheid zou komen.

Het verhaal
Ik vond het interessant om te lezen dat dit verhaal zich afspeelt in een tbs-kliniek waar Elin is gaan werken omdat zij dacht daar de waarheid te vinden. De verschillende personages zijn goed uitgewerkt omdat ook echt in een tbs-kliniek de mensen verschillend zijn. Ik was nog wel benieuwd naar meer over Jurgen te weten komen, omdat ik zijn acties ook wel ver vond gaan als professional. Ik had mij ook voor kunnen stellen dat er uiteindelijk ook iets met hem aan de hand bleek te zijn.
Ik ben zo onder de indruk van het verhaal; de combinatie van spanning met de werkomgeving, met de zoektocht en hoe dit onder woorden is gebracht en uiteindelijk steeds meer naar de ontknoping gaat. Overweldigend spannend! Het verhaal blijft nog lang sudderen.

Conclusie:
Een geslaagde eerste kennismaking met de boeken van Ilse Ruijters en ik ga zeker meer van haar lezen!