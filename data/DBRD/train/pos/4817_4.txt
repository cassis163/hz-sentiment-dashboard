Als twee jongens in het bos het lichaam van een jong meisje vinden, is dit de start van een angstaanjagend spel tussen politie en een zeer zieke geest. Aan Holcher de taak om dit spel tot een goed einde te brengen. Hij roept hierbij de hulp in van zijn ex collega. De zeer depressieve Mia.

In de eerste hoofdstukken gaat het vooral over deze Mia en haar mentale staat op dat moment. Ze ziet het leven niet meer zitten en wil er het liefst een einde aan maken. De manier waarop de schrijver je meeneemt in haar uitzichtloze leven is adembenemend. Je voelt haast haar pijn. Gelukkig komt Holcher roet in het eten gooien en dan komt het verhaal pas goed aan het rollen. Zo goed, dat ik het lastig vond om het boek weg te leggen. Heerlijk verhaal, dat mij doet uitkijken naar het volgende deel in deze serie!