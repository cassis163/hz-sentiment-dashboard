In deel twee zitten de hoofdrolspelers uit het eerste deel inmiddels een paar maanden op de Academie en is het kerstvakantie. Iedereen gaat naar huis om de kerstdagen door te brengen. Imogen ook.
Ze komt bij toeval het Orakel van Delphi tegen die haar een nieuwe voorspelling laat ontvangen. De andere acht Uitverkorenen krijgen op dat moment allemaal dezelfde droom over een jongen met spookachtig groene ogen. Is dat toeval ofâ€¦.heeft het iets met de waarschuwing van het Orakel te maken?
Na de vakantie gaat de groep samen Epps, de fotografieleraar, op avontuur buiten de Academie om de wereld te beschermen. Ze maken nieuwe vrienden en vijanden. Vooral de heksen willen hen dwarszitten. Gelukkig hebben ze er twee vrienden bij, Nylora en Jayden die hen kunnen helpen.
In deel een heb je de hoofdrolspelers leren kennen, Kaida, de tweeling Aeon en Milo ,Lexi, Drake, Cera ,Damian, Harper en Imogen zelf. Nu leer je Nylora en Jayden kennen, beide zijn belangrijk voor het verhaal en voegen extra dimensie aan het verhaal toe. Ik kan niet kiezen wie ik het leukste vind.
Ook komen er sirenen en heksen in voor, allemaal met hun eigen gaves. Dat maakt het een mooi, spannend verhaal.
De Uitverkorenen moeten hun skills in dit deel nog meer gebruiken , zelfs skills en gaves die ze nog niet wisten dat ze die hadden. Dat maakt het spannend en leuk om te lezen. Kunnen ze hun gaves de baas ?
Natuurlijk zit er veel actie in ,maar ook romantiek en veel humor. Soms moet ik erg lachen om de uitspraken van bijvoorbeeld Cera en Aeon.
Het verhaal begint meteen al goed en je wil weten wat er met de waarschuwing van het Orakel bedoelt wordt. Zouden ze de opdracht die ze hebben gekregen kunnen uitvoeren?
Het is tot het eind spannend, je denkt te weten dat het op een bepaalde manier zal aflopen, maar dat is dan toch net even anders.
Ik kijk alweer uit naar het volgende deel.
5 sterren