Blow-Up is het eerste boek waar ik mee mocht kennis maken van de hand van Belinda Aebi, een boek waarvan de opbrengst trouwens geschonken wordt aan artsen zonder grenzen - prachtig initiatief. Ik moet zeggen dat je van bij het begin van het boek reeds in het verhaal gezogen wordt. Zeer vlotte schrijfstijl en je wil het boek in 1 ruk uitlezen, wat sommigen van de leesclub ook effectief gedaan hebben :).

Het verhaal begint met een vluchtmisdrijf waar Saskia en haar vriend Ruben getuige van zijn, hoe gecompliceerd dit allemaal kan worden is iets wat niemand kon verwachten op voorhand. Je weet echt niet welke kant deze thriller uitgaat. Een aanrader!