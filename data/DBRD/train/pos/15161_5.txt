Geen recensie, maar enkel mijn mening over seriepersonage David Hunter.

David Hunter is totaal anders dan ik verwacht had. Het ligt waarschijnlijk ligt aan zijn familienaam, want ik dacht dat de man nogal gewelddadig zou zijn. Ik zag een jonge, gespierde vent voor me, een beetje zoals de Jack Reacher van Lee Child. Al gauw bleek echter dat David huisdokter was! Nou ja, forensisch antropoloog, zoals later bleek. Een dertiger, vermoed ik, die een groot verdriet met zich meedraagt en nogal op zichzelf is. David Hunter is een seriepersonage dat ik in mijn hart gesloten heb, zijn gedrag in zeer uiteenlopende omstandigheden heeft mij ervan overtuigd dat hij een zeer aimabel man is, een man die er alles aan doet om de mensen die hij liefheeft te beschermen. Hij laat zich niet snel van zijn stuk brengen, is rustig en heeft een gestructureerde geest. Mijn kennismaking met Hunter is zeer geslaagd, en dat is in niet geringe mate te danken aan het prachtig geconstrueerde verhaal dat Simon Beckett elf jaar geleden schreef.