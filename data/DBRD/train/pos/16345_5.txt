In de afgelopen maand, januari, is Kim al 10 jaar schrijfster en heeft ze meerdere boeken geschreven, waaronder de lillith trilogie (gebonden in duister, verbroken in schemer en geboren in licht), daarnaast hydrhaga (stand-alone) en inmiddels is ook haar boek: vertellingen van de ondergang 1 – bloed, verschenen. Naast al deze boeken zijn er ook al boeken vertaald in het Engels voor verkoop in het buitenland. Kim ten Tusscher heeft dus echt bekendheid gemaakt als fantasyauteur van Nederlandse bodem.
Kim is geboren in 1979 in Twente en daar woont ze nog steeds in een huis uit 1902. Naast schrijven houdt Kim van geschiedenis, reizen en avontuur. Zowel fietsend als wandelend.
Bloed is het eerste deel binnen de serie vertellingen van de ondergang. Dit deel is verschenen in april 2017. Het is een op zichzelf staande serie, die verder gaat waar de lilith trilogie stopte.
Deel 2 van deze serie zal in april 2018 verschijnen. De boeken van Kim ten Tusscher worden via uitgeverij Zilverspoor uitgebracht.

Waar gaat dit boek over?
Iedereen dacht dat het moment dat Lilith het profeetschap aanvaarde het einde betekende van Merzia. Haar aanwezigheid bracht echter vrede en stabiliteit naar het koninkrijk. Daaraan komt een einde als de erfgenaam van de troon terugkeert. De jonge, maar haatdragende Rayender wil wraak om wat zijn vader en het rijk tien jaar eerder is aangedaan. Wanhopig probeert Lilith een nieuwe oorlog tegen te houden.
Ook de plannen van Kiril worden ruw verstoord door de terugkeer vn de koning. Zelfingenomen als hij is, ziet hij zichzelf als de man die Merzia naar een hoger plan kan tillen. In plaats van zijn greep op de macht te versterken, moet Kiril echter zijn zwaard weer oppakken en in dienst van de meedogenloze Rayender strijden voor het behoud van zijn eigen idealen.
Ver van dit grimmige strijdtoneel, in de woestijn Cornuagh, wont Nighram samen met haar ouders. De enige schaduw op haar eenvoudige leven is de hoon van haar leeftijdsgenootjes. Dan duiken ook hier de strijders van de Goden op…. Wat heeft dit gezin met Merzia te maken??

Wat vind ik van dit boek?
Heel kort en krachtig gezegd is het een heel vervelend boek, daar je het niet kan wegleggen,… en na afloop zoiets hebt van…waar is deel 2? Is er niet?? Neeeeeeeh.
Dat wordt wachten dus… Kim heeft zichzelf bij Bloed, echt overtroffen. Daar de eerdere boeken wat wisselen in spanning, leuk, goed, duidelijk,.. is dit boek gewoon echt goed geschreven. Het zit van begin tot het einde goed in elkaar. Maar het verhaal is ook echt veel leuker, dan de lilith trilogie. Ik hoop dat Kim dit weet vast te houden in deel 2.
Het enige minpunt in het boek vind ik (ik probeer hierbij zo min mogelijk te spoilen), is de verhaallijn van Lilith in combinatie met Jacob. Haar rol word meer of minder weer gedwongen en gaat weer zover dat haar priveleven met haar partner Az-Zhara overhoop ligt. Het gaat mbt Lilith steeds dezelfde kant op, terwijl ik het juist een leukere richting vond toen Lilith wat meer over zichzelf te zeggen had.
Ik geef het boek 5* (dik verdiend)