De kracht van zes is de opvolger van het boek I am number four. De serie gaat over tien tieners die afkomstig zijn van de planeet Loriën. Op jonge leeftijd zijn zij met hun begeleiders naar de aarde gekomen en hebben zich verspreid. Bij hun vertrek kregen de kinderen ieder een kistje mee . De Mogadoren, een vijandig ruimtevolk, maakt jacht op de tieners en probeert de kistjes in handen te krijgen. Toen de kinderen naar de aarde kwamen kregen zij allemaal een nummer. Deze nummers hebben te maken met een beschermingsformule. De tieners kunnen alleen maar op volgorde worden gedood. Nummers 1,2 en 3 zijn inmiddels vermoord. In dit deel maken de Mogadoren jacht op nummers 4, 6, 7 en 10.
Na een confrontatie met de Mogadoren in I am number four zijn nummer 4 (John), nummer 6 (Maren Elisabeth) en hun vriend Sam gevlucht en zwerven rond in Amerika. Ze gaan op zoek naar de kistjes die zij als kind meegekregen hebben. Bij het openen van een kistje komt er en sterrenstelsel uit waarop te zien is dat er ergens in Spanje iets belangrijks gebeuren gaat. Nummer 6 besluit naar Spanje af te reizen terwijl Nummer 4 en vriend Sam in Amerika op zoek gaan naar de verdwenen vader van Sam en het inmiddels gestolen kistje. Op hetzelfde ogenblik gaan nummer 7 (Marina) en nummer 10 (Ella) in een oud klooster in Spanje op zoek naar een Loriënkistje. Terwijl zij hun kistje openen ontdekken de Mogadoren de verblijfplaats van de twee en barst de strijd los. Zou nummer 6 op tijd in Spanje arriveren om de meisjes te redden?
Het boek was prettig leesbaar. Voor een goed begrip van dit verhaal is het verstandig eerst deel 1 gelezen te hebben of de film 'I am number four' te hebben gezien. Het boek gaat verder op het punt waar het eerste deel eindigt. Zonder voorkennis is het dus lastig om het verhaal goed te kunnen volgen. Erg fijn is dat de hoofdstukken die over Ella en Marina gaan een ander lettertype hebben dan de hoofdstukken die over John en Maren gaan. Zo raak je niet in de war. Er zat ontzettend veel spanning in het boek. Het boek liet mij niet meer los en ik wilde het in één keer uitlezen. Ik verheug mij erg op deel 3 en op de film van dit boek. http://www.youtube.com/watch?v=6ZLHwQwqCzg