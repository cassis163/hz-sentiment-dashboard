Uitgeverij Zilverbron heeft veel intrigerende en boeiende schrijvers, waaronder Sebastiaan Koen. De auteur schrijft ‘De verhalen van Auruco’, waarvan het tweede deel naast een pageturner ook een prachtig boek over verantwoordelijkheid, loslaten en verwerken van het verleden is. Wat maakt het boek zo prachtig?
Als eerste de structuur van het boek. Het verhaal begint met een flashback, heeft vijftien hoofdstukken en een epiloog. De flashback is een sterke opening omdat het de lezer informatie geeft over Thorgdar. Het gaat om een gebeurtenis die een enorme impact op dit personage heeft en waarvan de meeste andere verhaalfiguren niet op de hoogte zijn.
Het gevolg hiervan is dat Thorgdar groeit als personage. De schaduwbeelden die de Koen gebruikt geven hem diepgang en versterken zijn karakter. Schuld, vriendschap, verantwoordelijkheid en onbaatzuchtigheid zijn thema’s die voor deze absurde held een belangrijke betekenis hebben.
Daarnaast wordt het thema verantwoordelijkheid door de auteur sterk uitgewerkt. Dit gevoel is niet alleen belangrijk voor de hoofdpersonages, maar ook voor het conflict dat zich in Auruco afspeelt. Vanuit de responsabiliteit van de helden komt burgerlijke ongehoorzaamheid voort en dat levert een spannend conflict op dat heel overtuigend en filmisch wordt beschreven.
Er is nog een ander onderwerp dat de auteur op de juiste wijze uitwerkt en dat is schuld. Bij alle personages die hiermee te maken krijgen lukt het de auteur steeds uitersten te laten zien, waardoor er een interessante ethische laag in het verhaal komt. De verschillende reacties van de personages op een gebeurtenis laten zien hoe complex oorlog is.
Dus iedereen die een prachtig boek wil lezen over verantwoordelijkheid, schuld en loslaten kan ik ‘het koninklijk verraad’ van harte aanraden! #eenkoninklijkverraad #sebastiaankoen #uitgeverijzilverbron