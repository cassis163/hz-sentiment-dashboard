Het is alweer een tijdje terug dat ik het eerste boek in deze duologie gelezen heb. Ik vond het toen aan de ene kant wel echt oprecht heel leuk, maar het miste een beetje de wow factor. Maar ik had gisteren zin in een boek dat ik even snel tussendoor kon lezen en dus heb ik deze uit de kast geplukt.

En ik moet zeggen, het tweede deel vond ik eigenlijk ook wel oprecht heel leuk. Ik moet zeggen dat wat mij betreft de relatie tussen Vanessa en Justin niet altijd even overtuigend is, maar het verhaal van het tweede boek, het mysterie en de manier waarop het is opgeschreven, werkte voor mij eigenlijk best wel prima.

Het is nog steeds geen hoogstandje. Het is een heerlijk wegleesboek om lekker op een avondje uit te lezen. Het einde voelde ook wel wat gehaast, maar verder kende het boek een prima tempo, mooie beschrijvingen van de dansscenes, invoelbare beslissingen van Vanessa en ook het toevoegen van het dagboek van Margaret had echt een toegevoegde waarde waardoor het verhaal nog net een stukje interessanter werd.

Dus, ik zal de 3,5 ster die ik wilde geven naar boven afronden, omdat ik er toch best wel veel plezier in heb gehad om dit boek te lezen!