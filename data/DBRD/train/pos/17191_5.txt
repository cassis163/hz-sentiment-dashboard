" Als je er klaar voor bent om de leiding te nemen en ook echt iets te dóén, laat het me dan maar weten. Ik wacht hier op je." ~ p114

Heb ik nu echt serieus de laatste 50 bladzijden 3x met tranen in mijn ogen gezeten?! Wauw, die zag ik echt ff niet aankomen... Wat een prachtig einde van een geweldige serie. Petje af voor Alexandra Brachen!

"Het punt is... Wat ze je er niet bij vertellen over vergiffenis is dit: je vergeeft niet voor de ander, maar voor jezelf." ~ p164.

Een onzeker licht is het derde en laatste deel van The Darkest Minds-trilogie. Het boek waarin duidelijk moet gaan worden wat de toekomst te bieden heeft. De vreselijke heropvoedingskampen, vluchtende en bange kinderen met gaven waar ze nooit om gevraagd hebben, een ondergedoken president die het voor het zeggen heeft. Al dat vechten voor vrijheid... gaat het ze lukken om de regering te ontmaskeren en ten val te brengen? Een ding is zeker: Ruby geeft het niet zo snel op!
Alexandra Brachen heeft met Ruby een geweldig personage neergezet waarin je vertrouwen hebt, op durft te bouwen en ondanks haar gebreken een vriendin in ziet. Alle personages voelen als vrienden, en zelfs voor Clancy weet ze empathie te creëren. Elk deel is spannender dat het vorige, en in dit laatste deel weet ze zichzelf absoluut te overtreffen. Vanaf de eerste pagina word je het verhaal ingezogen en laat het je niet meer los, je wilt alleen nog maar lezen en je MOET weten hoe het afloopt. En mennnn wat een einde!!!

"Maar angst is waardeloos. Het houdt je tegen als je juist in beweging moet komen. En het bestaat alleen in je hoofd." ~ p233

Ik was er eigenlijk nog niet klaar voor om dit verhaal los te laten en had nog wel uren willen doorbrengen met Ruby en haar vrienden. Ik heb echt heel erg genoten van het verhaal, en denk echt dat ze het beste voor het laatst heeft bewaard. Deze auteur komt zeker op mijn favorieten lijst!