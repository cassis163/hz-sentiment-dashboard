In een mum van tijd zat ik in het verhaal waar oude legendes voor de dag komen en in het heden hun impact hebben.
Roddel en kwaadsprekerij kan zoveel kapot maken, meer dan je in eerste instantie zou zeggen; dit soort verhalen kunnen generaties later nog de kop opsteken en iemand erg onzeker maken over zijn of haar familie.
Vooral als het gaat over vermeende acties tijdens de Tweede Wereldoorlog onder het Vichy Regime in Frankrijk, is de spanning nog steeds hoog. De geheimzinnigheid over collaboratie tijdens dat regime is dan nog steeds aanwezig, niemand wil er over spreken. Een aantal namen van personages zijn niet fictief, dat maakt het verhaal nog realistischer dan het al was.

Ook in Geboren uit een roos is veel leed veroorzaakt door zwijgzaamheid van familie waardoor onzekerheid ontstond. Juliette wist daardoor ook niet hoe ze een ander in de ogen kon kijken. Onzekerheid is een van de ergste dingen die bestaan.
De historische achtergronden worden duidelijk beschreven, zodat het voor de lezer geen probleem vormt zich in te leven in de gevoelens van de betrokkenen.

De overlevingsdrang van Juliette heeft zijn doel bereikt en de kleine Virginie groeit op als dochter van een sterke vrouw. De omstandigheden waarin ze opgroeide hebben haar leven be√Ønvloed, net zoals dat gebeurde bij haar moeder.
Als Virginie weet hoe een en ander in elkaar zit wil ze uiteindelijk duidelijkheid scheppen voor de voorgaande generaties.

Geboren uit een roos is een prachtige, gedeeltelijk historische roman die ook als laatste deel van de Bonave trilogie alleenstaand gelezen kan worden. De personages en omgeving worden duidelijk en beeldend beschreven, vergezeld van een paar mooie tekeningen zodat je ook kunt zien waar je over leest.

Lees de uitgebreide recensie op mijn blog.