Mooi zoals Peter Robinson in dit boek de twee verhaallijnen naast en door elkaar laat lopen. Het verhaal uit 1969 sluit naadloos aan op de nieuwe moordzaak, en natuurlijk hebben de twee moorden met elkaar te maken. Hoe, dat is iets wat je al lang van tevoren kunt zien aankomen, maar toch weet Robinson er een extra draai aan te geven.
De sfeer uit de jaren zestig is goed weergegeven, en gaandeweg begin je je steeds vaker af te vragen hoe het sommige mensen uit die tijd vergaan is. Ook dat wordt langzaam duidelijk, laagje voor laagje.
Echt een boek dat je moeilijk kunt wegleggen als je er eenmaal aan begonnen bent.