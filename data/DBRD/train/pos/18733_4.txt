Leest lekker vlot weg, goed uitgewerkt verhaallijn met een verrassend plot. Graham Norton beschrijft alles heel gedetailleerd. Het boek heeft 2 delen, in het 1e deel worden de personages aan ons voorgesteld en in het 2e deel wordt de spanning meer opgebouwd en raadsels ontrafeld. De karakters zijn erg goed uitgewerkt, net of je hun priv√© leven binnen wandelt en je meenemen naar het rustige dorpje Duneen met het idyllische landschap. Maar niets is wat het lijkt, de geheimen blijven een lange tijd goed bewaard met een verrassend einde.

Het slaperige dorpje Duneen in Ierland waar de zwaarlijvige brigadier Patrick James Collins, bij iedereen bekend als PJ alles onder controle heeft omdat er eigenlijk nooit iets gebeurt. Hij leidt een vrij saai bestaan met als hoogtepunt van de dag zijn maaltijden, totdat er stoffelijke resten bij een bouwplaats worden gevonden en iedereen gelijk op scherp staat. Bang dat hun goed bewaarde geheimen uit het verleden aan het licht komen. PJ leeft helemaal op, eindelijk een keer een serieuze zaak dan alleen het uitschrijven van een verkeersboete. Als het onderzoek naar de botten niks oplevert en de mensen in Cork hun belangstelling voor de zaak verliezen keert de rust in Duneen terug.

Tot een aantal maanden later er op een dag opeens weer iemand van de werklui bij PJ zijn auto aanklopt dat er weer botten opgegraven zijn, ditmaal kleine botjes. PJ zijn gebeden lijken te zijn verhoord en hij krijgt er weer zin in, er is tenslotte nog een onopgeloste zaak en met deze opgraving lijkt er een nieuwe moord te zijn gepleegd die ook opgelost moet worden. Langzaam komen de goed bewaarde geheimen naar boven waardoor de puzzelstukjes beetje bij beetje in elkaar vallen en het mysterieuze raadsel oplost, en de waarheid na 25 jaar eindelijk naar buiten komt.