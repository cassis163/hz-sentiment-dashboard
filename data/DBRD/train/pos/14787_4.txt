Het boek begint spannend en het blijft spannend. Eenmaal erin begonnen is het moeilijk het weer weg te leggen. Af en toe lijkt het erg ingewikkeld te worden, maar dat blijkt even later mee te vallen. Wie het gedaan heeft blijft lang geheim. Als dat uiteindelijk duidelijk is komen er onverwachte wendingen en blijkt het anders af te lopen dan de lezer verwacht. Het is duidelijk dat de schrijvers op pad zijn geweest, de beschrijving van de diverse plekken in de diverse steden is indrukwekkend. Heel knap!