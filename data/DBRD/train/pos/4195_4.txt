Tannie Maria, ze doet een receptenrubriek in een regionaal krantje, tot het hoofdkantoor die stop zet. Een column moet er komen. Tannie Maria begint een column waarin ze brieven beantwoord van mensen met liefdesproblemen, die ze beantwoord met een recept!
Dat gaat goed tot een van de brievenschrijfsters wordt vermoord en er meerdere verdachten zijn. Als dan de verdachten elkaar ook nog naar het leven staan is de chaos compleet.
Samen met haar collegaâ€™s Hattie en Jessie gaat ze nu zelf op onderzoek uit, maar hoe dichter ze bij de waarheid komen, hoe gevaarlijker het voor ze wordt.

Een boek vol heerlijkheden, leuke personages, een spannend plot in de mooie setting van zuid Afrika. Leuk zijn de Afrikaanse woordjes die worden gebruikt, het maakt het helemaal af. De wijze waarop de baksels en recepten constant zijn verweven met het verhaal is zo origineel. De hoeveelheden biskuit die er doorheengaan zijn niet meer te tellen, maar het boek leert wel, dat als je iets van iemand wil gedaan krijgen een box met buiskuits of een tupperware doosje met chocoladetaart heel goed kan helpen.
Het is vlot geschreven, de hoofdstukken zijn niet zo lang. Een originele roman die feelgood, crime en recepten weet te combineren tot een smakelijk boek, dat smaakt naar meer.

Naast de taarten en heerlijke gerechten is het boek ook vol met liefde en humor. Tannie Maria heeft mijn hart gestolen, kom maar op met deel twee.