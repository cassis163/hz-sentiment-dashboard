Esther Kreukniet: En Passant

Lennart Huijbers, een gevierd vrijgezel, is een telg uit een oud ondernemers geslacht in Kralingen.
Binnenkort neemt hij het bedrijf van zijn vader over.
Theresa wil niets liever dan haar dochter Michelle aan Lennart koppelen.
De moeder, Marianne, van Lennart kent Theresa van de middelbare schooltijd.
“Theresa wat is het voornaamste argument om mijn zoon te overtuigen dat Michelle een goede partij is”. “Michelle is nog maagd”, vertelde Theresa en ze sloeg haar ogen neer.

Michelle en Lennart wonen met hun 2 kinderen, een zoon en een dochter, in Oostvoorne: een badplaats onder de rook van Rotterdam.
Als Michelle na een auto-ongeluk in coma raakt, heeft ze visioenen over een ontvoering en haar leven als meisje en volwassen vrouw.
Gelukkige herinneringen met haar verstandelijk beperkte grote broer Wouter.
Minder gelukkige herinneringen aan haar huwelijk met Lennart en haar ouders die vaak ruzie hadden over haar.
Ze droomt van haar hartstochtelijke vrijpartijen met Jacob die ze stiekem ontmoet.
Ook Maartje, een oude schoolvriendin, die tegenwoordig bij haar in huis woont en de huishoudelijke taken uit haar handen neemt, komt steeds weer terug in haar visioenen.
Waar kende Jacob Maartje van?
Michelle is eigenaar van een kunstgalerij en eigenlijk was het een uitkomst dat Maartje op haar pad kwam. Zo kan zij zich helemaal wijden aan de koop van kostbare schilderijen en haar geheime ontmoetingen met Jacob.
Michelle vecht voor haar leven tijdens haar coma maar is toch bang dat de waarheid naar boven zal komen.

Mijn mening:
Ik vond de eerste hoofdstukken erg warrig en van de hak op de tak.
Omdat elk persoon in de “ik vorm” werd geschreven, vroeg ik me soms af met wie ik nu weer te maken had.
Gelukkig heb ik het niet opgegeven en na een tijdje pakte het verhaal me.
Ik had al snel mijn vermoedens wie de hoofdverdachte was.
Op het einde van het boek kwam het plot als een verassing.
Toch vind ik het een aanrader en ondanks het warrige begin zit het toch goed in elkaar.
Esther Kreukniet je hebt 4 **** verdiend met En Passant.

Rozenburg: 27 april 2015
Annemarie van de Kuilen