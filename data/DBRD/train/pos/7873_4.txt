Je kunt deze recensie ook lezen op http://theconfessionofabooknerd.wordpress.com/
Mijn mening: 8.6/10

Dit is de eerste Young Adult van Nederlandse bodem die ik écht goed vond. Ik zal wel eerlijk toegeven dat ik nog niet veel Nederlandse YA heb gelezen, maar ik heb wel héél veel ervaring met, nou ja, YA van andere bodem. De Stem van de Zee heeft zeker hoog gescoord op mijn lijstje! Ik wist niet echt wat ik moest verwachten toen ik het boek moest recenseren, maar het boek heeft me aangenaam verrast.

Eerst en vooral vond ik dat het boek een geweldige start maakte. Niet te langdradig en vol met onverwachte wendingen. Ik had veel dingen absoluut niet verwacht en door die elementen heeft het boek me echt kunnen meeslepen.

De Stem van de Zee valt onder het gerne dystopian en dat merk je natuurlijk erg goed. Toch bevat dit boek historische elementen die je soms wel het gevoel geven dat je een paar eeuwen terug in de tijd springt. Maar ik vind niet dat dit stoorde: in sommige science-fictions neem je gewoon een stap terug...
In de Stem van de Zee heb je dan ook een ziekte die veel op de pest lijkt. Lekker gezellig, hé! Maar ik had daar wel een paar vragen bij:
Nimue, het hoofpersonage, woonde in de periferie. Haar moeder wist van de rare ziekte, maar voor Nimue het dagboek van haar moeder vond wist zij niets over de rare ziekte. Waarom duurt het 18 jaar vooraleer de ziekte in de periferie voorkomt? (Misschien heb ik het gemist...)

Nimue is een personage die ik erg graag hoor vertellen. Ze is een beetje naïef, maar toch heel moedig. Ze is zorgzaam en wil graag de wereld redden van de slangen.
Mara Li is er heel goed in geslaagd om een diversiteit aan personages op papier te zetten en
{SPOILER}
ze weer dood te doen. GRRRR!
{SPOIERFREE}

Ook ben ik oprecht verrast door de prachtige schrijfstijl van Mara Li. Meestal als ik lees dan schrijf ik geen quotes op, maar omdat ik op mijn iPad aan het lezen was, is het erg makkelijk om quotes aan te duiden. Ik was verrast over het feit dat Mara Li er telkens in slaagt om alledaagse voorwerpen te beschrijven zoals goden. Ja, ik geef wel een voorbeeld!


Waar Sint Gwemhael viekant en stomp is, lijken de tweelingtorens van Sint Corentin uit de grond op te rijzen als dansers, die met uitgestrekte armen naar de hemel reiken.
- De Stem van de Zee, Mara Li

Maar ik heb ook een paar keer moeten lachen met, denk ik, een paar typische Nederlandse uitdrukkingen. Ik geef ook wel een paar voorbeelden!


[...] heb ik flink de pee in [...]
-De Stem van de Zee, Mara Li

Ik ken die uitdrukking dus echt niet hé!


[...] zonder veel ceremonie [...]
- De Stem van de Zee, Mara Li

Deze werd een paar keer gebruikt in het boek en heb ik hem dus onthouden...

Ja, ik ben erg blij dat dit boek me zo goed is bevallen. Toch heeft het einde me wel een beetje teleurgesteld. De auteur had een beetje meer haar tijd moeten nemen om het boek af te sluiten. Ook op de laatste pagina's werden er dingen gezegd die ik niet zo goed kon volgen, maar al bij al is dit boek echt een aanrader!