Een ontroerend verhaal, een onthulling over het ontstijgen van de oppervlakkigheid van een man die niet anders gewend is dan zijn zin te krijgen en te doen wat hij wil doen. Meer heeft hij niet nodig totdat hij Faye ontmoet.
Faye is niet iemand die meteen voor hem valt en dat maakt haar in zijn ogen interessanter. Dat verbaast hem en opent deuren naar hem die tot dan toe gesloten waren.

Tycho is een nuchter persoon die heel charmant kan zijn en vol humor reageert op dingen die hij tegen komt in zijn leven, zelfs na het dood ter wereld komen van hun zoon Olivier kan hij soms koel en onverwacht nuchter reageren op Faye.
Het zijn heerlijk korte hoofdstukken die me meegenomen hebben in leven van deze hoofdpersoon waarin hij veranderde in wie hij nu is. Er wordt op een lichte, soms onbevangen en vaak humoristische manier geschreven over het verdriet van een vader die zijn kind heeft verloren.
Een boek met veel diepgang, ik kon het niet goed wegleggen.

Een ijzersterk debuut van Guido den Aantrekker.
Ik kijk uit naar zijn volgende liefdesroman. Onlangs las ik dat hij in Marrakesh inspiratie opgedaan heeft. Iets om naar uit te kijken.
Deze debuutroman 'De kinderhater' heb ik graag gelezen en waardeer het boek met 4/5 sterren.