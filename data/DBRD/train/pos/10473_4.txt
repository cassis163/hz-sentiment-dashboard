De cover komt rustgevend over, de titel maakt nieuwsgierig.
Het boek is opgedeeld in 7 hoofdstukken die elk hun eigen passende titel hebben waardoor je meteen weet waar de betreffende hoofdstukken over gaan: De geschiedenis van Tibet, Boeddhisme in de wereld en in Tibet, De Kailash, terma's en tertönen, De 14 dalai lama's, In het Tibetaanse klooster, Tibet, Tibetanen en de Tibetaanse cultuur en Economie. Verwacht niet dat je droge, saaie kost gaat lezen, want dat is het allerminst. Op een vlotte, begrijpende manier kom je meer te weten over Tibet en de bewoners. Je komt erachter dat Tibet geen land is, maar wat het wel is kan je in het boek lezen. Het is verrassend om te lezen dat er vele verschillende modellen van het boeddhisme zijn, dat het niet één soort geloof is. Je komt erachter waarom veel Tibetanen een zoon in het klooster stopten, wie er verder in het klooster kwamen en komen en wat men er deed en heden ten dage doet. Dan blijkt dat het leven in het klooster ook niet alles is.
Je komt er achter wie de dalai lama's waren en wie het nu is, hoe men dalai lama wordt, waar je aan moet voldoen, waar het mee te maken heeft. Het is jammer dat de auteur ervoor heeft gekozen om eerst met de huidige dalai lama te beginnen en daarna zijn voorgangers te beschrijven in plaats van van de eerste tot en met de huidige dalai lama te beschrijven.
Ondanks dat er al vele boeken over Tibet zijn geschreven, is dit een mooie, compacte boek waar in het kort de geschiedenis van Tibet is beschreven.
Kortom; mocht je nog nooit over Tibet hebben gelezen, dan is dit een mooi boekje om mee te beginnen, om daarna te besluiten om meer over Tibet te gaan lezen, zodat je nog meer te weten komt over Tibet en haar inwoners.

Lees verder op https://surfingann.blogspot.nl/2017/12/geheimen-van-tibet-robert-jan-blom.html.