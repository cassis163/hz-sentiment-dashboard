Met dank aan Uitgeverij De Crime Compagnie voor het recensie-exemplaar
Auteur: Mariska Overman
Uitgever: De Crime Compagnie
Aantal pagina’s: 300
Genre: Thriller
Verschijningsdatum: 13 april 2017

Over de auteur:
Mariska Overman is eigenaar van een bureau dat de dood bespreekbaar maakt. Ze schrijft als columnist voor verschillende websites over rouw en dood. 13 april 2017 verscheen haar thrillerdebuut Hoofdzaak.
( Bron: http://www.crimecompagnie.nl )

De cover:
Een lichaam in een zwembad? Duidelijk een vrouw maar je ziet geen hoofd. Mooie heldere kleuren en de tekst “Wie heeft deze lugubere moord op zijn geweten?” triggert direct, dus hup die achterflap lezen.

De achterflap:
Specialist Postmortale zorg Isabel Dieudonné heeft twee jaar geleden haar werk als rechercheur vaarwel gezegd na een heftige zaak. Tot nu. Haar halfbroer, rechercheur David Nichols, roept haar hulp in als hij een hoofd op zijn keukentafel vindt. Van wie is dat hoofd? Waarom ligt het in zijn keuken?

Mening:
Joehoe goedemorgen, Hoofdstuk één en de eerste vijf woorden. Ik was wakker en ben geen één keer in slaap gesukkeld tijdens de rest van het verhaal. Mariska heeft een heerlijke vlotte schrijfstijl, die je vastpakt en niet meer loslaat. En hoe heerlijk een rechercheurs team weer, samen met een patholoog en een gestopte rechercheur met een rugzak die het toch echt niet los kan laten. Me so happy!
Mariska beschrijft alle situaties op een manier dat je het voor je kan zien en de uitgediepte gevoelens kan meevoelen. En ondanks dat je weet dat een (half)zus normaliter helemaal niks te maken mag hebben met een onderzoek als deze vergeef je het haar omdat het voor dit verhaal gewoon zo ontzettend klopt. Het plot blijft lang geheim en je blijft het hele boek door prakkiseren hoe, wie, wat, waarom? Er zijn een paar gegadigden, maar de twijfel blijft. En dan valt daar de bom. Whoop mevrouw de debutant dat doet u meer dan prima. Thank you!!
En dan komt daar in het laatste hoofdstuk ook nog eens de kers op de taart en ook die zag ik niet aankomen. I love it! Ondanks misschien soms wat over de top voor sommige mensen, ik ben fan!!

Conclusie:
Leesplezier: 5
Schrijfstijl: 5
Originaliteit: 5
Psychologie: 4
Plot; 4.5
Spanning: 4.5
Vier en halve sterren voor Hoofdzaak.