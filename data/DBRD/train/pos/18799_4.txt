Een prentenboek-debuut van Liselotte Schippers. Op haar site lees ik dat haar boek is voorgelezen door Gerda Havertong, dat wil ik even met jullie delen:

https://www.youtube.com/watch?v=MK8f0EOR10E&feature=youtu.be

"Chan is helemaal vanuit China naar deze straat verhuisd. Hij gaat de buurt verkennen om nieuwe vriendjes te ontmoeten. Maar zoveel leuke vriendjes had hij nooit verwacht!

Leuke buren, uit verschillende culturen. Nieuwe verhalen, in vreemde talen. Heerlijk delen, en samen spelen. Lekker eten, om nooit te vergeten ... "

Een groot prentenboek waarin tekst en prenten afgewisseld worden tot een dynamisch geheel, zeker geschikt voor grotere kleuters. Helemaal leuk om de kinderen kennis te laten maken met andere culturen. Misschien zit er wel een kindje uit China, Turkije of Bosnië in de klas en kan je met de verschillende woordenlijsten in gesprek komen. Tot slot gaan alle buurkinderen samen naar de speeltuin, samen spelen blijft universeel.

'Kroepoek en saté' van Liselotte Schippers met illustraties van Monique van den Hout, Clavis Books 2015.

/Lmcmr