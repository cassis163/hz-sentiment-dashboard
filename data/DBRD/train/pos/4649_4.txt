Dubbel gepakt is het soort thriller dat bij mij diep verborgen bronnen van angst heeft aangeboord.
Een stalker die alles van je lijkt te weten en tijdens je slaap naast je bed komt staan om een videootje te maken...
Iemand die jouw zorgvuldig afgedekte levensgeheim kent en de bodem van je bestaan in drijfzand verandert...
Dubbel gepakt is goed en pakkend geschreven. Toen ik het boek uit had, bleef de plot nog dagenlang in mijn hoofd rondspoken: dit zou zo maar echt kunnen gebeuren.
IJzersterk Hollands verhaal met een Italiaanse finale, waarin de proloog netjes op zijn plaats glijdt.