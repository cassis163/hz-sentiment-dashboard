Eerst en vooral bedankt aan Hebban om mij te laten meedoen in deze geweldige leesclub!

Sarah Morgan is voor mij een onbekende auteur dus kon ik met een openblik aan het verhaal beginnen, geen vooroordelen of verwachtingen geweldig is dat!

Het boek gaat over Paige en haar vriendinnen die samen een bedrijfje opstarten. In het begin loopt dit niet goed en worden ze gedwongen om hulp aan te nemen van Jake. Iets wat Paige niet graag doet, ze wil op haar eigen benen staan en wil alles zelf doen. Dit heeft ook met Jake zelf te maken want Paige is stapelverliefd op hem!

Ik vond het begin wat langdradig, maar wanneer er word beslist om zelf een zaak op te starten komt er vaart achter het boek te zitten. Mede dankzij Sarah Morgans aangename schrijfstijl, die je weet mee te nemen in het verhaal, word het erg lastig om het boek weg te leggen. Er werd een leuke afwisseling gemaakt van emoties en humor.

Het verhaal speelt zich af (zoals de titel al doet vermoeden) in New York. Enkele bekende plaatsten worden aangehaald wat natuurlijk heel leuk is! Je kunt je er zo iets bij voorstellen.

Heel leuk waren de wijsheden van Paige, Eva en Frankie die bij elk nieuw hoofdstuk worden meegedeeld. De wijsheden kwamen ook goed overeen met hoe zij zijn, hoe hun karakter in elkaar zit. De leukste vond ik deze: Verstop pas een lijk in de kast wanneer je zeker weet dat niemand je kleren wilt lenen. – Eva. Die was zo passend dat ik even luidop moest lachen.
De drie vriendinnen zijn ook heel verschillend qua karakter wat natuurlijk heel erg leuk is. Ik had graag wat meer gelezen rond Eva want zij was mijn favorietje :) Ik vond haar optimistische houding heel erg leuk.

Hoewel ik gesmuld heb van dit verhaal heb ik toch een puntje van kritiek: de liefde tussen Jake en Paige is wel romantisch en meeslepen maar ook heel cliché. Jake heeft bindingsangst en heeft het moeilijk om zijn liefde te uiten en zijn gevoelens een naam te geven. Dit is niet de eerste keer dat ik zoiets lees. Ook vond ik het soms wat irritant dat er telkens werd gehamerd op het feit dat Paige niet wil beschermd worden en alles zelf wil doen. Maar dit heeft me niet tegengehouden om het boek toch met veel enthousiasme te lezen! Een grote aanrader voor mensen die zoeken naar een meeslepen, romantisch en makkelijk verhaal. Ik denk dat ik de vervolg boeken over Franky en Eva zeker zal lezen!