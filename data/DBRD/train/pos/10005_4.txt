Dolf uit Amstelveen laat zich via een soort teletijdmachine terugkatapulteren in de tijd. Alleen komt hij niet helemaal op de juiste plaats terecht. Voor hij het weet wordt hij meegenomen in een kinderkruistocht, geleid door enkele monikken, op weg naar Jeruzalem. Omdat hij niet op tijd terug op de juiste plaats staat, kan hij niet terugkeren en is hij verplicht bij het leger te blijven.
Het is een ongeregeld zooitje en dankzij Dolf komt er wat structuur in het achtduizendkoppige kinderleger. Hij is de eigenlijke praktische leider want dankzij hem is er eten, beschutting, beveiliging, verzorging van zieken.
Dolf heeft al snel vraagtekens bij de bestemming en de haast die de monikken hebben. Hebben ze een verborgen agenda?

Dit boek is in 1973 geschreven, maar dat lees je daar niet aan af. Als kind heb ik dit boek al eens gelezen, nu nog eens als 50-jarige en ik heb er nog evenveel van genoten.