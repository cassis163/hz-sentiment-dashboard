Echo Park is alweer een topboek van Michael Connelly!
Harry Bosch, nog steeds werkzaam bij de Onopgeloste Zaken van de LAPD, krijgt te maken met een oude zaak van hemzelf. Twaalf jaar nadat de zaak is gesloten zonder dat Marie Gesto was gevonden, krijgen hij en zijn huidige partner Kiz bericht dat een seriemoordenaar die kort geleden is opgepakt ook de moord op Marie Gesto wil opbiechten, in ruil voor levenslang in plaats van de doodstraf. Of Boch en Kiz maar even willen gaan praten met de bekenner, om te kunnen vaststellen dat zijn verhaal klopt. Bosch wil het niet geloven want hij heeft al die tijd iemand anders op het oog gehad. Ook vind hij eigenlijk dat de dader, mocht het kloppen, niet 'weg' mag komen met levenslang. Maar hij gaat mee naar het onderzoek, en niet lang daarna loopt alles volledig uit de hand....
Het boek, dat in eerste instantie volkomen rechtlijnig lijkt, gaat opeens een volkomen andere kant op. Politieke spelletjes binnen het politie-apparaat en binnen het Openbaar Ministerie spelen een rol (Harry is niet anders gewend), Harry vertrouwt niet veel mensen meer en gaat (we zijn niet anders gewend) zelf zonder backup op onderzoek uit.
Klassieke Harry Bosch, anders kun je dit boek niet omschrijven. Waarschijnlijk kun je van het boeg genieten als je geen eerdere boeken van Connelly hebt gelezen, maar het genieten is op een veel hoger plan als je Harry Bosch door de jaren heen hebt gevolgd en alle boeken hebt gelezen. Lezen, dus!