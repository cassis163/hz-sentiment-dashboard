Over het boek

Kerstmis 1999.

Een man van eenenzeventig hapt naar adem na de noodstop. Voor hem bij een temperatuur van min 20 graden staat,  onbeweeglijk op de weg, een jongetje , blauw van de kou. Met een reeëngewei op z’n kop.

April 2013

De 10 jarige Thomas gaat vissen met z’n vader in een afgelegen bergmeertje, de Svarttjonn.  Hij heeft beet. Een lijk, een meisje. In een balletpakje met witte maillot en spitzen aan.

In een paar bladzijden is de toon gezet. Het speciale onderzoeksteam van Holger Munch aan de Mariboes Gate wordt weer bij elkaar getrommeld nadat gebleken is de moord op de jonge veelbelovende ballerina geen op zichzelf staande zaak is. Er volgen nog enkele bizarre moorden.

Die leden kennen we nog uit ‘Ik reis alleen’ en ‘’Doodsvogel’.  

Naast Holger Much is het vooral de persoon Mia Krüger die de kar trekt in deze serie. Mia, het indianen meisje met de blauwe ogen. is afgekickt van de verdovende drank en pillen en wil niets liever dan op vakantie gaan. Munch betrekt haar in de zaak.

Conclusie.

Samual Bjork laat de privé problemen van de rechercheurs samen oplopen met moord en doodslag. Een beproefd procedé. Op zich niets bijzonders. Maar het is vooral de persoon van Mia Krüger, die associaties ziet en verbranden legt waar anderen vast lopen die deze thrillers zo interessant maakt. Het gebeurde met haar zusje Ingrid drukt als een loden last op haar schouders. De rest van het team blijft vrij vlak. De serie kan nog verder uitgebouwd worden. Er lopen genoeg interessante figuren rond die zich daartoe lenen.

De beschrijvende stukken tekst hebben veelal betrekkingen op overdenkingen, overpeinzingen en worden tijdig afgewisseld met dialogen, veel dialogen.  Die vele goede, geraffineerd in elkaar gestoken, levensechte dialogen zijn voor mij de grote plus van de thrillers van Samuel Bjork.

De plot zit verdraaid goed in elkaar, er figureren een aantal fraaie bijfiguren in het boek en ook de bijverhalen ( over hallucinogenen:  scopolamine, hyoscyamine en atropine ) hebben allure. En in het slot komen alle eindjes mooi bij elkaar.

De Noor Samuel Bjork is een pure aanwinst in het genre ‘Nordic noir’en heeft zich met dit boek definitief geschaard onder mijn favoriete auteurs.

Vier sterren,