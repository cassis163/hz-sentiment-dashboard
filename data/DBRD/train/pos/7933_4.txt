Nadat ik al eerder Hels van Marjolein van der Gaag en Marcella Kleine had gelezen was nu Eindbestemming aan de beurt. De dames hebben de handen weer in één gesloten en laten ons Thrillerliefhebbers genieten van acht heerlijke zomerthrillers.
Om en om schrijven Marjolein en Marcella een verhaal in Eindbestemming en stuk voor stuk zijn het zinderende thrillers. Wanneer je denkt ik ga even heerlijk op vakantie en ik neem Eindbestemming mee, bedenk je nog maar een keer want de dames verzinnen fantastische vakantie gebeurtenissen waarbij de rillingen over je lijf lopen. Het zou zomaar kunnen gebeuren dat je tijdens het lezen van dit boek plots terug verlangt naar je veilige thuishaven en de spullen inpakt om aan de terugreis te beginnen.
Alle acht de verhalen zijn goed opgebouwd, ik bemerk dat er geen één tussen zat waarvan ik dacht mmmm. Alle acht zijn zo opgebouwd dat je door wilt lezen, je wilt tot de clou komen en de plots waren vaak verrassend en heerlijk onvoorspelbaar. Het is knap dat zowel Marjolein als Marcella hun vak verstaan, om in een aantal bladzijde met een beperkt aantal woorden zoveel emotie en spanning te leggen dat het een echt verhaal wordt, waarbij je als lezer aan de bladzijde gelijmd zit. Maar ook na elk stuk het gewoon weer presteren, dat het verhaal zeker niet onderdoet voor het eerdere.
Mochten de partners in crime nog twijfelen, ga vooral heerlijk verder samen want ik kijk al uit naar meer van zulke vakantiethrillers…
Eindbestemming krijgt van mij 4**** sterren voor de krachtige schrijfstijl de goed opgebouwde spanning in elk verhaal op zich, en de vooral onvoorspelbare plots.