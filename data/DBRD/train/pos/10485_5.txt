Dit is het vijfde deel in de serie over Kit Guarder, interstellair privé -detective . Kit wordt wakker in een ziekenhuis maar herinnert zich niet wat er gebeurd is. Volgens de arts is ze slachtoffer geworden van een partydrug , daarom heeft ze kortstondig geheugenverlies. Maar Kit gebruikt geen drugs en als men dan ook nog toxine in haar bloed vinden met onbekende herkomst wil ze tot op de bodem uitzoeken wat er met haar gebeurt is en wie daar verantwoordelijk voor is. Ze moet het weten. Intussen neemt ze een nieuwe opdracht aan van een Veringolees, hij is twee familieleden zoek en wil dat Kit ze opspoort. Kit vertrekt dus naar Veringo maar wordt vanaf het moment dat ze daar aankomt alweer tegengewerkt… wie wil haar weer zien vertrekken en waarom? Wie kan ze vertrouwen?
Ondertussen heeft haar broer Jim een andere zaak om op te lossen op Aarde, maar ook hij heeft het zwaar te verduren… hij komt er niet zonder kleerscheuren van af.
De karakters van Kit en Jim komen in dit verhaal veel uitgebreider naar voren dan in de vorige boeken. Je leeft nog meer me ze mee omdat het lijkt alsof ze wat volwassener en doordachter zijn geworden. Je leert ze van een andere kant, namelijk een gevoeligere kant kennen. Tegelijkertijd is Kit nog steeds eigenwijs en laat ze zich door niks of niemand tegenhouden. Ze blijft altijd positief, ook in de ergste omstandigheden. Jim is iets minder eigenwijs maar ook hij laat zich nergens door afremmen.
De schrijfster heeft de sfeer op de planeet Veringo erg realistisch en helder beschreven. Het is een groene planeet met veel wier en de bewoners zijn een soort van vis-mensen. Ze hebben aparte gewoontes, zoals wat er met hun doden gebeurt. Bijzonder gewoon. Je ziet het allemaal voor je.
De twee verhaallijnen zijn allebei vanaf het eerst moment spannend ,je leeft mee met Kit en Jim en hoopt dat ze de goede keuzes maken en hun opdracht zonder al te veel kleerscheuren kunnen uitvoeren. Aan het eind komen de verhaallijnen samen in een goed uitgewerkt plot. Het past bij de rest van boek .
Ik hoop dat er nog meer delen van deze serie komen want ik ben nog lang niet uitgekeken op Kit en Jim