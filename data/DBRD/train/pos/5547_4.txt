Je bent een liefhebber van boeken van Robin Cook of je hebt er helemaal niets mee en loopt er met een grote boog omheen. Toch heeft deze arts / auteur met DNA al zijn 22e medische thriller afgeleverd. Een genre waarvan hij internationaal wordt gezien als de pionier en inmiddels, de uitvinder.

In DNA gaat het om de verkoop van kennis over de stamceltechnologie. Criminelen ruiken op grote afstand al geld en die bloedgroep vind je onder alle lagen van de bevolking, zelfs onder medici!
De wetenschapper Satoshi Machita komt naar Amerika om daar geld te maken van zijn uitvinding, het produceren van stamcellen. Als er een stoffelijk overschot wordt gevonden, wordt dat de eerste lijkschouwing die Laurie Montgomery weer gaat uitvoeren. Ze is lange tijd thuis geweest door de ernstige ziekte van haar zoontje John jr. Laura vermoed dat de Aziaat niet op een natuurlijke oorzaak om het leven is gekomen en verdiept haar onderzoek. Ze laat zich niet afleiden door een waarschuwingsbrief waarin haar wordt aangeraden toch vooral te verklaren dat Satoshi wel een natuurlijke dood is gestorven.
Het tegendeel blijkt echter waarheid te zijn en haar jonge gezinnetje wordt bedreigd!

Robin Cook blijft star volhouden aan zijn hoofdpersonen Jack Stapleton en Laurie Montgomery. Dat is niet erg, hun fans smullen ervan. Beide pathologen ontwikkelen in ieder deel een beetje mee en dit maakt de lezer weer nieuwsgierig naar het vervolg. Een spannend avontuur waar het onderzoekend echtpaar in terecht komt is dan mooi meegenomen. Maar het blijft overeindÂ….of je vindt het geweldig of helemaal niets!