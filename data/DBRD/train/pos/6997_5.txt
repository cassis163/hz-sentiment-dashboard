Sinds de film uit is wilde ik dit boek al lezen. Ik heb de film daarentegen nog niet gezien, maar het verhaal sprak me erg aan. Toen een vriendin haar boekencollectie opruimde, zag ik hem staan en nam ik hem mee. Nu pas heb ik hem gelezen en hoewel ik in het begin moest wennen aan de schrijfstijl van Markus Zusak, was ik al vrij snel verkocht.

Het verhaal gaat over Liesel Meminger en wordt verteld vanuit het oogpunt van De Dood. Wat een uniek idee. Grandioos!
De Dood verteld je allereerst over zijn "werk". Hij haalt zielen op en in de proloog wordt dat op een mooie manier verteld. Het verwarde me eerst wel, omdat ik dacht dat het geschreven werd uit het oogpunt van Liesel. Het verdere boek gaat voornamelijk over het leven van Liesel, vanaf het moment dat hij haar voor het eerst zag, namelijk wanneer haar broertje sterft in de trein, in haar armen, op weg naar hun pleeggezin. Haar leven in dat pleeggezin wordt uitvoerig beschreven, haar liefde voor haar nieuwe Papa, over haar beste vriend en over Max. De jood in de kelder. Ook het leven van Max en haar Papa wordt een aantal keer beschreven. Het boek is ingedeeld in delen, die vernoemd zijn naar de boeken die Liesel steelt of krijgt. Haar eerste boek is "Het doodgravers handboek". Dit is haar eerste boek die ze steelt, namelijk op de begraafplaats waar haar broertje werd begraven. Op dat moment kan zij nog niet lezen, maar het boek trekt haar aan. Daarna komt ze terecht bij een gezin in de Himmelstraat, bij Hans en Rosa Hubermann.
Haar Papa leert haar lezen en schrijven en op die manier creeÃ«rt ze de liefde voor boeken en dan voornamelijk het stelen ervan.
In dit verhaal valt ook veel te leren over de oorlog zelf. Dingen die ik nog niet wist worden beschreven, hoe mensen in Nazi-Duitsland leefden in die tijd, vooral het arme gedeelte, en dat er een hele hoop mensen het helemaal niet eens waren met de Partij. En een hele hoop mensen juist weer wel. De armoede overheerst en er is bijna niks te eten. Heel intrigerend hoe dat ging in die tijd. Natuurlijk wist je het wel, maar nu maak je het door het lezen van dit boek mee.
Dit boek eindigt wanneer De Dood Liesel zelf komt ophalen. Wanneer ze oud is en in Sidney woont en een hele hoop heeft meegemaakt.

Ik raad dit boek echt iedereen aan. Het heeft me introerd tot de laatste woorden, die ik uitlas met tranen op mijn wangen.