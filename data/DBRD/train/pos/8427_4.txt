Dit boek gaat over ontvoerde kinderen en met name over Madison, zij verdwaalde in het bos en werd al 3 jaar vermist.

Dit boek gaat ook over Naomi.........de kindvinder genaamd. Zij heeft al vele kinderen gevonden, maar het kind in haarzelf is ze kwijt.
Ze is als kind bij de Cottles terecht gekomen, maar ze kent haar verleden niet.

Door het zoeken naar het kleine meisje Madison, krijgt haar verleden steeds meer betekenis al is ze bang om te herinneren.

Het verhaal wordt vertelt vanuit het perspectief van Madison zowel als van Naomi.
De weg naar de ontknoping voert voor Madison en Naomi langs gebieden vol sneeuw, langs wouden vol donkere bomen.
Het is prachtig om te lezen hoe zij beiden een krachtige persoonlijkheid hebben en een ongelofelijke veerkracht.
Naomi worstelt met haar heftige dromen. Madison worstelt met haar begrip over wat er met haar gebeurt. Waarom is zij in die ruimte waar ze niet uit kan.
Waarom doet die man haar soms pijn.

Voetje voor voetje komt Naomi dichter in de buurt. Als ze uitrust op een steen, dan wordt het duidelijk.
Samen met de ranger gaat ze de laatste spannende fase in. Zowel in haar zoektocht naar het meisje, als naar haar eigen geluk.

Een boek wat nergens verveelt en is met een prachtig taalgebruik geschreven.