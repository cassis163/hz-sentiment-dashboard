Oeh, dit begint goed en lekker sinister. Een herdenkingsdienst, geen lichaam. Vanuit verschillende perspectieven worden de personages en het verhaal lekker strak neergezet. Ellen beheerst die kundige en no nonsens pen, doorspekt met wat Engels, wat ontzettend fijn wegleest. Love it!

De romanfactor ligt hoog en wat een invalshoek zeg. De foute liefdesperikelen zorgen voor het vieze bijsmaakje bij dit stel en dit gevoel wint het continu van het begrip dat je als lezer op wil brengen. Petje af, gewaagd! Echter, het begint ook te irriteren, ik ben na een tijdje een beetje klaar met de seksgedachten en bijbehorende scènes. De flashbacks maken de achtergronden en de tijdlijn compleet, de uitdieping is op zeker prima aanwezig, maar het is langere tijd nog nergens spannend. Een spectaculaire achtervolging blaast daar dan leven in de zaak en dan……

Dan komt daar de ommezwaai, de (heftige) actie, thrilleradrenaline it is! Wat een geheimen komen boven water, wat word je even lekker op het verkeerde been gezet, en hoppa daar komt dan ook nog even die plottwist waar je U tegen zegt! Dit is loeispannend en hoe gaat dit aflopen?! Bizar, cool en passend kan ik je vertellen. Wat een goed uitgewerkt plot en dat maakte al met al dat Gefaald me wat laat, maar alsnog wist te overtuigen.

Conclusie:

Schrijfstijl: 4

Originaliteit: 4

Leesplezier: 3.5

Psychologie: 4

Spanning: 3

Plot: 4

Drie en halve sterren voor Gefaald.

Karin Meinen - Samenlezenisleuker