Dit boek over Harriet Manners alias geek girl bleek het perfecte boek om mee te nemen tijdens mijn tripje naar New York. Een heerlijke simpele clicklit die makkelijk weglas alle avonden nadat ik me had ondergedompeld in deze bijzondere stad en probeerde even bij te tanken met dit boek. Super om dan nog wat extra feitjes over deze stad op te doen en dankzij Harriet heb ik daarom ook nog even een bezoekje gebracht aan Grand Central Station, wat inderdaad een prachtig turquoise plafond heeft.

Wat betreft het verhaal blijkt dit inderdaad niet erg vernieuwend en erg veel te lijken op deel 1 en 2. Dit stoorde mij niet echt omdat het al erg lang was geleden dat ik deze delen had gelezen. Als je dit wel kortgeleden hebt gelezen is deel 3 misschien wat dubbelop. Wat ik wel een minpunt vond aan dit deel is dat Toby en Nathalie er nauwelijks in voor komen, deze personages mistte ik in dit deel. Een ander minpunt was dat Harriet dit keer weer alles verprutste. Het zou leuker (en realistischer) zijn als ze ook eens een modellenklus goed aanpakt en ergens succes mee boekt.
Al met al een heerlijk snackje tussendoor, oftewel een makkelijk boek waar je niet te veel over hoeft na te denken, perfect om te lezen tussen zwaardere lectuur/ literatuur door.