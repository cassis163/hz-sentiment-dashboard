Wat een heerlijk boek om te lezen. Zoals ook uit de reacties van anderen blijkt is het een boek vol fantasie en prachtige, absurde gesprekken tussen Alice en iedereen die ze ontmoet. De schrijfstijl deed me soms denken aan die van Toon Tellegen, absurd en echte doordenkers. Alleen gaat Lewis Carroll wat absurditeit betreft een tandje hoger. Ik heb dit boek als kind gelezen en ik vond het toen een leuk boek. Ik denk echter dat de helft toen langs me heen is gegaan.Waarschijnlijk zou ik dit boek nog een paar keer kunnen lezen en steeds andere dingen tegenkomen die ik de vorige keer gemist heb.