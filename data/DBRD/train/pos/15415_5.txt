IJskoud is een perfect vervolg op Galgenveld, een boek weer vol spanning waarin op een kinderboerderij op klaarlichte dag een jongetje verdwijnt, het oppaskind van de beste vriendin van Kyra Slagter.
Maud Mertens krijgt de leiding van het onderzoek, in kort tijd verdwijnen er meerdere kinderen en is het lastig om de link te leggen wat de bedoeling van de ontvoering is. Ondertussen is ze ook nog bezig met de verdwijning van haar zus Sarina vier jaar eerder. Er wordt regelmatig terug geblikt op het vorige boek maar het is niet hinderlijk eerder wel prettig. De spanning loopt goed op en blijft tot het einde van het boek aanwezig. Wederom een heerlijk en prettig boek om te lezen en kijk vol spanning uit naar het volgende deel van de Noordzee moorden.