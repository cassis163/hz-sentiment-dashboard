In één dag las ik ook deel twee uit over het Ministerie van Oplossingen. De meeste kinderboeken hebben tegenwoordig een thema en daar is niets mis mee, maar soms is het heel fijn om een boek te lezen wat geen thema heeft. Dit is gewoon een fijn avontuur waarin fantasie aanwezig is. Heerlijk.

Het Ministerie van Oplossingen mag niet opvallen, maar ik hoop van harte dat deze boeken dat wel doen, want ik vind ze ontzettend leuk! Vlot geschreven, leuke grapjes en vooral leuke personages. Natuurlijk is het mooi meegenomen dat de kinderen ook nog iets leren over Vincent van Gogh! Ik ben stiekem erg benieuwd naar deel 3 ;)