Na het lezen van dit boek was ik in shock, ik wist natuurlijk wel dat Noord-Korea geen prettig land is maar dat het zo erg was daar, dat heb ik me nooit zo beseft.
In "Over de grens" lees je over het leven van Jang Jin-Sung, eerst in Noord-Korea. Daarna zijn vlucht met een vriend en hun ontsnapping naar China. Maar ook daar heeft hij een zware beproeving voor de boeg voordat hij uiteindelijk Zuid-Korea bereikt. Ik vond het een heel indrukwekkend verhaal, al vergt het lezen wel veel concentratie. Hoe het systeem binnen Noord-Korea in elkaar zit vond ik moeilijk te begrijpen. Als dit je niet afschrikt en je bent in dit land ge√Ønteresseerd is dit boek zeker een aanrader.