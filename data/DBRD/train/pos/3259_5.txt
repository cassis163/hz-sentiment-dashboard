Het boek van Mario Escobar over Het schooltje van Auschwitz vind ik een bijzonder boek. Aan de ene kant is het erg prettig leesbaar (ondanks het zware thema en schokkende gebeurtenissen), aan de andere kant beschrijft het een deel van WOII, waardoor het boek ook een soort ven geschiedschrijving doet.
Het boek leest vlot en is daardoor ook zeer toegankelijk voor mensen die minder snel zouden willen lezen over WOII. Op deze manier kan de geschiedenis over concentratiekampen van de Duitsers en de vervolging op zigeuners in onze herinnering blijven.
Erg knap staaltje schrijfkunsten dus van de schrijver.
In het boek komen aangrijpende gebeurtenissen voor en bij het lezen was ik regelmatig erg onder de indruk. Tegelijkertijd blijft het boek, op een of andere manier, makkelijk leesbaar en heeft een soort van ‘luchtigheid’, hoewel dat waarschijnlijk fout geformuleerd is.

Aanrader voor mensen geïnteresseerd in WOII, maar dus ook zeer geschikt voor mensen die graag een (aangrijpend) levensverhaal lezen in een roman.