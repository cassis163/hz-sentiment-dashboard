Armstrong vertelt het verhaal van de eerste muis (ja muis, geen man) op de maan. De voorbereidingen, de tests en uiteindelijk de reis wordt kleurrijk verteld door de auteur in dit prachtige boek.
Naast het zeer leuke verhaal staan er ongelooflijk mooie tekeningen in, bijna meesterwerken.
Maar Armstrong is niet zomaar een prentenboek. Achteraan krijg je nog een korte geschiedenis in de ruimtevaart aangeboden met enkele zeer belangrijke mensen én dieren die de eerste maanreis hebben meegemaakt.

Een prachtig hardcover-boek dat in menig boekenkast mooi tot zijn recht zal komen en waarbij heel wat jongeren na het lezen met een verwonderde blik in hun ogen, ’s avonds laat naar de sterren en de maan zal kijken.