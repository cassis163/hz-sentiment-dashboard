De boeken met journaliste Chantal Zwart in de hoofdrol zijn altijd een plezier om te lezen. Zo ook 'Een echte vrouw'. De lezer wordt continu op het verkeerde been gezet in de speurtocht naar de mogelijke moordenaar van drie mannen die samen op een dure priv√©-school hebben gezeten. Er was nog een vierde jongen in hun groep, maar die is tijdens een dropping verdwenen.
Michael Berg heeft een onderhoudende thriller geschreven met intrigerende tussenstukjes van iemand die op wraak zint. Maar het hoe en waarom is niet zo eenvoudig als de lezer misschien denkt. Tot op het laatst blijft het gissen: wie is de moordenaar?