Feyre is de jongste van twee zussen. Ooit waren ze welvarend, maar door een foute keuze van de vader zijn ze alles kwijt. Feyre zorgt nu voor de familie oa door op jacht te gaan. Op een dag dood ze een grote wolf, wat grote consequenties heeft.

De wolf was een Elfide uit het land Prythian, een land achter de muur waar mensen niet kunnen overleven, een land vol mystieke wezens. Door het doden van de wolf wordt Feyre opgeëist door Tamlin, een Edelheer van het Lentehof. Ze is geen gevangene, maar ze wil het liefste vluchten wat onmogelijk is.
Langzaam aan begint ze gewend te raken aan het nieuwe leven en het contact met Tamlin begint te veranderen. Maar er zijn veel geheimen en gevaren, en dan veranderd alles en moet Feyre al haar kracht, intuïtie en doorzettingsvermogen gebruiken om Prythian te redden.

Een modern sprookje in een Fantasy setting waar bij je als lezer door een nieuwe wereld wordt geleid en kennis maakt met de meest fantastische en vaak ook gruwelijke creaties van Sarah J Maas. Toch is het geen moment onwerkelijk, alles klopt. Je voelt de haat en de liefde, je voelt de angst, de pijn en de ontreddering en na een onderdompeling in deze nieuwe wereld is het einde, waar alles samenkomt een niet te weigeren uitnodiging voor het tweede deel.