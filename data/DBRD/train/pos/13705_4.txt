Wat een zoektocht krijgt Rani weer op haar bord in dit boek. Wanneer Manon het lijk van haar vriendin Flore vindt, begint de nachtmerrie voor haar nog maar. Ze wordt gezien als hoofdverdachte.
Kort daarna worden twee verminkte lichamen in een afgelegen hoeve gevonden. Is er een verband en als dat er is, wat is het dan?
Rani werkt in dit boek met een iets ander team dan ze gewend is. Petra is zwanger en mag alleen administratief werk doen en Fien is aan het revalideren na een schotwonde. Ze moet het dus met enkele nieuwkomers doen.

Dit boek met een erg lelijke cover kwam traag op gang. De vorige boeken uit de reeks hebben een veel mooiere cover en passen ook meer bij elkaar, dit vond ik echt een gedrocht van een cover. Gelukkig maakt het verhaal veel goed. Soms vind ik het geneuzel over de familie van Rani in deze serie wat overdreven, maar in dit boek valt het allemaal goed mee.
Een boek dat je in een paar avonden uit hebt.