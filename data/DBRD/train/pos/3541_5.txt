"Duizend nachten genade. Zo lang zul jij Rah dienen met lichaam, geest en ziel." ~ p36.

Wat een gruwelijk goed verhaal en een ENORM bevredigend einde. Alles klopt gewoon, maar dan ook echt ALLES. Loved it!!!

"Nooit geloven dat je vijand is overwonnen, ook al schreeuwt hij nog zo hard. Ook al spuugt hij bloed. Maak het karwei af." ~ p110.

1000 Nachten is een bronvertelling in de Bloedwettenreeks, en vertelt het verhaal van Katine LaSoeur, de femme fatale onder de Ath'vacii. Wanneer zij met haar karavaan onderweg is naar toekomstige man, worden ze overvallen en vallen in handen van een geheimzinnige bloedcultus. Ze krijgt van de zwarte koningin de keus om na duizend nachten dienen te sterven of het eeuwige leven te omarmen.
Dat madame een indrukwekkende verschijning zou zijn, konden we al weken meelezen op facebook. Sophia Drenth heeft zichzelf echt enorm overtroffen met dit verhaal, en heeft haar personages zo levendig gebracht dat je bijna zou vermoeden dat het op waarheid berust is. Het verhaal is moderner geschreven dan vorige boeken, zonder de tijd en de sfeer te vergeten die in de vorige boeken zo mooi zijn neergezet. Als een kunstenaar kan ze de meest vreselijk scenes beschrijven, zonder je als lezer te laten walgen. Sterker nog, je bent geboeid, en verlangt naar iedere letter als of het Rah's bloed zelf is. Je voelt de hitte van de woestijn en ruikt de brandende dh'avr tijdens het lezer. Een fantastisch verhaal dat al je zintuigen weet te prikkelen.

"Medelijden is pure verspilling. Het geneest niets, geen pijn, geen woede. Het vereffent geen score en het is evenmin zoete wraak." ~ p151.

Ik was al fan na het lezen van het eerste Bloedwetten deel en met elke nieuwe boek wordt dat alleen maar meer. Het maakt niet uit was Sophia Drenth schrijft, een bronvertelling of een vervolg, als lezer hang je aan haar lippen! Ik hoop dat ze deze wereld voorlopig niet loslaat, want ik kan er geen genoeg van krijgen. â™¡