Geweld, geweld en nog eens geweld. Na een aantal keren een Tarantino-achtige film te hebben bekeken schiet Dwayne de onwillige popcornverkoper dood en trekt hij met zijn wezenloze vriendin willekeurig moordend op naar Hollywood.
De maker van die film lacht de demonstranten bij zijn oscaruitreiking ondertussen uit en gedraagt zich even onverantwoordelijk als de echte Tarantino (geweldsverheerlijking? 'It's the genre, man'.)
Natuurlijk eindigt dit '- na een enorme reks verwikkelingen - in een afrekening ('een orgie van geweld zouden ze vroeger geschreven hebben).
Te lang. Te veel geweld. De verkeerde overleeft? Zal allemaal wel. Ondertussen wil je wel weten hoe het afloopt en wordt die griezelige fascinatie van Amerikanen met geweld scherp ontleed. Klagen over al die lijken in dit boek is natuurlijk een gotspe, Tarantino, die die redeloze agressie zo bloederig mogelijk verfilmt is een 'kunstenaar'. En Ben Elton, die dat kritiseert, niet? Kom nou.