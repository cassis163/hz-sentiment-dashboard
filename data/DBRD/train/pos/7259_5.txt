Eddie Flynn verdedigd alleen mensen die onschuldig zijn, dus als hij in aanraking komt met Robert (Bobby) Solomon, de acteur, die vrijwel zeker zijn vrouw en haar vermeende minnaar heeft vermoord gaat hij eerst zelf op onderzoek uit. Tijdens zijn onderzoek blijkt dat Bobby de moord niet kan hebben gepleegd, maar wie dan wel?
Ondertussen heeft de echte moordenaar een plekje bemachtigd in de jury van de rechtzaak tegen Bobby. Kan Eddie op tijd achterhalen wie de dader werkelijk is, of komt alle hulp te laat voor Bobby?

In dit boek weet je van te voren al dat Bobby niet de moordenaar is en dat de dader in de jury zit, in de eerste plaats zou je kunnen denken dat dit zonde is om te weten maar het maakt het verhaal zoveel bijzonderder omdat je steeds op zoek bent naar aanwijzingen over de dader. Cavanagh geeft zelf aan dit te hebben gedaan zodat je steeds zit te wachten op het moment dat er iets gebeurd, zoals je bij Jaws weet dat er een haai is die mensen gaat opeten dus steeds als iemand het water in gaat zit je op het puntje van je stoel, deze sfeer is ook zeer voelbaar in het boek.
Of je dit boek wil lezen is eigenlijk geen vraag, dit boek moet je hebben gelezen.

Dert13n is het vierde boek over Eddie Flynn maar kan apart gelezen worden van de rest. Let wel op zodra je dit boek hebt gelezen wil je alle andere boeken ook lezen!

Steve Cavanagh is strafrecht advocaat en schrijver, door zijn ervaring in de rechtbank kan hij de sfeer en de details hiervan perfect overbrengen in zijn boeken. Momenteel is hij bezig met zijn vijfde boek over Eddie Flynn