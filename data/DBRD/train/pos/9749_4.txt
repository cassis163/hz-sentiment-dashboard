Uitgever: Cargo
Auteur: Anita Terpstra
Nederlandstalig Paperback 9789403118802
juli 2018
286 pagina's

Samenvatting:

In de balletwereld vormen de Nederlandse Mischa en de Russische Nikolaj een beroemd droompaar, en ook in het dagelijks leven lijken zij perfect bij elkaar te passen, en vormen een leuk gezin., zo lijkt het
Het auto-ongeluk waarbij hun dochtertje om het leven is gekomen, lijkt hen nog dichter bij elkaar te hebben gebracht.
Maar dan breekt er brand uit in het huis waar ze tijdelijk wonen. Mischa en Nikolaj overleven het vuur,maar liggen beiden met zware verwondingen in het ziekenhuis. Als de politie de brand onderzoekt, is al snel duidelijk
dat deze is aangestoken. Het geluk van het danspaar blijkt niet meer dan een zorgvuldig geconstrueerde leugen.
Mischa beschuldigt Nikolaj ervan de brand te hebben gesticht. Op zijn beurt beweert Nikolaj dat Mischa hem wil vermoorden.
Wie van de twee spreekt de waarheid? En wie liegt?


Anita Terpstra is freelance journalist en redacteur, maar ze vindt ook de tijd om regelmatig een thriller te schrijven.
'Vonk' is de nieuwste in het rijtje, het verhaal speelt zich af in de balletwereld, een interessante insteek die voor een originele plot kan zorgen.

De Nederlandse Mischa en de Russische Nikolaj zijn een beroemd danspaar in de balletwereld en ook priv√© zijn ze een koppel. Ze lijken voor elkaar gemaakt. Maar schijn bedriegt. Want wanneer er brand uitbreekt in hun tijdelijke woning en ze beiden de ramp maar nauwelijks overleven en zwaargewond in het brandwondencentrum liggen,beschuldigen ze elkaar ervan de brand te hebben aangestoken met de bedoeling de ander te vermoorden.

Tijdens het lezen van het verhaal krijg je heel wat aanwijzingen, waaruit je zou kunnen opmaken wie de dader is. Aanwijzingen van beide kanten...
Alleen, ze kunnen het natuurlijk niet allebei gedaan hebben.
Wie haatte de ander het meest? Wie had het grootste motief voor deze misdaad? Wie spreekt de waarheid en zal die ook aan het licht komen? Het zijn vragen waar Terpstra uiterst langzaam naartoe werkt. Het is bijna onmogelijk als lezer te ontdekken wie de ander naar het leven staat en waarom.

Mischa en Nikolaj doen om de beurt hun verhaal, allebei in de ik-vorm. Maar storen doet dat geenszins. Er wordt heel veel gesprongen in de tijd, er zijn flashbacks naar tien jaar terug,negen jaar, twee jaar, enzovoort, om een beetje duidelijk te maken hoe alles zo gelopen is...
De personages zijn goed uitgewerkt, je krijgt echt een beeld van hun karakter, hoe ze denken en handelen.

Dit was het eerste werk dat ik van deze auteur heb gelezen, en ik moet zeggen, ik ben erg benieuwd geworden naar haar andere boeken.
Ik ga zeker meer werk van haar lezen! Ik heb erg genoten van Vonk!