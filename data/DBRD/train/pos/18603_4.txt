Spuitende slagaders en Overstromende oceanen van Jesse Goossens & Linde Faas.

Wat was het een genot om dit naslagwerk voor kids (en grote mensen) te mogen lezen.
Een sprankelend, kleurrijk, mooi geïllustreerd boek wat een soort van Eerste Hulp handleiding is. Maar dan in heldere taal. Leuk om met kinderen mee te lezen, uit te leggen en in gesprek te gaan.
Ook interessante opmerkelijke weetjes die voor de grote mensen ook leuk zijn, staan vast wel weetjes tussen die niet ieder groot mens al wist. Ieder ongelukje of ramp wordt goed en duidelijke uitgelegd en je krijgt tips hoe je moet handelen als je in zo’n situatie beland.

De hoofdstukken worden geïllustreerd door fraaie tekeningen van Linda Faas. Het boek is lekker stevig en de bladzijdes zijn wat dikker.

Het is een kinderboek maar samen lezen zodat je wat verdieping kan geven is een mooie aanvulling om sommige, toch lastige, onderwerpen onder de aandacht te brengen. Zo zie je dat je veel wijsheid uit dit boek kunt halen.
Een eyeopener “Hoe reageer je als er een ramp plaatsvindt”, vaak leren we kinderen 112 te bellen maar bij een echte ramp heb je andere dingen nodig.

Al met al een leerzaam boek en niet alleen voor de kinderen. Leuke samenwerking tussen de schrijfster en illustrator. Deze twee ga ik in de gaten houden.

Dikke 4 sterren!