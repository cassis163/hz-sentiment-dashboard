Begonnen aan het eerste boek van de serie Duingras.
Ik vond het een heerlijk boek om te lezen. Het gaat over Wende, rond de 24 jaar, en zij gaat lekker alleen naar de waddeneilanden! Ik kon mij helemaal vinden in haar motief om er zelf eens op uit te gaan. Het is misschien een 'simpel' boek, maar echt heerlijk om in verzeilt te raken.
Toen ik aan dit boek begon wist ik natuurlijk dat het een reeks van 4 boeken was. Nadat dit boek uitwas kon ik mij niet heel goed voorstellen wat er nog meer te wachten stond.. maar uiteindelijk is elk boek op zijn manier grappig, liefelijk en leuk om te lezen! Ik werd er helemaal in meegenomen, en hoe gek het ook klinkt, op een gegeven moment zit je zo in de verhalen dat het lijkt of je erbij hoort!

Echt een aanrader, als je niet al te moeilijke stof wil lezen, en lekker wil wegdromen!