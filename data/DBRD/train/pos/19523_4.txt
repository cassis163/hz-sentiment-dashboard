Eerste boek:
In heldere bewoordingen waarbij zeker humor naar voren komt, beschrijft Pieter Overduin zijn strijd met zijn manisch-depressiviteit. Door zijn openhartigheid en zijn taalvaardigheid word je als lezer een kijkje gegeven in zijn gedachten en gevoelens. In één adem uitgelezen. Als je kunt bevatten wat dit kleine boekje eigenlijk beschrijft, kun je je voorstellen hoeveel kracht en doorzettingsvermogen de schrijver zelf en zijn naasten moeten hebben. Zeker een aanrader om te lezen als je in de GGZ werkt om goed stil te staan bij wat iemand meemaakt.

Tweede boek:
Goed om in dit 2e deel ook de ervaringen van familie en vrienden te lezen. Hierdoor wordt het beeld completer. Ook wordt het meer inzichtelijk wat het voor naasten betekend om geconfronteerd te worden met manisch gedrag van een dierbare. Pieter Overduin heeft opnieuw openhartig zijn verhaal verteld, waarin nu ook zijn beleving geschreven wordt tijdens het hebben van een manie. Indrukwekkend boekje