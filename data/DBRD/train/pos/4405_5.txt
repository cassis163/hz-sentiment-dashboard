Het boek gaat over Jasmijn Vink zij is een kind, tiener en jongvolwassen heel anders dan de meeste. Ze weet totaal niet hoe ze zich moet gedragen in bepaalde situaties. Jasmijn heeft duidelijk autisme en weet niet hoe ze moet omgaan met de prikkels en bepaalde situaties. In het boek Zondagskind maak je kennis met Jasmijn, haar problemen en hoe ze ermee omgaat.

Ik vind het boek een van de beste boeken die ik heb gelezen de afgelopen twee jaar. Als ik het verhaal las op de achterflap had ik nooit kunnen vermoeden wat het boek bij mij zou losmaken. Je leert Jasmijn en haar problemen echt heel goed kennen en leeft zo met haar mee. Het is ongelooflijk hoe ik soms in het boek verdiept kon zijn en haar emoties kon aanvoelen. Als je iemand met autisme in je omgeving hebt zijn er zoveel herkenbare dingen. Ik heb het boek vaak gelezen met een glimlach en een traan. In 1 woord prachtig.

Judith Visser was voor mijn geen onbekende auteur want ik heb veel thrillers van haar gelezen. Maar nu heeft ze me toch wel kunnen verbazen en ik hoop dat ze in de toekomst nog meer van zulke prachtige boeken gaat schrijven. Als het kon kreeg Zondagskind op Hebban zeker zes sterren.