Nijntje x Rembrandt door Mercis x Rijksmuseum

Wat een geweldig boekje, wat een origineel idee. Dit is een boek dat iedereen in 2019 gaat willen hebben. Er gaat om gevochten worden, geloof me, dit wordt een collectors item!

Rembrandt en Bruna komen beide uit Nederland en zijn beide wereldberoemd en daar stopt de vergelijking, denk je. Maar dan komt er dit boekje en zie je hoeveel ze gemeen hebben en dat is zo boeiend om te zien. Op de linker pagina zie je telkens een beroemd werk van Rembrandt, op de rechter een beroemde Bruna. Zo zie je zelf waar ze verschillen maar bovenal hoe ze overeenkomen. Qua onderwerpkeuze maar ook qua thematiek en opstelling. Super interessant.

Een aanrader voor kleine en grote kinderen. Ik heb nu alvast wél zin gekregen om naar dé tentoonstelling in het Rijks te gaan, mijn man zal blij zijn. Oh ja, indien mogelijk zou ik graag de Bruna’s ook naast de Rembrandts zien hangen in het museum;)