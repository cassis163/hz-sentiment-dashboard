Ik ben echt dol op dit soort thrillers. Vanaf het begin, zet de schrijfster je aan het denken. En ik werd steeds op het verkeerde been gezet! Heerlijk, om lekker te verdwalen in een verhaal waar zelfs de hoofdpersoon de uitkomst niet weet. Sterker nog ze weet niet eens wie ze is, waar ze vandaan komt en is haar geheugen kwijt na een ernstig auto-ongeluk. Na haar ongeluk kan zij maar aan een ding denken: Waar is Vero? Ze is nog zo klein en ze zat bij haar in de auto. Nicky Frank is al 22 jaar samen met haar man Thomas Frank. Maar als Wyatt het auto-ongeluk en de vermissing van Vero onderzoekt, lijkt er toch iets niet goed te zijn. Hij wil het onderste uit de kan te halen en doet zijn best om het op te lossen. Hij geeft nooit op in een onderzoek, maar naar mate ze verder komenâ€¦.Vraagt hij zich af, of hij de uitkomst wel wil weten. Dit verhaal brengt je namelijk naar Het Poppenhuis. Een groot landhuis waar allemaal dingen gebeuren die echt niet door de beugel kunnen!
Ik kreeg echt de kriebels van dat huis. En ook van een aantal personages.

Je weet op een moment niet meer of iets nu echt gebeurt is of dat het is verzonnen?!!!! Het zit zo goed in elkaar dit verhaal dat het niet weg te leggen is, dit boek. Heerlijk een thriller die gewoon super spannend is en waarin je mee kunt denken. Het zit allemaal anders in elkaar dan je denkt. Uitermate goed geschreven! Je leest stukjes vanuit het oogpunt van Nicky. Ze denkt aan theepartijtjes met Vero en andere dingen. Maar wat is er nu toch echt aan de hand?

Psychologisch gezien is dit echt een thriller die in mijn Top 5 staat de afgelopen 6 maanden. Ik had hoge verwachtingen en deze zijn allemaal uitgekomen. Heerlijk een thriller, die in mijn ogen aan alle kanten klopt. Van het begin tot het einde knaagt het aan je. En het laat je niet meer los.

De cover is ook echt mooi. En ik vind het ook heel goed bij het verhaal passen. Hoe of wat, daar moet je het boek echt zelf voor gaan lezen. Maar als je het boek dicht slaat kun je de cover en de titel verklaren. En dat vind ik altijd geweldig!

Geschreven in duidelijke taal. Lekker lettertype en dun papier. Echt moeilijk weg te leggen.
Deze thriller krijgt van mij echt 5 volle sterren. Heerlijk om weer eens een thrillertopper te lezen!
5*****