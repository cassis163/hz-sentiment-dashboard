“ Twee jonge vrouwen zoals wij, de één verdwenen en de ander vermoord, dat is toch beangstigend?”

Van Marcella had ik eerder al Souvenir gelezen en daar heb ik enorm van genoten, Marjolein is voor mij een nieuwe schrijfster, welke ik graag wil leren kennen. Nou, en dat is gelijk een aangename kennismaking met Hels. Wat een fijne schrijfstijl hebben de dames samen.
Wanneer je als lezer begint in Hels, mag je wel rekening houden met een probleem. Wegleggen is geen optie! Je raakt in de ban van het leven van Jessica en Martine, het verhaal wordt beschreven vanuit Martine en Jessica en een onbekende man. Maar is hij wel zo onbekend? Dit leest enorm fijn en vlot. Het verhaal is actueel en ook beangstigend, voor volwassenen is het een goed boek maar zeker ook voor de YA lezers onder ons. Voor de jeugd heeft het boek een boodschap, de naïviteit van Jessica en Martine is hopelijk voor de jeugd, welke het boek leest een waarschuwing. Niet iedereen, is te vertrouwen en niet iedereen heeft goede bedoelingen!
Het verhaal is erg goed in elkaar gezet net wanneer je denkt “mmm, dat is wel erg voorspelbaar en makkelijk” neemt het verhaal een wending waarmee je als lezer misschien heel vaag in je achterhoofd rekening had gehouden, maar niet zag aankomen. Door de heerlijke vlotte schrijfstijl van het duo Kleine en van der Gaag leest het boek als een trein, en baal je wanneer het uit is. Hels is een heerlijke vakantie thriller waarvan je hoopt dat dit verhaal jou bespaart blijft. De setting van het verhaal is origineel en goed beschreven, je krijgt een heel goed beeld van de karakters en hun omgeving.
Kortom Ja, Hels is een Mustread, een boek met een boodschap voor de jonge lezers van een 16 jaar en ouder. Maar ook voor volwassenen een heerlijk spannend boek waar je van het begin tot het einde van geniet.

“Die meiden vragen erom, hij zal ze een les voor het leven leren. Nooit op een ander vertrouwen, maar altijd op jezelf”


• Plot **** 4 sterren
• Spanning **** 4 sterren
• Leesplezier **** 4 sterren
• Psychologisch ****4 sterren
• Schrijfstijl ****4 sterren
4 STERREN VOOR HELS