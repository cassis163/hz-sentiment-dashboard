Dit boek schetst een verhaal dat zomaar de waarheid zou kunnen worden (of zijn). Denk jij er wel eensmover na wat er kan gebeuren , als het goed mis gaat met een kerncentrale? Het scenario dat Sonn op papier heeft gezet, zetmje aan het denken. En ik kreeg er de kriebels van. Want wat als?

In dit boek volg je een journalist, die zich vastbijt in zijn onderzoek naar de kerncentrale Doel. Er is vanalles mis en het blijft fout gaan. Diverse instanties willen het in de doofpot stoppen, maar Ben wil de waarheid boven water krijgen. En hij wil de mensen laten zien, hoe gevaarlijk het eigenlijk is.

Er gaan veel dingen mis, niet alleen met de kerncentrale zelf, maar ook de beveiliging is ver te zoeken. Een doel voor terroristen, zo vlak over de grens. Wat als zij hun kans grijpen? In dit boek gaat je grootste nachtmerrie werkelijkheid worden. En de mensen die het geheim willen houden, gaan over lijken. Niemand is meer veilig, zodra hij of zij in de geschiedenis van Doel gaat spitten. Jean-Pierre gaat dat aan den lijve ondervinden. De schoonmakers staan klaar om je te laten verdwijnen of weg te werken.

Het boek goed spannend en vlot geschreven. Ik vond het levensecht. En vond het een heel eng idee, dat een grote stad, niet meer veilig blijkt te zijn, voor mensen met slechte bedoelingen. Het is zo echt, dat je het voor je ziet. Je krijgt een heel andere kijk op die kerncentrales na het lezen van dit boek. Het lijkt ver van je bed te zijn. Maar het gevaar van Doel kan zo op je drempel staan.

Achterin staat een lijstje met incidenten, die zijn voortgekomen bij Doel. En dan denk je toch wel: waarom blijven we gebruikmaken, van deze techniek? Het loopt steeds op het nippertje goed af. Dit boek neemt je mee, naar de niet zo goede kant/ afloop. Knap geschreven. Een realistische thriller!

Ik geef het boek 4,5 sterren!