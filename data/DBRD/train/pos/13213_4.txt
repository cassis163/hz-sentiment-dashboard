Recensie : Heksenjacht- Marijn Adelmund en Iris Compiet
2016
ISBN : 9789492099204
Quasis Uitgeverij (Splinter Young Adult)

Dit dunne boekje, een Splinter, is mijn eerste kennismaking met Martijn Adelmund en Iris Compiet. Het is een compleet verhaal van slechts 36 pagina’s . De illustraties van Iris Compiet zijn prachtig.
Max is negen en hij woont in Keulen. Wat hij nog niet weet , is dat hij een Sleutelkind is … Als hij op een dag uit school gehaald wordt door Nikkie Zeevenslooten, een jonge vrouw met ravenzwart haar, heeft hij geen idee wat er gaat gebeuren en waarom zij hem meeneemt “op een uitje”. Nikkie moet Max beschermen tegen de nornir. Het is het begin van een spannende tocht door het ondergrondse Keulen. Zal Max zijn moeder ooit weer terug zien?
Het verhaal is te kort om de personages goed te leren kennen maar je kan je wel in hen verplaatsen, zeker in Max… hij wordt zomaar meegenomen door een onbekende, dat moet geen pretje zijn. Hij heeft nog nooit zoveel dingen meegemaakt als nu. En hij is helemaal niet bang.
Je komt er in de loop van het verhaal achter waarom juist Max is uitgekozen door Nikkie.
Het verhaal leest vlot en heeft een goede opbouw naar het plot… dat zag ik niet aankomen, goed gevonden.
Ik ben benieuwd naar de andere boeken van dit duo , die ga ik zeker lezen.