Moresnet. Ik had er nog nooit van gehoord. En in eerste instantie was het me niet helemaal duidelijk waar dit boek over ging. Toen ik las dat het ging over een minilandje wat een eeuw heeft bestaan, net ten zuiden van ons land, was mijn nieuwsgierigheid geprikkeld.
Ik vond het een boeiend boek. Hoe het onvermogen van twee landen om een zinkgroeve onderling te verdelen er toe heeft geleid dat er dan uiteindelijk maar geen besluit werd genomen. Waardoor een stukje niemandsland ontstond. Een bureaucratisch gedrocht, waar de Napoleontische wetgeving in stand bleef lang nadat Napoleon van het toneel verdwenen was. Dit leverde allerlei problemen op. De inwoners waren in feite statenloos.
Het verhaal wordt chronologisch verteld, maar steeds vanuit verschillende personages en situaties. Dit maakt het een goed leesbaar verhaal. Het is een verzameling anekdotes die allemaal een deel van de bizarre geschiedenis van Moresnet vertellen.