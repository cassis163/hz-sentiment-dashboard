Dit boek begint met een bijzondere tekst die te koop wordt aangeboden: brieven van Plinius de Jongere. Het bijzondere zit hem in de inhoud van deze tekst. De katholieke kerk heeft liever niet dat deze inhoud openbaar gemaakt wordt en een conservatieve organisatie werkt dit met alle middelen tegen.
Een moeder (Naira) en dochter (Helena) zijn voornemens de inhoud wel bekend te maken, door er een film van te maken. Zij schakelen Esther in, een Nederlandse scenarioschrijfster.
Dan ontstaat een spannend verhaal waarbij ver verleden (de brieven), de levensgeschiedenis van Naira en Helena en het heden (lukt het de film te maken en de tekst uit handen van de kerk te houden?) een rol spelen. Bovendien krijgt Esther een liefdesrelatie met Anthony een deskundige die is ingehuurd vanwege zijn kennis rond oude geschriften.
Door de uitgebreide beschrijvingen lees je alsof je er bij bent, wat het lastig maakt om het boek weg te leggen…
Tegen het eind van het boek komt de titel naar voren : ‘Het negende gebod’. Dit geeft een onverwachte wending aan het verhaal.
Kortom: een heerlijk boek om te lezen.