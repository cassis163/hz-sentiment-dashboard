Als Saroo Brierley 5 jaar oud is, raakt hij op een klein stationnetje in India zijn broer Guddu kwijt.
Saroo is samen met Guddu met de trein gegaan, naar het werk van Guddu.
Hij moet zich zien te vermaken totdat Guddu terugkomt.
Als dat te lang duurt raakt hij in paniek en stapt alleen in de trein om naar huis te gaan.
Alleen is dat helaas de verkeerde trein. Saroo valt in slaap en wordt wakker in Calcutta. In deze grote, onbekende stad gaat hij uit nood zwerven en wordt uiteindelijk in een weeshuis geplaatst.
Als niemand weet waar hij vandaan komt wordt hij na een tijdje ter adoptie aangeboden aan een Australisch echtpaar, waar hij een liefdevol thuis vindt.
Als Saroo 26 jaar is, gaat hij o.a. via google earth op zoek naar de plaats waar hij vandaan komt, met behulp van zijn adoptie moeder.
Het verhaal bevat de zoektocht van Saroo naar zijn familie en ook de jeugdherinneringen die hij heeft.
Het is vlot geschreven en ik kon me goed inleven in de personages.
Vanwege het verhaal heb ik het boek in een ruk uitgelezen, omdat ik graag wilde weten hoe het af zou lopen.
Wat een boeiende zoektocht en wat een mooi einde!
Ik waardeer het, ondanks de soms wat eenvoudige schrijfstijl , dan ook met 4 sterren.