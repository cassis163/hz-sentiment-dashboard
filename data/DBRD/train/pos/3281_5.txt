WAT. EEN. BOEK!
Wat een boek.
Wat een boek.
Wat een verhaal...
Eigenlijk kan ik Ugly Love niet eens een boek noemen. Het is meer een ervaring. Een ervaring die je mee moet hebben gemaakt om te begrijpen waarom dit meer is dan een boek, meer dan een verhaal.
Als ik hier 6 of 10 sterren kon geven, had ik het gedaan.

Tate is de stoere, slimme en vooral zelfstandige hoofdpersoon. Een no nonsense type, verpleegkundige op de EHBO in een ziekenhuis, doorstuderend voor anestesist. Een vrouw met ballen, die zichzelf het waard vindt om van gehouden te worden.
Ze ontmoet Miles, de buurman/vriend en collega van haar broer Corbin. Miles is gesloten en niet in staat om liefde te geven.
Toch valt Tate voor hem en accepteert ze zijn twee regels voor de verhouding die ze beginnen.
Vraag niet naar mijn verleden.
Verwacht geen toekomst.

Hoe Tate zichzelf probeert te overtuigen van de lust die ze voelt voor Miles, kan ze zichzelf al snel niet langer voor de gek houden. Dit is geen lust. Dit is liefde.
Maar Miles vertrapt haar hart en ze breekt met hem. Kiest voor zichzelf. Een vrouw met ballen niet weet dat er van haar gehouden dient te worden op de manier die ze verdient.

Miles heeft zijn eigen verleden, waar hij niet over wil praten. Een vreselijke gebeurtenis zes jaar geleden heeft zijn hart doen bevriezen. Nee, Miles heeft zelf zijn hart bevroren. Hij wil niet meer in staat zijn liefde te voelen, als liefde zo lelijk kan zijn.

Door middel van Flashbacks in het perspectief van Miles, kom je steeds meer te weten van hem. Dat Miles eigenlijk een persoon is die vreselijk veel kan liefhebben. Hij houdt van Rachel, zijn eerste grote liefde. Zijn alles. Zijn voor altijd.
Wat er precies is gebeurd waardoor Miles zo wordt als hoe Tate hem leert kennen, is aan de lezer te ontdekken.
Ook het einde is aan de lezer te ervaren.

Ugly Love heeft in ieder geval mijn hart gestolen.
Colleen Hoover... ik heb er geen woorden voor hoe zij als schrijver weet te spelen met taal, met vorm, met de mooie en lelijke kant van liefde en het leven.

LEES!!!!!
ERVAAR!!!

Dit boek is met stip op 1 binnengekomen in mijn all time favorite New Adults / Romans. Een boek dat ik zeker in mijn hart heb gesloten en minstens 1 maal per jaar ga herlezen.