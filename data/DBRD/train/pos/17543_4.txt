recensie:
In mijn verhaal begint Michelle met het vertellen over de eerste dagen nadat ze vertrokken zijn uit het witte huis en ze weer “gewoon” Michelle en Barack” Ik vond het heel treffend geschreven hoe ze ineens alleen is, gewoon zelf iets te eten klaarmaakt en in de tuin gaat zitten zonder dat er beveiligers of ander personeel aanwezig is.
Dat bleef bij mij erg hangen want de rest van haar verhaal is heel gedetailleerd en erg mooi beschreven vanuit haar eigen beleving. Hoe haar gewone leven verliep, hoe ze opgroeide van een gewoon zwart meisje tot de eerste zwarte first Lady in het witte huis. Hoe ze Barack ontmoet tijdens haar werk en hoe ze samen groeiden naar het witte huis toe.
Omdat het zo gedetailleerd was werd ik soms ongeduldig want ik was vooral nieuwsgierig naar hoe het leven is in het witte huis en in de volle belangstelling van de hele wereld. Daar krijg je niet alle antwoorden op. Maar daar was ik na het lezen van het boek ook niet meer mee bezig. Michelle Obama heeft een geweldig mooi verhaal geschreven dat iedereen aan zal spreken. Het had van mij iets korter gekund maar zo is het wel een compleet verhaal geworden.
Het is een heel persoonlijk verhaal geworden waarin ze zichzelf niet op een voetstuk zet en Barack Obama wel een beetje, ze is echt verliefd op die man.
Echt een aanrader als je wilt lezen over de verschillen in Amerika vanaf de jaren 60 en als je de familie Obama beter wilt leren kennen