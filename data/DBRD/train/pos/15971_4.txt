Bangkok. Een Noorse ambassadeur, Atle Molnes, wordt vermoord gevonden in een obscure motel. In opdracht van de BuZa wordt Harry Hole naar Thailand gestuurd om deze moord te onderzoeken, in een stad vol verkeer, smog en hitte. Tijdens het onderzoek ontdekt Harry steeds meer vreemde praktijken en begrijpt al snel dat dit niet een gewone moord is. Hij is dan ook vast besloten het tot de bodem uit te zoeken.

Dit verhaal sluit aan op het eerste boek en er wordt dan ook een paar keer naar verwezen. Het is niet storend als je het eerste boek niet gelezen zou hebben. Het verhaal is iets minder, maar wel erg spannend. Er zijn veel adembenemende momenten en genoeg verdachten om uit te kiezen. Het zou niet Nesbo zijn als hij je weer eens de verkeerde kant op stuurde, of zat je wel goed en brengt hij je aan het twijfelen? Pas aan het einde wordt alles weer opgepakt en uitgelegd hoe het echt zit. Het blijft gewoon spannend tot het eind.