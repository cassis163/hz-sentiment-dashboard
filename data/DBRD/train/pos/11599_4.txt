Recensie ‘kwijt’ van Anja Feliers
Hier hou ik van
Vermits ik nog geen van de voorgaande boeken uit deze reeks van Anja Feliers gelezen heb, was ik wel benieuwd of ik het verhaal goed genoeg zou kunnen volgen. Dat bleek gelukkig inderdaad geen probleem. De cover vind ik heel intrigerend mooi, maar ook na het lezen van het boek zie ik de link niet echt met het verhaal. 'Kwijt' is vanaf het begin een erg spannend verhaal. Ik heb er van genoten en heb nooit de neiging gehad om het boek enkele dagen opzij te leggen. Ik wilde graag weten hoe het afliep. De figuren waren goed te volgen en ik was in het spannende verhaal ingezogen .Het is het soort van thriller waar ik wel van hou. Op het einde van het verhaal ben je echt op het verkeerde been gezet en ook dat is fijn. Het enige waar ik bedenkingen over heb in het verhaal is de verhaallijn van de mensen die 's nachts aan het bed van Josje staan. Het lijkt nogal bij de haren gesleurd en liet me de wenkbrauwen fronsen. Deze manier van contact zoeken lijkt me wat ver gezocht. Men kan immers veel gemakkelijker Josje bezig zien als ze in de dag buiten gaat. Dit lijkt me dan ook het enige 'zwakke' draadje in het verhaal. Voor de rest is het verhaal heel sterk en soms ijzingwekkend. Kortom voor mij is het boek vier sterren waard en ik kijk er naar uit om ook haar andere boeken te lezen (waarvan ik er ondertussen ook nog een aanschafte).