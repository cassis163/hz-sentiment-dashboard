De Nevelprins van Carlos Ruiz Zafon is een fantastisch, spannend verhaal wat zich afspeelt tijdens de Tweede Wereldoorlog in 1943.
Dan besluit de Vader van Max Carver uit de stad te vertrekken naar een dorp aan de kust. Het gezin heeft huisvestiging gevonden in een leegstaand zomerhuis waar het echtpaar Fleischmann heeft gewoond.
Max, de dertienjarige zoon in het gezin Carver, sluit al snel vriendschap met de iets oudere Roland. Hij verteld Max over Orpheus, een schip wat lang geleden is vergaan in een zware storm.
Eerder heeft Max een beeldentuin achter zijn huis ontdekt.
De grimmige beelden lijken verband te houden met de ondergang van Orpheus en vreemde angstaanjagende geesten dreigen wakker te worden.

De Nevelprins is een fascinerend boek over schuld en boete, over wensen, warme familiebanden en tragische liefde. Met prachtige zinnen weet Zafon een sfeer te treffen die in een oogwenk onheilspellend wordt.
De toegankelijke en mooie schrijfstijl van Carlos Ruiz Zafon heeft De Nevelprins tot een roman gemaakt die voor alle leeftijden geschikt is.