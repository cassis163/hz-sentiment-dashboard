Voor de leesclub Iskari mocht ik het boek Iskari de laatste namsara lezen wat geschreven is door Kristen Ciccarelli.

Mijn verwachtingen van dit boek waren hoog. Ik had de cover van het boek gezien en ik was blij dat er weer een boek was waarin draken in voor zouden komen. In het verhaal spelen draken een rol dat doen ze op een manier die ik nog niet kende. De draken in het boek vertellen oude verhalen dat vind ik een mooi detail omdat uit die verhalen levenslessen verstopt zijn. Wel zouden de draken verder uitgewerkt mogen worden. Met name de band tussen draken en mensen.

Prioriteit nummer één als ik een boek lees is dat het mijn gedachten vangt en van begin tot eind boeit. Dit boek zorgde daar zeker voor hiermee kroop ik op de bank en dan hoorde je me een hele tijd niet meer.

In het boek komen de volgende personages voor: Safire, Dax,Torwin en Asha. In het boek is Asha de hoofdpersoon waar het om draait. Verfrissend in het boek is dat je als lezer meer weet dan Asha. Ondanks dat dit verfrissend is zou ik dit niet vaker willen omdat ik hierdoor Asha soms nogal suf vond omdat ze niet alles doorheeft wat er gebeurd.

Ik denk dat Torwin toch mijn favoriete personage is omdat hij Asha laat twijfelen over haar eigen gedachten over zichzelf. Uiteindelijk gaat ze hem steeds meer vertrouwen waarop ze ook zijn oordelen ter harte neemt Daarnaast heb ik het idee dat ze door hem een beetje los komt dat maakt dat ik hem leuk vind anders zou ze een beetje vastgeroest blijven in haar eigen denkwijzen.

Na alle plus- en minpunten op een rijtje gezet te hebben geef ik het boek 4 sterren.