DE GREPPEL

Herman Koch

Hoe de hoofdpersoon Robert Walter verandert , van een stabiele persoonlijkheid naar een personage die angstig is. Angst om te verliezen is wel de grootste angst die gaat opspelen bij Robert.

Robert, burgemeester van Amsterdam, is getrouwd met Sylvia Walter en heeft met haar één dochter, Diana van 19 jaar. Robert heeft de namen van zijn vrouw en dochter verandert in Hollandse namen, dit in verband met het voorkomen, dat de familie met vooroordelen te maken krijgt; Sylvia is namelijk een vrouw die Robert heeft ontmoet toen Robert op vakantie was in Azië.

Tijdens een nieuwjaarsreceptie overvalt jaloersheid Robert, wanneer zijn vrouw Sylvia moet lachen om de wethouder Milieu. Hij ziet overal verdachtmakingen en maakt zichzelf gek met het idee dat die twee iets met elkaar hebben. Wat interessant is aan dit gegeven, dat Robert zichzelf opwindt over het volgens hem nieuw opgekomen fascisme, die van de milieuactivisten. Robert ergert zich aan de extreme vorm van het autoritair milieu nationalisme, hij vindt de milieuactivisten anti- intellectueel, anti-parlementair en antidemocratisch. Dus.. vooral ook de wethouder Milieu, die volgens Robert een oogje heeft op zijn vrouw Sylvia.

In ‘De Greppel’ wordt de lezer meegenomen naar het thuisland van Sylvia, naar de vooroordelen die mensen in het algemeen hebben over elkaars cultuur. Bovendien beleven we als lezers Roberts afweging en over hoe om te gaan met zijn ouder wordende ouders. Is het negatieve aandacht vragen dat zij zelf hun levenseinde willen bepalen?

Als lezer blijf ik met nogal wat vragen zitten: - heeft Robert’s vader zijn moeder geholpen bij euthanasie en heeft deze zich soms misschien niet gehouden aan hun gezamenlijke afspraak om samen hun leven te beëindigen? -was Robert schuldig bij de mishandeling van een agent tijdens demonstraties tegen de Vietnamoorlog? -Verwerkt Robert de afwezigheid van zijn geliefde moeder, hoe gaat hij om met de eindigheid? - Hebben de bepleiters van windmolens gelijk, of moeten we een mentaliteitsverandering teweegbrengen bij de bewoners van de aarde? - Hoe gaat Robert om met de eindigheid van Bernard’s leven en zijn theorie over het grote Niets?