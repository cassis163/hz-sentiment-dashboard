Aspe is en blijft Aspe. Het vertrouwde concept blijft het goed doen. Een moord in het begin van het boek, de tegenwerkingen van de hogere machten, het drankgebruik en het weerspannige humeur van Van In. Verder komen uiteraard alle vertrouwde personages terug en hun belevenissen zijn al even belangrijk als het moordverhaal zelf. Het verhaal is geloofwaardig, spannend en zoals altijd vlot geschreven maar Aspe heeft deze keer een verassende plot bedacht. De eigenlijke dader komen we pas heel laat te weten. Wanneer je aan het boek begint denk je "weer een Van In zoals altijd" maar twee dagen later is het boek uit en moet je bekennen dat je er best van genoten hebt.
Aspe is terug op topniveau!