Baantjer – De Cock en de dode diva
‘Het is enigszins een privékwestie.’ ‘Toen Lou nog optrad was ik een groot bewonderaar van haar. Ik had Lou in mijn jeugdige onbezonnenheid een briefje geschreven dat ik haar fantastisch vond en zo, en op een dag nodigde ze mij uit! Achter het toneel, de coulissen, haar kleedkamer…’ ‘En, nou ja, kort en goed, ze heeft mij toen in de liefde ingewijd.’ ( De Cock en de dode diva, Peter Römer, 2015, p. 7 )

De oorspronkelijke boeken van ‘Baantjer’ werden geschreven door Appie Baantjer, hijzelf was een Nederlandse schrijver van detectiveromans en een oud-politieman. Begin jaren zestig bedacht Baantjer De Cock, dat hij op twee van zijn collega’s baseerde. Hij schreef circa zeventig boeken waarvan een televisieserie werd gemaakt, gebaseerd op figuren uit de boeken. Nadat Baantjer aan hartfalen stierf nam Peter Römer de draad op. Hij is een Nederlandse acteur, televisieproducent en -regisseur alsook scenarioschrijver. Peter Römer schreef vele scenario’s voor televisieseries, hij zegt dat het schrijven van deze scenario’s hem beïnvloed heeft bij het schrijven van boeken. Veel schrijvers vertellen een verhaal over hun personages. Hij laat zijn personages het verhaal vertellen, omdat hij dit gewend is vanuit het schrijven van scenario’s ( Interview Peter Romer, 2012 ). Bij de vorige vijf Baantjer boeken dat Peter Römer schreef was niet goed aangeduid dat ze door Römer en niet door Baantjer geschreven werden. Op de voorkant van ‘De Cock en de dode diva’ is dit wel duidelijk aangeduid. Er staat: 'Een nieuwe De Cock door Peter Römer.’ ( Römer, 2015) Vanaf de Cock en de dode diva zijn de Baantjer-boeken van Römers’ hand. Peter Römers’ ‘de cock-boeken’ zijn geheel in de geest en de stijl van A.C. Baantjer en worden geprezen om de authentieke verhalen. Het boek heeft nog geen prijzen gewonnen. Het boek werd uitgegeven door uitgeverij de fontein, de eerste druk was in februari 2015 en de tweede druk in maart 2015. Het verhaal gaat over een diva die dood wordt aangetroffen in haar huis. Op het eerste zicht lijkt het een natuurlijke moord waarbij de diva uit haar traplift gevallen is, maar de dokter vertrouwt het niet helemaal. Lou Montaigne, de dode diva, werd een week voor haar dood nog onderzocht door haar dokter, die zei dat ze gezond was. Lou Montaigne had haar wandelstok met een bandje aan haar arm vastgemaakt, omdat ze de laatste tijd nogal vergeetachtig is en haar stok vaak kwijtgeraakt. Op de plaats van het bandje is een bloeduitstorting te zien die er volgens de dokter een week voordien nog niet was. Daarom roept de dokter rechercheur De Cock er bij omdat hij bang is dat iemand aan de diva haar stok heeft getrokken en haar zo heeft vermoord. Daarom start de Cock een onderzoek, hij gaat langs bij familie, vrienden en kennissen van de diva.

De thematiek is liefde. Tijdens het verhaal gaan De Cock en Vledder op zoek naar de moordenaar op de Diva. In het verhaal komen ze over veel mensen te weten dat ze ooit verliefd waren op de diva. De diva viel op jongere mannen en ging regelmatig met hun naar bed. Zo is de commissaris ooit met haar naar bed geweest. Maar ook geld is de thematiek van het verhaal. De diva trouwde ooit met een rijke man, om dan later met de helft van zijn fortuin te gaan lopen toen ze terug scheidden. Ook heeft de erfenis van de diva veel met het verhaal te maken. Zo belde de diva enkele dagen voor haar dood dat ze haar testament wou laten veranderen. Maar… voor wie is de erfenis nu?
Het boek is honderdveertig pagina’s dik en heeft een verteltijd van ongeveer vijf uur. De vertelde tijd is enkele weken. In het verhaal zitten ook af en toe flashbacks, er zijn enkele flashbacks over mannen die terugdachten in de tijd dat de diva nog jong was, en ze de liefde met haar bedreven.
Het verhaal heeft een goede en duidelijke structuur dat makkelijk te volgen is. Het is een eenvoudige structuur waarbij De Cock opdracht krijgt de moord te onderzoeken, verdachten en getuigen ondervraagt, daarna een tweede moord ontdekt en deze moet onderzoeken en uiteindelijk de moorden oplost na vele ondervragingen, onderzoeken en bekentenissen. Het boek heeft een vlotte stijl met typische elementen uit de télévisiereeks van Baantjer. Zo zegt De Cock telkens wanneer hij zich aan iemand voorstelt dat hij De Cock is met ‘ceeooceekaa’. De boeken en de series gelijken heel hard op mekaar. Het gedrag en de gewoonten van De Cock en Vledder zijn zowel in de series als in de boeken hetzelfde. Het boek heeft geen boodschap, het is eerder geschreven met de bedoeling om zich te kunnen ontspannen. De boeken van Peter Römer zijn toch verschillend van de authentieke ‘Baantjer-boeken’. De moordenaren worden ontmaskerd, maar waarom de tweede persoon gedood werd is nogal onduidelijk en onlogisch.

Het boek is zeer goed, ook al is het niet door Baantjer zelf geschreven heeft het nog veel gelijkenissen met de authentieke Baantjer boeken. Het boek doet mij denken aan toen ik klein was en de afleveringen van Baantjer zag. Net zoals vroeger gebruikt Baantjer zijn ‘cliché’-uitspraken en eindigt het verhaal wanneer Baantjer met zijn vrouw praat over hoe de misdaad is opgelost en wie de schuldige is. De Cock maakt tijdens ondervragingen vaak humoristische opmerkingen. Het boek leest zeer vlot, ik heb het in een keer uitgelezen. Helaas was het niet zo helder waarom de tweede moord juist werd gepleegd. Wat toch ook zeker een pluspunt is, is dat het boek in 2015 geschreven is, waardoor je het boek bijna zo goed als nieuw in de bib kan ontlenen.

Dit boek is een echte aanrader voor zij die graag thrillers en detectives lezen. Wie de tv-series van Baantjer goed vindt moet dit boek ook zeker eens lezen. Het boek gelijkt op de afleveringen, maar bij het boek kan je jouw eigen fantasie nog gebruiken zodat het verhaal nog meer tot zijn recht komt.


Bibliografie:
Appie_Baantjer, laatst bewerkt op 9 sep 2015 om 01:00, geraadpleegd op zaterdag 24 october 2015, via https://nl.wikipedia.org/wiki/Appie_Baantjer

Peter Römer, laatst bewerkt op 31 mrt 2015 om 17:13, geraadpleegd op zaterdag 24 october 2015, via https://nl.wikipedia.org/wiki/Peter_R%C3%B6mer

Hebban Crimizone, laatst bewerkt op 21 mei 2012, geraadpleegd op zaterdag 24 october 2015, via https://www.hebban.nl/artikelen/interview-peter-romer

Thrillerlezers, geplaatst door Thrillerlezers op vrijdag 3 april 2015, geraadpleegd op zaterdag 24 october 2015, via http://thrillerlezers.blogspot.be/2015/04/de-top-tien-van-best-verkochte-thrillers.html