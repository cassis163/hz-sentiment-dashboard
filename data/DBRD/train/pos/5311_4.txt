Thank you for your service: een uitspraak die soldaten in Amerika horen als ze thuis komen vanuit een oorlogsmissie. Klinkt als een bedankje waarna het klaar is. Ze zijn immers terug! Voor veel soldaten is de waarheid weerbarstiger. Ze worstelen met de vraag waarom zij wel en hun kameraden niet terug gekeerd zijn, sommige hebben geen uiterlijke verwondingen en moeten daarom blij zijn. De familieleden krijgen een andere echtgenoot/partner/ouder/kind terug maar mogen niet klagen want de veteraan heeft het veel zwaarder gehad.
David Finkel heeft een boek geschreven over een probleem wat veel impact heeft voor de betrokkenen, maar ook voor de maatschappij, maar waar veel te weinig over gesproken wordt en bekend is. Laat staan dat er adequate hulpverlening is. PTSS (post traumatische stress stoornis) een aandoening die niet alleen voorkomt bij veteranen, maar bij iedereen die een traumatische gebeurtenis meemaakt of als hulpverlener bij betrokken is.
In het boek Thank you for your service wordt het verhaal vertelt van onder andere Adam, zijn vrouw Saskia en hun gezin, Weduwe Amanda en medeveteranen Tausolo, Michael Emory in hun zoektocht naar hulp en erkenning maar ook dat van generaal Peter Chiarelli, die vooral de hoge zelfmoordcijfers ziet, en erkent dat er een probleem is. Het verhaal is puur, soms rauw maar vooral heel eerlijk geschreven over de emoties en problemen waar deze veteranen en hun families mee worstelen. Doordat het verhaal vertelt wordt vanuit de hoofdpersonages met daarbij een verteller, komt het soms wat warrig over en moet je het af en toe wegleggen om alles te laten bezinken.
Geen boek wat je leest als ontspanning, maar een onderwerp waar veel meer aandacht voor moet komen.