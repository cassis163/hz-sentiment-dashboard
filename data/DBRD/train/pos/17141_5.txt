Wederom weer een meespelend boek, zoals we gewend zijn van Loes den Hollander! Het verhaal over de familie Fortuin is zeer meeslepend en verrassend tot het einde. Heel erg leuk dat er ‘een boek in een boek’ is geschreven. Meteen vanaf het begin werd mijn nieuwsgierigheid gewekt naar de geheimzinnige schrijver van de hoofdstukken, en dus de grote liefde van Freddy; een belangrijk personage in dit verhaal.

De bondig geschreven hoofdstukken maakten dat ik dit boek niet kon wegleggen. Keer op keer zei ik tegen mezelf: ‘nog één hoofdstuk’, omdat ik ieder hoofdstuk iets nieuws hoopte te ontdekken. Onderuitgehaald is een boek dat ik iedereen zal aanraden die van spanning en geheimzinnigheid houdt.