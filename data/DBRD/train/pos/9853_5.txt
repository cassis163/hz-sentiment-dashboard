Over de auteur:
Stuart Neville is de veelbekroonde auteur van zes boeken. Hij woont in Belfast, Noord-Ierland. Nevilles boeken verschijnen in vijftien landen.
Zijn werk werd genomineerd voor alle belangrijke thrillerprijzen, waaronder de CWA Ian Fleming Steel Dagger en de Edgar Award.
Het bloed kruipt is het eerste boek van zijn hand dat in het Nederlands verschijnt.

Cover:
Prachtig vormgegeven. De naam van de auteur in een zilvergloed, de bedrukte sfeer en dan natuurlijk de broers..

Eén moord. Twee broers. Zeven jaar vol geheimen.

Het bloed kruipt groot in het rood, oppakken die hap!

Mening:
Dit is met stip mijn favoriete thriller van dit jaar! Vanaf de eerste bladzijde heeft Het bloed kruipt me in zijn greep gehad en loskomen was gewoonweg geen optie. Zelfs niet als ik niet aan het lezen was.
De proloog is indrukwekkend, beklemmend. Ciaran en Thomas…de moord op pleegvader David Rolston... Het begin van een intens, spannend en weergaloos verhaal.
De opbouw is fantastisch, de personages zijn magnifiek neergezet en staan als een huis. Ze zijn uniek met unieke achtergronden, menselijk met eigen fouten en gevoel vs. de broers: ze lijken van het ergste soort met een onderlinge band die gewoon eng en intrigerend tegelijk is.

Paula Cunningham, reclasseringsambtenaar, krijgt Ciaran op 18-jarige leeftijd toegewezen en komt in contact met Serena Flanagan.
Flanagan nam jaren geleden het verhoor met Ciaran af. Vanaf nu haakt het ene in in het ander, had ik direct feeling met Cunningham en Flanagan en loopt het heden als zachte boter over in passages naar het verleden. Toen Flanagan zeer betrokken was bij Ciaran en zijn bekentenis toentertijd. Meer duidelijkheid lijkt op het pad te komen.

Laag voor laag vordert het verhaal en het is luguber, grimmig en onheilspellend. Neville beheerst een zeer beeldende en kundige pen ( dit is zo mijn schrijfstijl! ) en neemt moeiteloos een moord of twee op de zijlijn mee en komt ook nog met een prachtige plottwist op de proppen.
Het plot is waterdicht, de spanning continue onderhuids aanwezig en het zorgde ervoor dat ik echt aan het lezen was, dat ik geen letter wou missen.
Wat een ij-zer-sterk boek op alle fronten. Ik kan nu al niet wachten op een volgend boek met Flanagan. Is dit je genre dan kan ik alleen nog maar zeggen, pak hem op want dit wil je niet missen!

Conclusie:

Vijf dikke stralende sterren.

Karin Meinen.