De Vlaamse Hannelore Bedert geniet vooral bekendheid door haar muziek. Met Lam maakt ze haar debuut als schrijver.

Lam is het verhaal van Lucia die haar verleden achter zich heeft gelaten en al tien jaar redelijk zelfvernietigend leeft. Wanneer haar vader overlijdt moet ze terugkeren naar haar geboortedorp en haar verleden onder ogen zien. Haar moeder liet haar achter in een snikhete auto als kind en verdween. Haar vader kon de zoektocht naar zijn vrouw niet loslaten.

In het geboortedorp komen de herinneringen los, de communicatie tussen Lucia en haar vader was na de verdwijning niet optimaal en Lucia werd het mikpunt van pesterijen. Nu wordt ze geconfronteerd met de pestkoppen van haar jeugd en moet ze haar verleden onder ogen komen om het af te sluiten.

Lam is een heel puur boek waarin emoties zeer duidelijk naar voren komen en omschreven zijn. Het doet je afvragen of Bedert put uit eigen ervaring, dit is niet zo: ze heeft het van a tot z zelf bedacht en sterk op papier weten te zetten.

Het heden wisselt zich op een vlotte, vakkundige manier af met flashbacks uit Lucia's herinneringen waardoor het verhaal Ã©n zeker het personage Lucia de nodige diepgang krijgt.

Lam is, met alle details en het goedlopende verhaal een waardig debuut wat het waard maakt uit te kijken naar meer werk van Hannelore Bedert.