Ik vind het erg moeilijk te bepalen hoeveel sterren ik geef aan dit boek. Ik heb voorheen wel eens Schone handen gelezen van René Appel. Dat was een lekkere weglezer, maar ook niet meer dan dat en kreeg dan ook 3 sterren van mij. Tweestrijd vind ik beduidend beter dan Schone handen. Veel spannender, waardoor ik de laatste helft zelfs in één ruk heb uitgelezen. Ik moest weten hoe het afliep. Ook voelde ik nu geen afstand, maar zat ik lekker in het verhaal. Het verdient daarom 4 sterren, hoewel ik vind dat het tussen de 3 en 4 sterren hangt. Het is namelijk geen boek wat lang zal blijven hangen. Wel weet ik dat ik meer van René Appel wil lezen. Hij heeft een prettige schrijfstijl.