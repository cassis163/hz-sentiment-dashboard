Doordat de Aarde door een nucleaire aanval onbewoonbaar is verklaard, leeft de mensheid op een groot ruimteschip dat om de Aarde heen draait. Er zijn strenge regels. In de omgang met elkaar en zware straffen op het overtreden van die regels. De straffen gelden ook voor jongeren en kinderen. Als de veroordeelde kinderen 18 jaar worden staat hen vaak de dood door executie te wachten.
Dan besluit de zittende regering dat er 100 gedetineerde kinderen moeten vertrekken naar de Aarde. Een experiment om te kijken of de lucht op Aarde zodanig is dat er weer geleefd kan worden. Een onzeker iets voor de gedetineerde kinderen en een mooi experiment voor de gevestigde orde. Op het ruimteschip wordt de hoeveelheid zuurstof namelijk een probleem. Het zal geen jaren meer duren eer dat op raakt. Er moet dus een ander leefgebied worden gevonden of een oplossing.

De reis naar de Aarde verloopt niet geheel vlekkeloos en niet iedereen zal de reis overleven. Eenmaal aangekomen op Aarde is de vraag hoe deze jongeren moet zien te overleven. er is een tekort aan voedsel, medicijnen en onderdak. De jongeren moeten het zelf maar zien uit te zoeken. Daarnaast speelt ook de vraag wie de leiding gaat nemen. Welke regels zij willen handhaven, hoe ga je met elkaar om? Er komen confrontaties tussen zware criminele jongeren en de groep die minder zware delicten heeft gepleegd. Daar zit een mentaliteit verschil en dat is boeiend om te lezen.

Op het ruimteschip verloopt ook niet alles op rolletjes. Er is een verschil in klasse. De één heeft meerdere privileges dan de ander en dat blijkt als er nood aan de man is en het zuurstof tekort nijpend wordt. Wie mag die zuurstof hebben en wie niet? Wat als je juist in het gebied woont dat het niet mag hebben?

Het verhaal kent meerdere uitgelichte personages die de lezer leert kennen door de situatie in de “huidige’ tijd, maar ook door flashbacks, hun verleden. Deze combinatie, samen met de makkelijk te lezen en boeiende schrijfstijl, maakt dat de lezer door het boek heen vliegt.
De opbouw van het verhaal zit goed in elkaar. Als snel gaat de auteur over tot actie. rekening houdend met de doelgroep van de auteur zit dat prima in lekaar.
Wat mij persoonlijk betreft hadden de personages nog iets verder mogen worden uitgediept net als hun emoties, deze blijven wat aan de oppervlakte. Maar omdat dit het eerste deel van een serie is, hoop ik dat dit in het vervolg meer uitgediept zal worden.