Weer een geweldig boek van de Iron Fey- serie! Het tweede deel zit weer vol spanning, avontuur en natuurlijk ook problemen die niet zonder de nodige inspanning en opoffering kunnen worden opgelost. Meghan zal het opnieuw moeten opnemen tegen de IJzerfae, die een nieuwe 'nepkoning' hebben. Maar deze keer om een oorlog tussen Zomer en Winter te voorkomen. Ondertussen doet prins Ash afstandelijk tegen haar in het Winterhof om haar te beschermen. Maar hierdoor begint ze te twijfelen aan de gevoelens die ze voor hem koestert. Was het allemaal bedrog? Heeft Ash haar gewoon gebruikt? En alsof dit nog niet allemaal moeilijk genoeg was, komen Ash, Puck en Meghan Virus weer tegen, die deze keer het IJzerrijk wil veroveren en de Zomerprinses daarbij wil vermoorden...