In Spiegel maak je kennis met Red, Rose, Leo en Naomi. Samen vormen ze de band Mirror, Mirror.
Het boek begint met de vermissing van Naomi en al gauw blijkt dat haar iets ergs is overkomen. Wat is er gebeurd? Kunnen haar vrienden er achter komen wat er aan de hand is?

Spiegel is een boek over vriendschap en een identiteit vinden. Het is vlot geschreven in korte hoofdstukken met af en toe stukjes social media er tussen (screenshot app of Instagram).
Je wilt al snel weten hoe dit afloopt en blijft dus lezen... er zijn momenten dat het een redelijk simpel geschreven boek is, maar dan kwam er toch weer een onverwachtse wending in het verhaal waardoor je weer geboeid verder las.
Een spannend boek van deze tijd, dat me op het laatst ook weer ontroerde.