Weer een fantastisch boek van Anja Feliers. Vanaf de eerste bladzijde wordt je het verhaal ingezogen en het laat je niet meer los tot de laatste.
Ik heb opnieuw van deze schrijfster genoten en ze hoort bij de top 5 wat mij betreft!

Het verhaal verteld over June en Lexie en deze dames gaan een grote rol spelen in dit super spannend verhaal als ze elkaar weer ontmoeten.
Lexie is een grote steun voor June, die haar dochtertje Imke heeft verloren tijdens een brand. June kan zich in de eerste instantie niet herinneren hoe het kan dat zij het overleefd heeft en haar dochtertje niet.
Wat is er precies gebeurd? Heeft haar man Robbert hier schuld aan? Robbert is erg gesloten als ze over Imke wil praten en geleidelijk aan groeien ze uitelkaar.
Het contact tussen Lexie en haar wordt steeds hechter en ze pakken de draad weer op zoals het eens was geweest.
Ze beleven samen erotische momenten wat beslist niet storend is. Je gaat meevoelen met deze twee vrouwen, al vraag je je steeds af of Lexie, de femme fatale, wel te vertrouwen is. Er zijn veel geheimen die ontrafelt worden en dat maakt het boek zo heerlijk boeiend en spannend.
Ook Kathleen speelt weer een grote en belangrijke rol in het verhaal. Ik heb weer enorm van dit boek genoten en wacht vol spanning op de volgende.
Absolute aanrader en krijgt van mij een dikke 5*