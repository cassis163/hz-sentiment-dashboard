Recensie : De overlevenden (Darkest minds 1) - Alexandra Bracken

Dit is het eerste deel in een serie van drie. Het is dystopische, YA serie.
Op de achterkant staat :
Als Ruby op haar tiende verjaardag wakker wordt, is iets in haar anders dan de dag ervoor. De verandering zorgt ervoor dat Ruby naar Thurmond, een zwaarbewaakt heropvoedingskamp wordt gestuurd. Ze heeft weliswaar de mysterieuze ziekte overleefd die als een epidemie onder de jongeren van Amerika rondwaarde, maar ze heeft er iets angstaanjagends voor in de plaats gekregen: bovennatuurlijke krachten die oncontroleerbaar zijn. Als Ruby zestien is, behoort ze tot de gevaarlijkste tieners in het land.
Dat klinkt erg interessant, precies als een boek voor mij en ik begin er dan ook vol enthousiasme aan.
In de VS, waar de net 10 jarige Ruby woont, heerst een soort ziekte. Kinderen en tieners gaan er ineens aan dood of ze krijgen bepaalde gaven. Ruby behoort tot die laatste categorie. Ze moet hier mee leren omgaan en beslissingen leren nemen. Ze komt in een soort heropvoedingskamp terecht, dat niet echt uitnodigend is. Echt dystopisch, daar wil je niet wonen. Ze wil niet dat andere erachter komen dat zij ook bepaalde krachten heeft. Als dat wel gebeurd, staat haar leven op zijn kop. Op haar 16e is een van de gevaarlijkste tieners van het land.
Je leert Ruby in de loop van het verhaal kennen als een meisje dat veel lef heeft maar ook moet leren omgaan met haar gaven. Ze zit continue in een soort tweestrijd. Ze moet ook keuzes maken die met har vrienden te maken hebben.. dat is niet makkelijk.
Liam , Chubs en Grey zijn de andere belangrijke hoofdrolspelers. Liam en Chubs vind ik geweldige karakters hebben , passen ook echt bij het verhaal. Grey is niet mijn favoriet maar zijn rol is wel van belang voor het verloop van het verhaal.
Het boek begint meteen al spannend, je wil gewoon weten waarom juist Ruby anders is dan de anderen. Er zitten een paar flashforwards in waardoor het grootste deel van het verhaal zich afpeelt als ze 16 is. Het leest vlot, er zit veel spanning en actie in. Je wordt in het verhaal meegezogen tot het eind. Dat is een eind dat je niet ziet aankomenâ€¦ Deel twee ligt al klaar om gelezen te worden.
4.5 sterren