Bente was een bekend topmodel en leefde het leven van een topmodel. Ze trouwde een rijke man en samen waren ze gelukkig. Althans dat leek zo. Na het overlijden van haar man, stort Bente zich op de alcohol en eindigt in een verpleeghuis met Korsakov. Haar oudere zus wordt bewindvoerder en treft een chaos. Tot overmaat van ramp is er iemand die Bente chanteert en Floor moet dit gaan regelen. Samen met haar dochter Kim probeert ze de problemen van en voor Bente op te lossen. Dit gaat alleen niet zo makkelijk aangezien Floor met een burn-out thuis zit en wereldvreemd is.


Een spannende thriller net anders dan de boeken die ik tot nu toe gelezen heb. Geen moord en doodslag en het onderzoek daarna, maar een andere verhaallijn die toch spannend is. Als je verder nadenkt zou het ook jouw of mij kunnen overkomen. Een aanrader, zeker voor iemand die eens een 'wat anders' wil.


Ik heb dit boek ontvangen en mogen lezen als buzzboek via de website www.hebban.nl, nogmaals bedankt!