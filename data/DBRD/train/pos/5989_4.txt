Briljant idee: een biografie bedenken over het leven van God. Vlot geschreven en met de nodige humor wordt het een prettig leesbare filosofisch denkwerkje. De drie - over het algemeen wat sullige - aartsengelen stelen de show.

Zelf ben ik veel meer fan van Jezus (naastenliefde) dan van de strenge en straffende God van het Oude Testament. Zo volgt deze biografie wel een beetje mijn eigen visie op het Christendom, althans dat wat de mens ervan gemaakt heeft. En de mens heeft er niet zo heel veel moois van gemaakt. Zo verzucht ook God op het eind en dan besluit hij samen met Satan maar met pensioen te gaan en het werk aan Jezus over te laten. Dat lijkt me een goed idee. De wereld kan vandaag de dag wel wat liefde en vergeving gebruiken. Ik hoop dat God en Satan van hun pensioen genieten.