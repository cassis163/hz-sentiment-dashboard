Tannie Maria, een vrouw van in de vijftig, werkt samen met Hattie en Jessie bij de 'Klein Karoo Gazette', een plaatselijke krant. Ze was verantwoordelijk voor de receptencolumn. Door dalende verkoopcijfers willen ze deze rubriek schrappen en er een adviescolumn van maken. Tannie Maria besluit om deze 2 te combineren in 'Tannie Maria's liefdesadvies- en receptencolumn' want liefde en eten gaan hand in hand.
Als ze op een dag merkt dat één van haar trouwe briefschrijfsters vermoord is, gaat ze samen met Jessie op zoek naar de moordenaar, dit tegen de zin van rechercheur Kannemeyer, want die vindt dat de politie haar werk moet doen.
Lopen de beide vrouwen gevaar? Gaan ze de moordenaar vinden?

De schrijfstijl van Sally Andrew is zeer aangenaam. Het boek is zeer beeldend, je waant je zelf in Afrika, waarschijnlijk omdat Sally Andrew daar zelf woont. Er zit ook veel gevoel in, je voelt de liefde en vriendschap die er is, de gedrevenheid van Jessie, je krijgt het water in de mond van de recepten van Tannie Maria - deze kan je achteraan in het boek vinden en zelf uittesten - en er zit ook een goede spanning in het hele verhaal zodat je toch wil blijven lezen.

Dit was een aangenaam boek om te lezen. Er zit in 1 boek zoveel genres: roman, feelgood, detective, culinair.
Door dat het zo een luchtig boek was kijk ik alvast uit naar Sally Andrews tweede boek dat dit jaar nog uitkomt.