Jan van der Cruise - Bling Bling 2 , De Zaventemmers
Waar het kaft van BB1 in rood en zwart tinten was, is BB2 in mysterieus blauw en zwarttinten, met een grote gele 2. De donkere wolkenpartij loopt ook door op de rug en achterkant.
De ondertitel is: ‘De Zaventemmers’.
Het boek is aan hen opgedragen naar aanleiding van de aanslagen 22 maart 2016

Het boek is opgedeeld in 2, eigenlijk 3 delen: de overval, de dag van de overval en daarna.

Het verhaal begint direct met een diamantroof op vliegveld Zaventem, Brussel-Airport.
Albertien en een aantal kornuiten plegen de perfecte diamantroof, geen gewonden of doden en ze weten zo op het eerste gezicht ook te ontsnappen.

Tegelijkertijd loopt er een tweede verhaallijn door het boek heen.
De Oost-Europese /Georgische gangsters Mate, Boris en Elisabed ontvluchten Antwerpen en reizen via Eindhoven – vliegveld naar Georgië, tenminste, dat denkt de politie.
Ze laten echter een spoor van doden achter vanaf Italië, door de Balkan naar Odessa, Oekraïne.

Beerke Wagenmaker van de Antwerpse politie werkt nog steeds aan de diamantroof in Delhi, en de moord op Sergei de koerier en zijn vriendin als er een nieuwe diamantroof wordt gepleegd.
De auto van de gevluchte moordenaars van Sergei wordt aangetroffen op een parkeerterrein van het vliegveld van Eindhoven.
Maar al snel wordt duidelijk dat ze niet met het vliegtuig vertrokken zijn, maar waar zijn ze dan?
Wat volgt is een kat-en-muis-spel.
Omdat Beerke ook aan de eerste roof werkt, wordt ze ook ingezet bij de tweede.

Weet Albertien haar vriendin en oud klasgenoot Beerke om de tuin te leiden?

Je kunt goed merken dat Jan een Vlaamse schrijver is.
Typische Belgische woorden als: ‘Buitenwipper’ en alle parkeerterreinen zijn ‘parkings’.
Jammer genoeg laat hij de Nederlandse Caroline Kuiper, marechaussee, ook Vlaams praten ipv. Nederlands.
Dit zal voor de Belgische lezers niet opvallen, maar de Nederlandse wel!

BB2 is een spannend vervolg op BB1, Albertien is echter op enkele scènes na, wat op de achtergrond geschoven. Jammer, want ik had graag meer over haar willen lezen, wellicht komt dat in BB3, het vervolg en einde van de trilogie wel?
De rollen van Mate, Boris en Elisabed zijn wel dieper geworden.
Jan wisselt soms net iets te vaak van locatie, dit maakt het soms wat warrig om te volgen.
De uitgebreide namengids achterin maakt echter veel goed.

4 **** geef ik voor Bling Bling 2, de Zaventemmers.