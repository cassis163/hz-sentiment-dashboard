Actrice Sufia Elmi wordt dood gevonden en is gruwelijk verminkt. Inspecteur Kari Vaara, een man met een zwaar verleden en een lieftallige vrouw Kate, heeft de keuze om de zaak op te lossen of aan Helsinki over te laten. Hij kiest ervoor om zelf de zaak op te lossen, het lijkt een eenvoudige zaak te worden. Maar zodra de zaak lijkt opgelost te zijn dient zich nog meer bewijs aan en wordt het niet zo eenvoudig meer. De zaak lijkt zelfs nog persoonlijk te worden als meen uit zijn verleden in het vizier komen.

De setting en sfeer zijn erg goed neergezet. Het is de tijd van Kaamos, een maanden lange duisternis rond de winter. Er komt geen hightech in voor en alles wordt vrijwel op de ouderwetse en eenvoudige manier gedaan. De personages worden goed beschreven, niet te diep, maar wel zo dat je een duidelijk beeld van ze heb. Je krijgt ook een goed beeld van de locaties en het Finse landschap.

Mijn probleem was meer dat Kari de zaak iets te makkelijk nam en dat veel aan toevalligheden hing. Het einde is dan wel weer een ontknoping die je niet had zien aankomen.