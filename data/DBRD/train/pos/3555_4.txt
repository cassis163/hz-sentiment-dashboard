Live Love Run is een vermakelijk boek over hardlopen. Ik loop recreatief hard (het moet vooral leuk blijven er geen druk achter zitten) en het meeste wat er in staat weet ik eigenlijk al wel. Is ook een kwestie van logisch nadenken.

Wat het leuk om te lezen maakt, is dat het boek niet een technisch verhaal is (soms een klein stukje) maar vooral een boek met eigen ervaringen. En dat ook de doorgewinterde (marathon)hardlopers wel eens een baaldag hebben en een training overslaan of dat het verwachte doel niet behaald wordt. Ik vond het leuk om te lezen hoe Annemerel daar mee omgaat.

Op een gegeven moment viel het me wel op dat er herhalingen inzitten, maar daardoor kan je eigenlijk in elk gewenst hoofdstuk beginnen en hoef je niet bij de begin van het boek te starten en kun je ook informatie makkelijker terugzoeken.

Persoonlijk vind ik wel dat het het merk Nike erg veel aangehaald wordt ondanks de opmerking dat ze daar niet voor betaald krijgt, ik mis de voor mij bekende merken Odlo en Asics (op de regels na dat Asics twee schoenmaten heeft in verband met de wreef).

Als je licht materiaal over hardlopen wilt lezen, is dit een zeer geschikt boek.