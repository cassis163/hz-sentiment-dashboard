Villa des Roses is de eerste roman van Willem Elsschot en speelt zich af in het familiepension 'Villa des Roses'. Dit familiepension wordt geleid door het echtpaar Brulot. In het verhaal komen veel verschillende personages met allemaal een eigen verhaal. De personages worden door Elsschot allemaal op een andere manier beschreven en gekarakteriseerd.
De schrijfstijl van Elsschot is echt geweldig. Na zoveel jaren is het boek nog steeds vlot te lezen. Ook is hij in staat om beknopte zinnen te schrijven die heel veel informatie bevat. De humor en ironie komen heel goed naar voren. Daarnaast schenkt Elsschot op allerlei verschillende manieren aandacht aan het concept bedrog.
Al met al is Villa des Roses een boek vol humor, ironie, karakteristieken en bedrog. Elsschot heeft een bijzondere schrijfstijl die met een paar zinnen of woorden heel veel kan zeggen. Dit boek geeft ook een goed beeld van hoe men omging met bepaalde situaties in het begin van de 20e eeuw.