Er zijn veel auteurs die schrijven over vampirisme, maar slechts enkelen slagen er in om een creatieve originele invulling aan dit thema te geven. Rik Raven valt onder deze laatste groep, want met ‘Zucht’ heeft ze een prachtig verhaal geschreven over zelfconfrontatie, de relatie met het verleden en Jack de Pater.
Om te beginnen heeft de auteur met ‘Zucht’ aan energetisch vampirisme een uiterst creatieve en authentieke invulling gegeven. Dit thema komt in het verhaal aan bod door een vloek uit de 17e eeuw, die een destructieve invloed heeft op de levens van enkele personages in het boek. Hoe deze levens elkaar raken, welke invloed ze op elkaar hebben en de veranderingen die ze bij elkaar teweeg brengen is geweldig beschreven.
Ook water is een belangrijk motief in het boek. In de thrillers van Rik Raven speelt de dualistische betekenis van water een rol. Het water representeert niet alleen verlangens, emoties, gevoelens, intuïtie, reiniging en verbeeldingskracht, maar ook angsten. Dit geldt met name voor Richard van de Wal en de passages waarin hij en water in voorkomen zijn heerlijk om te lezen.
Net als in ‘Bron’ (Rolf Dorinth en Baxan Kanter) vormen Richard van de Wal en Jack de Pater een eenheid van tegenstellingen. Beiden zijn gevormd door een sterke band met een ouder, maar hebben zich geheel verschillend ontwikkeld. Jack de Pater: macaber, onvoorspelbaar, gevaarlijk en een monster in meer dan een opzicht heeft een bijzondere invloed op Richard en hoe dat is erg intrigerend om te lezen.
Kortom, wie een creatief, geweldig, heerlijk en intrigerend boek wil lezen over energetisch vampirisme, kan ik ‘Zucht’ van harte aanraden.