De cover van het boek spreekt me onmiddellijk aan, en ook de titel nodigt uit om het boek te lezen.
Hoofdpersonage in het boek is Aram. Hij werd ontslagen nadat hij een kind ernstig heeft verwond .
Ook de relatie met zijn vriendin loopt niet echt goed, en we zien de breuk al aankomen. Wanneer er een meisje verdwijnt blijkt een jeugdvriend van Aram één van de verdachten.
Het boek wordt langzaam opgebouwd naar de ontknoping (hoewel hier niet echt sprake is van een actievolle spannende thriller, eerder een psychologischer thriller).
De hoofdstukken spelen zich afwisselend af in het heden en in de jeugdjaren van Aram, en stilaan wordt duidelijk dat gebeurtenissen uit die jeugdjaren een belangrijke oorzaak zijn van wat nu gebeurt.

De dialogen zijn dikwijls grappig en gevat.
De personages worden heel mooi uitgediept, je leeft met hen mee, en als lezer wordt je naarmate het boek vordert, erg nieuwsgierig hoe het zal aflopen.
Het boek laat je achter met bedenkingen over pesten en de gevolgen daarvan, een zeer aktueel thema.
Ik heb het boek erg graag gelezen en kan het zeker aanraden, ook voor lezers van psychologische thrillers.