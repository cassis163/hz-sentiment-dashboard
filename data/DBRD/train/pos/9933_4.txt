Ik kan me nog goed herinneren dat, in de tijd dat Jodi bezig was met het schrijven van dit boek en richting de release aan ging, ze zich een beetje zorgen maakte om Hoe het boek ontvangen zou worden. 'the forbidden, de originele titel, laat al duidelijk zien dat er iets heftigs zit aan te komen in dit verhaal. Een onderwerp waar velen misschien best afkeurend op kunnen reageren in eerste instantie. Totdat je Jodi's boek leest, want zij laat je een hele andere kant zien rondom dit onderwerp. Ik denk dat Jodi zichzelf altijd onderschat, wat op zich ook wel een leuke eigenschap van een auteur is vind ik, want de eerste reacties van proeflezers waren laaiend enthousiast - en eerlijk gezegd heb ik tot vandaag de dag ook niet veel negatieve reacties op dit boek gezien. En ook ik schaarde me aan de kant van positieve recensies, want ik heb gewoon weer enorm genoten van dit JEM boek en ben echt onwijs verrast over de benadering die Jodi rondom dit onderwerp heeft neergezet op papier.

Ja, het is een Taboe onderwerp wat in dit boek naar voren komt, maar Jodi heeft hier zo mooi mee weten om te gaan en het een hele andere 'feel' gegeven als dat je zou verwachten, in de meest positieve zin! Zou ik dezelfde beslissingen nemen als ik in de schoenen van deze personages zou staan? Ik weet het niet, misschien wel maar misschien ook niet. Zijn het juiste beslissingen geweest? Niet altijd, maar ik veroordeelde de personages niet voor de beslissingen die ze maakten, want ze waren heel erg begrijpelijk en realistisch gezien de situatie en uiteindelijk maakt iedereen fouten toch? Niet alles is te vergeven, maar veel wel. Het is een boek vol met Verdriet en tegelijkertijd heel erg Hoopvol. Met personages die hun eigen leven leiden, niet wetende dat er iets op ze zat te wachten wat hun hele wereld overhoop zou gaan halen. Niet wetende dat ze naar iets zouden gaan verlangen wat taboe is, maar waar ze zich gewoon niet tegen kunnen verzetten.

Annie en Jack zijn twee personages die, als ze elkaar ontmoeten, gewoon meteen een Vonk hebben. En sommigen zeggen misschien dat liefde op het eerste gezicht niet bestaat en dat klopt denk ik ook wel. Maar chemistry op het eerste gezicht bestaat zeker weten wel. En die kan zo sterk zijn vanaf het eerste moment en Jodi heeft dat ontzettend goed weten neer te zetten; realistisch en geloofwaardig. Annie en Jack hebben vanaf moment 1 een chemistry die zo intens is, dat ze het niet kunnen negeren. Ze laten zichzelf gaan want op dat moment willen ze gewoon even de hele wereld om zich heen vergeten. Wat ze op dat moment nog niet weten, is dat het niet bij een eenmalige ontmoeting blijft en wat volgt is dat ze onverwachts weer terug in elkaars leven komen, voor een langere periode; Ze moeten gaan samenwerken aan Annie's huidige project. Annie is architect van beroep en Jack is een aannemer. Dit zorgt ervoor dat ze zelfs heel intensief moeten gaan samenwerken om dit project in goede banen te leiden, een project wat voor beiden ook heel belangrijk is. Vastbesloten om hun aantrekkingskracht te verdringen - aangezien Annie met een nogal schokkende waarheid over Jack geconfronteerd gaat worden en hierdoor afstand wil nemen, wat heel erg begrijpelijk is - vallen ze beiden steeds harder en is er nog een weg terug dan?

Kunnen ze deze intense aantrekkingskracht weerstaan? Kunnen ze het voorkomen dat het van aantrekkingskracht overgaat naar liefde? Kan Annie dit project afmaken terwijl ze haar hart met moeite maar kan beschermen tegen deze intense man waar ze steeds meer voor valt, al helemaal als ze zijn echte situatie leert kennen? Deze antwoorden en meer gaan beantwoord worden en het gaat gepaard met veel, heel veel emoties die van de pagina's afspatten!

Annie en Jack zijn echt het hart van dit verhaal, wat misschien wel logisch is denk je misschien aangezien ze de hoofdpersonages zijn. Maar helaas is het niet altijd zo dat personages zo mooi neergzet worden in een boek naar mijn mening. Waarbij ze het hart van het verhaal vormen, wat naast een aantal andere goed ontwikkelende elementen ervoor zorgt dat dit een boek met impact is, in de meest positieve zin mogelijk. Deze twee personages waren hetgeen wat grotendeels dit boek tot het succes maakt wat het voor mij is geworden. Personages en hun ontwikkeling zijn voor mij persoonlijk nu eenmaal één van de belangrijkste elementen in een boek. En bij een stand-a-lone romance als deze, waarbij je in grote lijnen misschien wel het een en ander al kan voorspellen, is het o zo belangrijk dat de personages een indruk weten te maken. En dat doen Annie en Jack zeker weten! Beiden zijn realistische personages met hun eigen verhaal en achtergrond en ik voelde meteen een connectie met beiden, kon me volledig inleven in hun karakters en situaties en ik vond het echt geweldig om samen met hun dit verhaal te mogen meemaken.

En naast de geweldige personages bevat het verhaal ook hier en daar wat twists waardoor er genoeg verrassingen naar voren komen in het boek. En deze maken het boek ondanks dat sommige dingen voorspelbaar kunnen zijn zoals ik al zei, nog steeds onverwachts op vele momenten waardoor sommige momenten echt als een knaller binnenkomen, so be prepared! Vooral rondom Jack waren er behoorlijk wat momenten dat ik echt heel erg geemotioneerd was. Ik vond het geniaal Hoe Jodi zijn verhaal geschreven heeft, zijn situatie beschreef en zijn personage. Hij heeft enorm veel aantrekkelijke karakter-kenmerken waar ik zo van houd bij mannelijke personages in boeken als deze, maar tegelijkertijd is hij ook enorm verfrissend binnen het genre. Hij is een beetje kwetsbaar zelfs en in deze story-line, in deze situaties die naar voren komen maakte hem dat enorm realistisch en ik denk dat dat wel het meest favoriete element was voor mij in dit boek - het personage Jack. Een knap staaltje schrijfwerk als je het mij vraagt!!!

"Een verhaal over twee mensen die moeten leren loslaten of juist vasthouden,
moeten leren groeien met of zonder elkaar, hoeveel hartzeer het ook brengt.
Het is prachtig geschreven, indrukwekkend, enorm ontroerend
en bezit een weer een heerlijke dosis met typische
'JEM bedroom-moments' zoals ik ze noem haha; Sexiness!"

Het was een heerlijk avontuur vol spanning, emotie, verdriet en Hoop, dit verhaal van Annie en Jack. Het heeft me van begin tot eind vastgehouden en niet meer losgelaten. En net als het originele Engelse boek, was ik ook nu weer helemaal in de ban van Jodi's schrijfstijl. De vertaling van dit boek is echt ontzettend goed gedaan en dat zeg ik eigenlijk niet snel van een vertaald boek, dus dat is van mij uit gewoon een groot compliment voor de vertaler, uitgever en de auteur. De vertaler heeft de 'essence' van Jodi weten te behouden tijdens de vertaling en alle prachtige elementen die dit verhaal maken tot het succes wat het is, weten mee te nemen om ons hier in Nederland ook mee van de stoel te blazen!

ALS JE GEK BENT VAN CONTEMPORARY ROMANCE - of je nu al wel of niet bekend bent met Jodi's eerdere werk - WELKE JE EEN ONTZETTEND MOOIE LEESERVARING GAAT BEZORGEN MET EEN PERFECTE BALANS VAN REALISTISCHE EN GEWELDIG ONTWIKKELDE PERSONAGES, EEN INTERESSANTE STORY-LINE OVER EEN TABOE ONDERWERP WAT DE AUTEUR ECHT FENOMENAAL HEEFT UITGEWERKT EN NATUURLIJK EEN VERSLAVENDE ROMANCE MET NET GENOEG SEXINESS ERIN VERWERKT OM JE TE LATEN SMELTEN... Dan is dit je Next Read!

"Jodi Ellen Malpas weet mij wederom
weer volledig mee te slepen in haar verhaal
en introduceerde mij aan twee personages
die een plekje in mijn hart hebben verdiend!"