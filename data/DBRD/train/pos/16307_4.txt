Op zondag 15 oktober was er een boekpresentatie in Breda, waar heel geheimzinnig over werd gedaan. Door Marianne Vork, de uitgeefster van NAU, was ik uitgenodigd om bij deze boekpresentatie aanwezig te zijn, alsnog heel hartelijk dank Marianne

Van te voren kreeg ik een uitnodiging, die niet gedeeld mocht worden via Facebook, er was een speciale ontmoeting met de auteur Laurenz Mol, hij zou de titel van het boek prijsgeven, wat tot op dat moment nog steeds geheim was, en je mocht vragen stellen. De kapsalon van Laurenz was totaal verbouwd om de 600 genodigden te kunnen ontvangen. Er liep een roze loper van de kapsalon naar boekhandel Van Kemenade en Hollaers, waar als eerste de boekpresentatie gehouden zou worden.

Ik had de mazzel een privé gesprek met Laurenz te hebben en hij liet me zijn huis zien, waar het verhaal zich afspeelde. Voor de presentatie wist ik niet waar het boek over ging en waarom alles zo geheimzinnig werd gehouden, maar Laurenz deed dit aan mij uit de doeken.

Het verhaal gaat dus over zijn ex, die een enorme impact op het leven van Laurenz en zijn naasten heeft gehad. Omdat de hoofdpersoon in het verhaal, weleens verhaal zou kunnen komen halen tijdens de boekpresentatie en omdat Laurenz een gezellige middag wilde hebben, stonden bij de deur een paar potige beveiligers.

Laurens liet me een krantenknipsel zien, ingelijst en wel, over zijn ex. Ik vroeg nog "ben je misschien toch nog verliefd op deze man", maar hij zei dat het verleden tijd was. Ik denk dat deze knul altijd in het hart van Laurenz blijft zitten. Hij liet me ook zijn werkplek en foto’s van vroeger, waar hij toen al kappertje speelde, zien.

Het was moeilijk om wat vragen te stellen, want van het boek had ik alleen de cover gezien zonder titel en wist ik niet waar het over ging. Laurenz vertelde me waar het boek over ging, dus voor mij een primeur, maar op de boekpresentatie vertelde hij dit ook. Laurenz laat toch niet helemaal het achterste van zijn tong zien.

Verknipt dekt de lading van het boek en tijdens de boekpresentatie werd er duidelijk gemaakt dat er niet over de klanten van Laurenz geroddeld werd in het boek, maar dat het echt ging over de relatie met zijn ex vriend.

Het verhaal neemt je meteen vanaf het begin mee en is er één die je niet kunt weg leggen. Korte hoofdstukken, die je aansporen er nog één te lezen. Geen hoogdravende literatuur, maar eerder een heerlijke feelgood roman, of het ook zo Feelgood eindigt?

Laurenz zijn alter ego is Thierry van der Veen, een kapper en make-up artiest. Hij wordt regelmatig geboekt door grote couturiers tijdens shows. Wanneer Thierry een bijna 30 jaar jongere toy-boy ontmoet, Bennie, staat zijn leven op zijn kop.

Gaat het alleen om seks of is er toch ook liefde bij betrokken.

Liefde is liefde

Laurenz Mol

De gecompliceerde afkomst van Bennie brengen Thierry meerdere malen in benarde en vervelende situaties. Wanneer hij hier maatregelen voor treft, wordt dit niet in dank afgenomen.

De aangrijpende manier waarop hier een liefdesverhaal wordt beschreven maakt wel wat in de lezer los. Er worden geen details geschuwd, Laurenz Mol zet hier mee een Feelgood roman neer waarbij je meerdere malen moet slikken.

Daarom dus ook 4 dik verdiende sterren voor Verknipt . Een indringend waargebeurd verhaal.

Liefde maakt soms blind