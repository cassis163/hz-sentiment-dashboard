Boudewijn Satijn wil premier worden. In de peilingen loopt hij aan kop. Hij is weinig thuis omdat het werk hem opslokt. Zijn gezin heeft hier duidelijk onder te lijden. Boudewijn is opnieuw getrouwd nadat zijn eerste vrouw is overleden. Met zijn tweede vrouw Marsalla heeft hij nog een dochter gekregen, Merlot. Nina zijn dochter uit het eerste huwelijk heeft een goede band met oma Emma en komt daar regelmatig. Als ze op een dag bij oma komt vind ze haar vermoord. Dit is al de tweede moord in korte tijd. Ze is vastberaden om de dader op te sporen en doet dat samen met Lars, de rechterhand van Boudewijn. Al speurende naar de dader komt ze meer te weten over haar familie en wat er zich vroeger heeft afgespeeld.

Het boek leest soepel weg, mede door de korte hoofdstukken. De opbouw van het verhaal vind ik goed. Het houd je in zijn greep en maakt dat je graag verder leest.
De personages zijn goed uitgewerkt. Je leeft makkelijk mee met de familie en wordt nieuwsgierig naar het waarom van de moorden en wie de dader is. Het boek is daardoor moeilijk weg te leggen. De auteur was mij onbekend maar ik wil zeker meer van haar lezen. Dit boek vind ik echt een aanrader.