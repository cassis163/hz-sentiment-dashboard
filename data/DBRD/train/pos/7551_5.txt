Wauw, wat een prachtig verhaal. Linwood Barclay was voor mij een nog onbekende schrijver. Door de positieve berichten over hem ben ik in zijn boeken geinterresseerd geraakt. Hij heeft een heerlijke vlotte schrijftstijl die makkelijk wegleest en daarnaast erg spannend en realistisch is.

Als de 14 jarige Cynthia op een morgen met een kater wakker wordt, heeft ze in eerste instantie moeite om zich te herinneren wat er die avond ervoor gebeurd is. Als ze weer een beetje bijgekomen is, herinnert ze zich dat ze met, in de ogen van haar ouders foute vriendje, Vince in het geheim op stap is geweest en daarbij lekker gedronken en gezoend heeft. Uiteindelijk is ze betrapt door haar vader, die haar direct mee naar huis heeft genomen. Cynthia, die lekker dwars was, is toen direct naar bed gegaan. Nu echter, de ochtend daarna, is het helemaal stil in huis. Geen spoor van haar vader, haar moeder en haar broer. Er zijn ook geen tekenen dat ze uberhaupt in huis zijn geweest die ochtend. Haar moeder zou toch op zijn minst een briefje achter hebben kunnen laten, want dat deed ze altijd? Waar zijn ze gebleven?

Het verhaal speelt 25 jaar later waarbij Cynthia, die na de bewuste nacht taal noch teken van haar familie heeft vernomen, de zoektocht weer oppakt. Het wordt een zenuwslopende tocht, maar of het gezin uiteindelijk weer herenigd zal worden...

Het zal je gebeuren zeg. Al met een fantastisch verhaal dat je van begin tot eind in één keer en met ingehouden adem uit wilt lezen. Een zeer verdiende 5 sterren voor dit boek. Ben erg benieuwd naar meer werk van deze schrijver.