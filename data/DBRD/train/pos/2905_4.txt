Rundell had geen typische jeugd. Als kind heeft ze tien jaar lang in Zimbabwe gewoond, waar ze vrij was. Waar ze op blote voeten liep, in bomen klom en zwemwedstrijden hield. Toen ze naar Brussel verhuisde veranderde dit. Hoewel haar geest zich verbreedde, werd ze gedwongen zich aan te passen aan de Europese leefstijl.

Dit vind je ook terug in haar onlangs vertaalde boek “Feo en de Wolven”. Feo is opgegroeid met alleen haar moeder en de wolven. Ze is wild en de mensen vaan het naastliggende dorp vinden haar maar vreemd. Ze helpt haar moeder met het verwilderen van de getemde wolven, die de Russische aristocratie naar ze opsturen. Dit is echter een beroep dat verboden wordt door de opperbevelhebber van het leger. Wanneer haar moeder hiervoor gearresteerd wordt, gaat Feo, vergezeld door haar wolven en een jonge soldaat, naar de gevangenis om haar moeder te bevrijden.

Feo groeit enorm als persoon in dit boek. Waar ze eerst enorm mensschuw is, gaat ze van hen houden. Ze ontmoet andere kinderen, die haar zullen helpen haar moeder te bevrijden. Het boek is goed te lezen voor kinderen rond de 10 jaar oud. Belangrijpe onderwerpen zijn verzet en het te slim af zijn van de volwassenen, iets waar elk kind over droomt. Het gaat over dapperheid en vriendschap, wilskracht en verdriet. Het boek bevat ook zwaarder onderwerpen, zoals mishandeling en de dood, waardoor het voor jongere kinderen misschien iets te heftig wordt.

Het boek is geschreven vanuit de jonge Feo en past goed in de beleveniswereld van een kind. De Russische woorden die her en der gebruik worden, geven het boek iets authentieks en de Russische beleving is meer aanwezig. Het boek is geschikt voor de dappere, jonge lezer. De lezer die droomt van verzet, van vrijheid. Feo is een leuk en lief personage, maar niet heel realistisch. Al met al is het een mooi verhaal over een jonge held, die haar moeder wilt redden en verwikkeld raakt bij een opstand. Een jonge held en haar wolven, die leert te houden van de mensen en van wie de mensen leren houden.