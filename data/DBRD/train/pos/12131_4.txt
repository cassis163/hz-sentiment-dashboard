De Wangs vs de wereld van Jade Chang is een soort feel good roadmovie gegoten in een boek. De cover vind ik persoonlijk geweldig, de kleuren maken dat je vrolijk wordt van alleen het kijken naar dit boek. Maar gelukkig is de inhoud net zo fijn. Het boek is vlot geschreven en Chang heeft een zeer prettige schrijfstijl.
Vader Wang wordt failliet verklaard en reist, samen met zijn vrouw en 2 van zijn kinderen, door Amerika. Ondanks het feit dat er eigenlijk niet veel spannends gebeurt in het verhaal, blijft het boek toch boeien. Tot op de laatste bladzijde bleef het interessant en wilde ik doorlezen om te zien wat er verder zou gaan gebeuren. En ja, soms is het wat ‘over the top’ en ver gezocht en ook niet alles is even humoristisch geschreven, maar persoonlijk vond ik dat geen probleem tijdens het lezen.
Wat ik wel jammer vond was dat de personages voor mij niet gingen leven. Het bleven mensen op papier en ze kregen verder geen gezicht voor mij. Ook werden sommige zinnen in het Chinees niet vertaald (ook niet achterin in een aparte index) en dat vond ik zonde. Ik ging zitten bedenken wat het zou kunnen betekenen en dat haalt dan toch de vaart uit het verhaal.
Ondanks dit toch een geslaagd debuut.