De verboden vrouw spreekt is het zesde boek van Pamela Kribbe. Het is een boek dat je zeker kan helpen wanneer je een innerlijke reis aan het maken bent. Pamela krijgt gechannelde boodschappen van Maria Magdalena en schrijft haar eigen interpretatie daarvan hier op. Er zit een psychologisch onderlaagje onder de boodschappen, dat hetgeen ze beweert geloofwaardig maakt.
Als je niet zeker bent of je met de goede zaken voor je innerlijke reis bezig bent, is dit boek een mooi kompas. Pamela legt uit waardoor het komt dat er in de huidige vorm van de maatschappij zoveel waarde wordt gehecht aan de mannelijke vorm van energie en niet aan de vrouwelijke. Volgens haar heeft ieder mens zowel mannelijke als vrouwelijke energieën en is het de kunst om ze allebei toe te laten. Balans van beide energieën zijn cruciaal om een uitgebalanceerd en zinvol leven te kunnen leiden.
In het tweede gedeelte van het boek staan veel oefeningen die je hierbij kunnen helpen.