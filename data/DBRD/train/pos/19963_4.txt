Mijn eerste boek van dit schrijversdou en meteen een zeer goed boek. Het leest als een trein - ik las de laatste 200 blz (van de 504) in één ruk uit, en dat overkomt mij niet veel. Het begint met een zeer raadselachtig sterfgeval (zeg maar moord), waarna de 2 hoofdpersonages elkaar tegenkomen: een man die van alle markten thuis is en een mislukt, gefrusteerd agent. en dan volgt het verhaal, in sneltreinvaart, een lijn met met vele wendingen, zodat je je als lezer absoluut niet verveelt. Zo vernemen we wat meer over godsdienst, satanisme, renaissance, violen, enz. De gegeven info is niet overrompelend en zuiver fuctioneel voor het verhaal, zodat je als lezer de draad - en de vaart - niet verliest.

De locaties, New York en vooral de omgeving van Florence worden schitterend beschreven. Je zou direct een reis naar Italië boeken. Het minpunt - naar mijn mening - is het feit dat Pendergast zowat alwetend is. Bij het minste spoor legt hij, quasi direct, links naar zaken waar geen kat aan zou denken. Daarenboven is hij een wandelende encyclopedie, met ook nog eens een kennissenkring, die altijd voor hem klaarstaan. Een ander, maar niet echt storend, nadeel is dat er regelmatig verwezen werd naar vorige avonturen van de hoofdpersonages. Voor lezers die dit schrijversduo al langer volgen, is het zeker geen probleem en roept het waarschijnlijk prettige herinneringen op, maar voor nieuwe lezers - zoals ik - zorgde dat er soms voor dat ik mij dingen probeerde voor te stellen en te achterhalen, wat het verhaal vertraagd. Een echte aanrader.