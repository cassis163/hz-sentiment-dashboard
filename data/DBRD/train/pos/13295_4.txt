Dit boek vormt min of meer het vervolg op ‘De wil en de weg’, het eerste schrijfboek van Jan Brokken. Was dat boek bedoeld voor de beginnende schrijver, dit boek richt zich meer naar de gevorderde schrijver. En dat doet hij in een zelfde soort vorm: in vaak niet al te lange hoofdstukken bespreekt Brokken tal van schijnbaar spontaan gekozen aspecten van het schrijven en maakt hij hierbij tal van referenties naar de wereldliteratuur, inclusief enkele romans van hem zelf (waarvan ik er overigens nooit één gelezen heb). Hierbij haalt hij vooral heel veel voorbeelden aan van boeken waar hij soms hele passages uit citeert.

Dit leidt wederom tot een erg prettig leesbaar en ook boeiend boek, een soort lange Masterclass waar ook zeker voor mij, als aspirerend schrijver voldoende interessants uit is te halen. Leuk!