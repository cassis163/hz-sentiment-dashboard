Stel je eens voor je dat je langzamer alles verliest wat je lief had in je leven. Je ouders verliezen hun baan, je krijgt een avondklok en uiteindelijk wordt je zelfs weg genomen uit je huis en opgesloten in een kamp en dit alles simpelweg alleen maar vanwege je geloof.. Dit is wat er met de zeventien jarige Layla Amin en haar ouders gebeurd. Samen met alle moslims worden zij in het nieuwe Amerika in het kamp Mobius gezet. De president en zijn volgers vinden namelijk dat de islam gevaarlijk is en een bedreiging vormt voor de nationale vrijheid.

Layla is een personage wat even duurt voordat je haar in je hart kunt sluiten. Ze is puber die zich impulsief gedraagt, wat logisch is voor haar leeftijd. Maar ondanks dat ze haar vrijheid verliest, weet ze in het boek steeds beter haar stem en wilskracht te gebruiken om terug te vechten. Het personage van de directeur vind ik helaas wat minder goed uitgewerkt. Je krijgt alleen zijn slechte racistische, manipulatieve en gewelddadige kanten in het verhaal te lezen, zonder een reden waarom. Het personage Jake groeit daarin tegen samen met dat van Layla in het verhaal. Daarbij komt het thema keuzes maken in je leven en waar je voor staat en wat dat kan brengen, erg goed naar voren.
Ondanks dat dit een fictief verhaal is, laat het nawoord ons weten dat dit helaas in het verleden al is gebeurd, maar dat deze kampen tegenwoordig zelfs nog steeds bestaan! Dit is uiteraard hartverscheurend!

'Ingesloten' is een boek dat in dit tijdperk nodig is om te worden gepubliceerd. Het is een boek wat je aan het nadenken zet, omdat het helaas al te veel aspecten vertoond van onze huidige maatschappij. Naast angst, haat en islamofobie brengt het boek vooral een mooi verhaal over hoop, eigen kracht, geloof, vriendschap en liefde. Het is dus zeker een boek wat gelezen moet worden!