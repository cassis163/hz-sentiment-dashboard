Een prachtig debuut. Om zo in het leven van een 15-jarige te kunnen stappen, heel knap gedaan.
Je waant je weer even op die leeftijd terwijl je leest wat er allemaal door het hoofdje van Pasca gaat.
Hoe ze alles wat er gebeurt als heel persoonlijk ervaart en niet kan relativeren op dat moment.
De karakters zijn heel goed beschreven en daardoor kom je geen verrassingen tegen.
Een verhaal met waarschuwingen voor mensen die zich (nog) vaak alleen door hun gevoelens laten leiden en dan van de wal in de sloot belanden. Op een gegeven moment in haar leven maakt Pasca een keuze die heel goed is voor haar en ook voor haar omgeving. Zo leert iedereen de ware Pasca kennen en kunnen compromissen gesloten worden. Net zoals in het echte leven.

Een heel mooi boek waarvan ik denk dat iedereen wel iets herkenbaars ziet in deze Pasca.
Er schuilt een boodschap in, zonder belerend willen te zijn.

Ik waardeer dit boek met 4/5 sterren.