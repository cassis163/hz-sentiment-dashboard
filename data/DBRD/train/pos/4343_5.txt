Eerder las ik van Ellen Gerretzen 'Verdorven'. Ze had er toen meteen een fan bij!

Ook nu weer heb ik genoten van de beeldende manier van schrijven van deze auteur. Zoals ze bijvoorbeeld de klank van een stem beschrijft: 'Iwan sprak met diepe sjshklanken en vette l'en'.
Ik hoor het gewoon. Geweldig!!
De karakters zijn heel goed uitgewerkt. Je weet over wie je aan het lezen bent.
Onze hoofdpersoon is nu voornamelijk op zoek in Spanje, na het voorspel in Berlijn. Gedurende het hele verhaal komt zijn bijnaam 'nomade' helemaal tot recht. Zijn hart ligt niet op één enkele plaats in deze wereld. Hij neemt de lezer mee (of laat een van zijn vrienden de reis maken) naar België en Nederland om weer terug te keren in Spanje.

Wolfgang speelt het met hulp van zijn vrienden klaar om de waarheid boven water te krijgen.
Onder het lezen hou je hier en daar je hart vast voor de hoofdpersoon en zijn geliefde Julia.
De verhaallijnen komen perfect samen op het eind. Dat is zo ontzettend knap gedaan. Tijdens het hele verhaal hou je je adem in. Pas op het eind kun je gerust uitademen. Opgelucht!
Ook over Siegfried was ik niet helemaal gerust. Heeft hij er meer mee te maken en wat is hij nog van plan?
Er worden plannen gemaakt door de hoofdpersonen, waar ik bij wil zijn als ze ten uitvoer gebracht worden.
In een volgend boek!



Geweldig goed geschreven. Een prachtige thriller.
Ik waardeer dit boek met 5/5 sterren *****