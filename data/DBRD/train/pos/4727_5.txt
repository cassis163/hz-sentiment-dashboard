Eindelijk weer een thriller van de hand van Simone van de Vlugt, alle thrillers van Simone heb ik inmiddels gelezen. Ik was dan ook zeer blij dat Ambo/Anthos mij de kans gaf ook dit boek te mogen lezen. De uitstraling van het boek is mysterieus en het heeft een beetje een lugubere uitstraling. De cover staat me enorm aan . Ik raak nieuwsgierig naar het verhaal. De titel raakt me en ben heel benieuwd wat deze te maken heeft met het verhaal.
Het verhaal begint gelijk goed, bij mij staat gelijk alles op scherp en er komen allerlei vragen omhoog. Wanneer je meerdere boeken van Simone van de Vlugt hebt gelezen, herken je de schrijfstijl van deze top schrijfster al van ver. Zo ook in “Toen het donker werd”. Het verhaal neemt je mee in het familie drama van de familie Riebeek. Al gauw vraag je je als lezer af, hoe zou ik reageren wanneer wij in deze situatie zouden belanden? Het zet wel het één en het ander op scherp, een situatie waarvan je hoopt het nooit mee te maken maar aan de andere kant is het eigenlijk ook vrij actuele situatie. Iets wat jou of je buren zo zou kunnen overkomen. En hoe ver zou jij gaan voor je gezin?
Simone pakt het weer als vanouds aan, geleidelijk loopt de spanning op en naarmate het verhaal vordert raak je meer en meer in de ban van haar schrijfstijl. Het ondernemers gezin Riebeek raakt verstrikt in het criminele web. Moeder Sascha maakt zelf ook het één en het ander mee, zij heeft zo haar eigen zorgen. Gaat dit gezin het redden?
Vertrouwen, wantrouwen, leugens en angst zijn toch wel de hoofdthema`s van het boek. Een verhaal wat je niet loslaat.
Halverwege het boek neemt het verhaal een onverwachte wending, plots snap je de titel van het boek. Dan komt het verhaal in een flow, waardoor je het boek niet meer weg kunt leggen. Het doodgewone ondernemers gezin, raakt in een rollercoaster terecht de karakters worden goed neer gezet door Simone zoals we gewend zijn van haar.
Tot het plot aan toe zit je in de flow, meerdere malen word je verrast door de wendingen. De plot is verrassend, gedeeltelijk had ik een vermoeden maar op sommige vlakken heeft Simone me flink op het verkeerde been gezet. Met een zucht sla je als lezer het boek dicht. Zo jammer dat het boek alweer uit is. Hopelijk hoeven we niet lang te wachten op een nieuw boek van Simone.
Toen het donker werd, een spannende literaire thriller, waarbij je mee gaat in de emoties van het ondernemers gezin Riebeek. Dit boek pakt je in en laat je pas los wanneer je het boek dicht slaat. Een boek van Simone van der Vlugt staat sowieso altijd garant voor veel leesplezier, veel spanning en een goede verhaallijn. Dit boek is weer zo één..
“Pas als er geen tranen meer zijn, als je op de bodem van de put ligt en doodmoe omhoog kijkt, als je weet dat het niet veel slechter kan worden, begin je aan de klim omhoog. Omdat je geen keus hebt.”
• Plot 4 ****
• Spanning 4 ****
• Leesplezier 4 ****
• Schrijfstijl 5 *****
• Psychologie 5 *****
Dik verdiende 4 ½ ster voor Toen het donker werd.. Hoever zou jij gaan voor je gezin?
Lieve Leesgroet Moon