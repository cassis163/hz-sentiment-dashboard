Nazomer – Esther Verhoef
Over de schrijfster:
Esther Verhoef (1968) is een van de succesvolste auteurs van Nederland. Van haar psychologische thrillers werden meer dan een miljoen exemplaren verkocht. Verhoef won tweemaal de Zilveren Vingerafdruk/ Crimezone Thriller Award, eenmaal De Diamanten Kogel en eenmaal de NS Publieksprijs. Genomineerd was zij viermaal voor de NS Publieksprijs, driemaal voor De Gouden Strop, viermaal voor de Zilveren Vingerafdruk/Crimezone Thriller Award en viermaal voor De Diamanten Kogel.
Non-fictie
Ook buiten het thrillergenre maakt Verhoef grote indruk. Samen met Daniëlle Hermans schreef zij Stil in mij (2014), het schokkende verhaal van seksueel misbruik en fysiek en psychisch geweld door nonnen binnen de Rooms-Katholieke Kerk, gebaseerd op interviews die Verhoef en Hermans met tientallen slachtoffers hadden.
Pseudoniem
Verhoef schrijft ook onder het pseudoniem Marique Maas. Onder dit pseudoniem wil ze in alle vrijheid het genre van het erotische boek verkennen.

Achterflap:
Twee werelden. Eén vrouw. Nazomer.

Modeontwerpster Vivian D staat op het hoogtepunt van haar carrière. Haar bedrijf floreert, ze wordt op handen gedragen. Vlak voordat ze op een groot evenement in Parijs de rode loper betreedt, krijgt ze echter schokkend nieuws. Het dwingt haar na te denken over haar turbulente levenspad en een ingrijpende gebeurtenis die ze al tientallen jaren verdringt… In de haar kenmerkende meeslepende stijl beschrijft Esther Verhoef hoe de jonge Claudia opgroeit in een wereld die niet bij haar past en verandert in de succesvolle Vivian D. Welke offers heeft Claudia moeten brengen, en voor welke keuzes staat Vivian nu?

Mijn mening:
Nazomer springt gelijk in het vizier door de bijzondere cover, opvallende kleuren, een waar kunstwerk die voortreffelijk past bij het thema van het verhaal.
Claudia Konings groeit op in een voor velen bekend als standaard, onopvallend, doe maar gewoon dan doe je al gek genoeg gezin. Uitspattingen in werk, hobby’s worden weinig tot niet getolereerd.
Tijdens het lezen van de jeugd van Claudia krijg je continu het ohja gevoel, zeker als je als lezer opgegroeid bent in Brabant. Tijdens het lezen komen er met regelmaat liedjes voorbij die de jaren 80 een extra dimensie geven, heerlijk gevoel.
Claudia jaagt haar dromen na, moet hier huis en haard voor verlaten, en dit gaat nog een stukje verder dan gewoon vertrekken.
Ze bouwt een waar imperium op in de modewereld maar steeds blijft er iets knagen. Het leven van Claudia gaat niet over rozen en het maken van keuzes vergt veel geven en nemen, maar vooral geven. Roem en rijkdom zijn geen garanties voor geluk, dit wordt door Claudia aan den lijve ondervonden.
Of dit het allemaal waard is, is een vraag die heel het boek door mijn hoofd spookt? Ik voel bewondering maar merk dat ik soms ook moeite heb met de drang naar succes ten kostte van alles.

De duur van een vriendschap zegt uiteindelijk niets over de mate waarin je iemand kent….

Nazomer is een roman zoals een roman hoort te zijn, boeiend, realistisch en aangrijpend geschreven.
Helaas heb ik geen onderbuikgevoel ervaren, dat was jammer.
Twee verhaallijnen waarvan een in het heden, de ander in het verleden smelten langzaam samen.
Inmiddels is duidelijk dat Esther Verhoef in staat is tot het schrijven in vele afwisselende genres.
In elke genre blinkt ze uit en weet ze de aandacht van de lezer van het begin tot het eind vast te houden. Zowel de thrillers als de boeken die zij onder het pseudoniem Marique Maas heeft geschreven heb ik met veel plezier gelezen.

Nazomer is voor mij zeker 4 sterren waard.
Bianca