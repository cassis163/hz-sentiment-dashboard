Het is een jaar later. Grummus gaat met Sedora naar Saridia, hij is háár Magicka examinator. Hij besluit daar om een oude kennis op te zoeken. Maar ze komen hierdoor in zoektocht terecht, die ze niet voorzien hadden. Sedora ontvangt een mysterieus object.

Raz is nog steeds zijn Magicka aan het trainen en probeert zijn herinneringen terug te krijgen. Waaróm kan hij ze niet onthouden? Het station waar hij zich bevindt wordt overvallen en ze ontvoeren hem. De ontvoerders hebben grootse plannen met hem. Raz krijgt het enorm te verduren in dit láátste deel van de trilogie. Raz is en blijft een van de belangrijkste schakels in de strijd om de Xoron verlossing te geven.

Er komen nieuwe personages voorbij, maar ook oude vertrouwde. Bijvoorbeeld Zar’kol, Avatica, Chando, Kayla, Xer’xis, Maraxi, Sha’hasra, Lerion en Baynam.

En een aantal van hen, smeedt plannetjes. Of ze helpen elkaar, sluiten een bondgenootschap. Ze moeten op zoek naar de Luminar Tomes. Deze zijn nodig om de ultieme spreuk te kunnen uitspreken om de Xoron te verlossen.

Het boek bouwt langzaam op tot een een echte eindstrijd. En wat voor een!

Sommige namen klinken erg moeilijk. En er zijn behoorlijk veel personages, dus houdt je koppie er goed bij. Weet je het even niet meer? Geen nood… de namenlijst, achterin het boek, kan je echt helpen. Sommige verhaallijnen spreken mij meer aan, dan andere. Dat is voor iedere lezer verschillend. In dit boek trok ik het meeste naar Raz toe.

Het Engels leest vlot en is niet te moeilijk. Ondanks dat het een dik boek is, lees je een hoofdstuk snel weg. Ik vind het lettertype ook erg fijn.

Het einde is wel afsluitend, maar toch hoop ik op meer. Is het einde, immers wel echt het einde? Wel tissues bij de hand houden, je bent gewaarschuwd! Ik moest echt een paar traantjes wegpinken hoor. Damn. Weer een trilogie ten einde. Ik geef dit boek 4****