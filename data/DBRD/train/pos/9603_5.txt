Europese politiek met Brussel als centrum is de leidraad in de nieuwste thriller van de Vlaamse schrijvers Buelens en Vermeiren.
Zeer actueel met de Brexit als een gegeven waarbij er drie hoofdrolspelers zijn.
"Hoe kan de Eu het verloren vertrouwen van haar kiezers terugwinnen" dienen de president van Europa (Thomas van den Broeck), een toponderhandelaar(David Fox Cabans) en een journaliste Europese verslaggeving (Marie Vaerewijck) voor een bepaalde datum in de media te beantwoorden. Bij het niet nakomen van dit ultimatum dreigen 6 Europese commissarissen te worden ontvoerd.

Het verhaal wordt via de ik-vorm door de drie hoofdrolspelers aaneengeregen alsmede door de Duitse Eurocommissaris (Anna Wetzel) en de Britse GEBTE activiste (Karen McGillen) en haar dochter (ZoÃ«).

Zoals de politiek zich speciaal bediend van een wollige manier van praten -nooit direct, maar via omwegen en speciale duidingen- is het tevens de Vlaamse taal welke bij het lezen de aandacht vraagt. Vooral bepaalde uitdrukkingen (eidetisch geheugen) en bepaalde zinsconstructies maken het extra interessant.

Het duurt even voordat je doorhebt wie wie is en wat voor achtergrond daar bij hoort. Halverwege het boek wordt het dan behoorlijk spannend om met die verkregen kennis het verloop van deze kwestie te volgen.
De achterliggende oorzaak ligt natuurlijk altijd in het verleden en wat frappeert is het onderlinge verband en belang hiervan met alle betrokkenen.

Al met al een zeer lezenswaardig boek wat je, op de helft van het boek zijnde, moeilijk weg kunt leggen.
Ook wordt aangegeven dat de Europese samenwerking tussen de Inlichtingen- en Veiligheidsdiensten zeer goed werkt. Gerusstellend of fictie?