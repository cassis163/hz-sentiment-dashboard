Het Joshuaprofiel neemt je mee in het leven van Max Rhode, een thrillerauteur die beroerder en beroerder is gaan schrijven. Zo is de hoofdkostwinner dan ook zijn vrouw Kim, die pilote is. Het koppel heeft de pleegzorg over een zeer intelligente dochter Jola.

Max is een zeer plichtsgetrouwe burger tot hij op een dag het bericht krijgt dat hij in geen enkel opzicht iets onwettelijks mag doen. Max denkt natuurlijk dat dit bericht niet voor hem bestemd is maar voor zijn pedofiele broer Cosmo, die opgesloten zit in een psychaitrische instelling. Max wordt samen met zijn pleegdochter meegesleurd in de voorspellingen van het Joshuaprofiel....

Een zenuwslopende, spannende thriller met onverwachte wendingen. je blijft gekluisterd aan je boek (of e-reader). Fitzek speelt het klaar om de lezer mee te nemen in de wereld van pedofilie, kindermishandeling, data verzameling op het "worldwideweb" zonder het verhaal van Max en Jola uit het oog te verliezen. Je wordt meegetrokken en wil ten koste van je nachtrust weten of Max en Jola het gaan overleven.

Alhoewel ik eerst van mening was dat het tweede deel "twee maand later" niet meer nodig was bij het verhaal geef ik grif toe dat ik mijn mening heb bijgesteld... het boek lezen tot het laatste woord. (Misschien is laatste woord net iets teveel gezegd het nawoord is wel heel lang... maar vergeet nadien zeker het dankwoord niet te lezen).

Bedankt aan de uitgeverij The House of Books en aan Hebbanbuzz om deze fantastische thriller van 2016 voor de release te mogen lezen via het ontvangen e-book.

Ik ga alvast opzoek naar andere boeken van Sebastian Fitzek om te lezen.