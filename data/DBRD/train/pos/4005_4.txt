Liefde op lowlands is een New Adult boek geschreven door Roos Hart en Lily Frank en gaat over de bandleden van de mysterieuze band Dark Mist Rising. Mysterieus omdat ze optreden met maskers en bijna niemand die weet wie ze zijn.

Het is een roman, verdeeld in vier novelles en een kort verhaal, waarin elke bandlid zijn eigen verhaal heeft. De verhalen zijn los van elkaar te lezen en zijn toch verbonden. Dat is op zeer originele wijze gedaan, in elk verhaal gebeurt wel iets, wat een directe link heeft met een van de andere verhalen. Dat heeft een moment van herkenning.

De verhalen zijn vlot geschreven, het is eigentijds en heeft humor. De personages zijn goed beschreven en gaan echt leven, we zouden ze zo in de supermarkt tegen kunnen komen. Er zitten een paar kleine subtiele verwijzingen (tinteling romance volgt jou) in de tekst,wat het speels maakt en ook echt. Het is duidelijk dat de schrijfsters bekend zijn met de sfeer rondom een festival als Lowlands en dat er research is de gaan naar de gang van zaken op zoâ€™n festival als beveiliging, ehbo en backstage. Als lezer nemen de schrijfsters je mee aan het handje over het terrein van Lowlands.

En dan niet te vergeten de liefde en de erotiek, gelijk het eerste verhaal zet je al lezer op scherp. Met rode oortjes sla je de bladzijdes om en word je betrokken bij intieme momenten. De schrijfsters schuwen het niet om het beestje bij de naam te noemen.

Bijzonder in dit boek is het verhaal van Pandora, die als een blok valt voor een jonge vrouw op Lowlands, maar o zo onzeker is. Een verhaal als deze opgenomen in de bundel geeft een verrijking.

Een zeer geslaagde samenwerking, wat heeft geresulteerd in een heerlijke New Adult roman.