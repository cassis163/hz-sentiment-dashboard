Deze reactie bevat spoilers, selecteer de tekst om de spoilers te lezen. Ik vind het heerlijk een boek te lezen wat qua setting of gebeurtenissen een beetje onbekend terrein is - tenminste voor mij dan - en waarin handig gebruik wordt gemaakt van de feiten/historische gebeurtenissen. Dit is typisch zo'n boek. Het speelt zich af in het Ethiopie vanaf de Tweede Wereld Oorlog tot en met de jaren zeventig. Een periode waarin de politieke situatie van het land aan verandering onderhevig is (interessant!).

We volgen het leven van de tweelingbroers door de ogen van Marion: het opgroeien in/bij het Missing Hospitaal waar de veelal arme bevolking wordt geholpen, het samenleven met de lokale bevolking en hun gebruiken (helemaal interessant!), de interesse en liefde voor de geneeskunst, de politieke situatie, kortom je krijgt een fictief autobiografisch levensverhaal gepresenteerd, waarvan ik gesmuld heb.

Wat er voor mij verder uitsprong is dat mooi naar voren komt dat acties en belissingen nooit zonder gevolgen zijn (al lijkt dat op het moment niet zo of wordt het later niet beseft.) Ik vond dit erg goed beschreven aan de hand van het verraad van Shiva en hoe dit verder doorwerkt in het leven van Marion (en het einde van Shiva).

Waarom ik dan toch ' maar' 4 duimpjes geef in plaats van 5? Puur en alleen door de beleving tijdens het lezen: te druk, te veel aan het hoofd en daardoor (denk ik) niet geheel door het verhaal meegevoerd kunnen worden. Maar trek je van mij verder niets aan, het is en blijft een prachtig boek!