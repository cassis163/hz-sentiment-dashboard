Na een gestolen leven en Wondermiddel, is Hersendood het 3e boek dat ik lees van Michael Palmer. Tot hiertoe is het met stip zijn beste.
Het boek komt misschien wat traag op gang, omdat we naast agent Alex Bishop eerst de verschillende dokters, patiÃ«nten en onderzoeken leren kennen. Maar dit is wel belangrijk voor het verdere verloop. Hersendood is een thriller met een vleugje romantiek (in het begin) en ook actie (op het einde). Michael Palmer weet de spanning goed op te bouwen en vast te houden tot de laatste bladzijde. Daar hij ons zo mee op sleeptouw neemt, is Hersendood een boek waarin je alleen maar verder wilt lezen.