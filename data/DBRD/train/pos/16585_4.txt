Een bemande missie naar Mars... Het lijkt nog ver weg, maar dit verhaal speelt zich af in de nabije toekomst en het is helemaal niet ondenkbaar dat het op de beschreven manier tot stand zou kunnen komen.
Heel nuchter, zonder de ijzingwekkende details die we tegen zullen komen wordt in de korte proloog in het kort verteld wat er in het verhaal gebeurt.
In de hoofdstukken die volgen hebben als titel de naam uit wiens perspectief we mee kunnen lezen. Deze afwisseling zorgt voor een extra demensie en geeft de auteur de kans de spanning nog meer op te bouwen.

Vanaf het moment dat ontdekt wordt dat een ruimtepak verdwenen is, kom je bij de bemanningsleden en de leden van ground control in Houston soms onbegrip maar vooral wantrouwen tegen. De personages zijn goed beschreven zodat je ze een goede plek in het verhaal kunt geven. Men is het er over eens dat ze niet alles weten wat er zich afspeelt in het universum, misschien is er meer leven dan we weten, maar dat mag een belemmering vormen voor hun missie. Niemand wil toegeven dat er wellicht toch iets over het hoofd is gezien, dat zou een ware blamage zijn! Dat gegeven maakt het verhaal zeker spannend en de lezer wordt heel lang in onzekerheid gehouden over wat precies gevonden is op Mars en na het lezen weet je echt nog niets helemaal zeker wat dat betreft. Heel knap gedaan, ook dat verhoogt de spanning.
De spanningsboog groeit gestaag naar het einde toe en je zult zeker verrast worden.

Maar de mens met zijn/haar eigenschappen maakt dit boek tot een ware thriller.