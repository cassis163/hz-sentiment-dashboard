Het huis van de maskers is een boek wat je meteen bij je strot pakt en je meetrekt naar het mysterieuze New Orleans. Een stad met een boeiende geschiedenis, vol geheimen en geesten...
Het boek is een mix van spanning en historische feiten over de prachtige stad.
Het verveelt geen moment. Je kunt de broeierige hitte voelen, de geuren ruiken, de geluiden van New Orleans horen.

Cree Black is parapsychologe, ze onderzoekt paranormale verschijningen op haar eigen unieke, nuchtere manier. Op een dag word ze ingehuurd door de broer van een vrouw die een zenuwinzinking heeft gekregen. Het oude herenhuis dat al 150 jaar in familie bezit is stond lange tijd leeg. Er gebeuren rare dingen sinds zijn zus er na lange tijd weer een voet over de drempel zette en er ging wonen met haar gezin. Wat is er aan de hand? Heeft ze haar verstand verloren of verschuilt zich iets duisters in de donkere hoeken van het huis...
Het is aan Cree dit te onderzoeken.

Cree graaft in de geschiedenis van de familie en het huis, de geheimen worden bloot gelegd. Ze wil de vrouw helpen die niet in staat is te vertellen wat er precies met haar gebeurd en is gebeurd... Ook Cree krijg persoonlijk te maken met vreemde verschijningen en bedreigingen in het huis.
Sjamanisme en voodoo spelen een grote rol in dit boek. Bijgeloof en folklore en een mix van gezond verstand en intuÃ¯tie.
Het boek laat je zien dat geesten uit je verleden je grootste nachtmerrie kunnen zijn...
Maar ook dat je verleden niet je toekomst hoeft te zijn.
Een krachtig boek dat je nog lang bij zal blijven.

Een must read!