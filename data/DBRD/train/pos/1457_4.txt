Peter van Vriesland wordt naar Tanzania gezonden om onderzoek te doen naar een vastgelopen hulpproject.
Hij begint zijn onderzoek in de hoofdstad Dar es Salaam,waar hij na een aantal mislukte pogingen, een afspraak regelt met een contactpersoon, Mr. Mitu, hij is man die de hulporganisatie in Dar es Salaam in goede banen moet leiden.

Na deze ontmoeting komt Peter tot conclusie dat hij zo niet veel verder komt. Wel leidt een spoor hem naar het uitgestrekte binnenland en tijdens zijn vrijwel onuitvoerbare opdracht stuit hij op veel onverwachte gebeurtenissen die zijn leven voorgoed zullen veranderen.

Het verhaal speelt zich af in een decor van een eenzaam, ruig en verlaten landschap. De cover geeft dat heel goed weer.

De auteur, Onno-Sven Tromp, heeft vier jaar in Tanzania gewoond en heeft zijn ervaringen goed verwerkt in de hoofdpersoon, die een gedreven man van stavast is, maar ook goed kan relativeren met een opmerkelijk goed oog voor het prachtige Afrikaanse landschap.

De auteur neemt je mee op een reis door Tanzania met alle (on)mogelijkheden van de rijkdom aan natuur en de armoede van het volk.

Door woorden in het Swahili te verwerken - met een woordenlijst achter in het boek - geeft dit het verhaal een extra laagje mee, De auteur weet verschillende scènes filmisch te beschrijven, waardoor je het verhaal wordt ingezogen.

Het boek bestaat uit korte hoofdstukken en het verhaal verloopt snel met af en toe een kleine uitstap waardoor ik soms even het spoor bijster was, totdat de auteur me weer op het rechte pad zette.

Onno-Sven Tromp heeft zijn ziel en zaligheid in zijn boek ”Fantoomregen” gelegd en dat is iets wat de lezer niet ontgaat. Deze debuutroman is meer dan zomaar een verhaal wat zich in Afrika afspeelt.