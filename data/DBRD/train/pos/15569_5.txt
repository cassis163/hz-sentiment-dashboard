Het tweede deel van de trilogie bouwt uiteraard voort op de gebeurtenissen uit deel 1 en eindigt zonder definitief uitsluitsel te geven omdat er nog een derde deel komt. Kort samengevat is het "meer van hetzelfde" uit deel 1. Toch met enkele duidelijke nuances die het zeker de moeite maken om te lezen, los van het feit dat Janny Wurts een erg goede schrijfster is.
Het karakter van de hoofdpersonen vormt zich van de kindsheid in deel 1 naar sterke volwassenen wiens angsten en verlangens evolueren van een egoïstisch kinderniveau naar een bewust wereldbeïnvloedend niveau dat wel begrepen maar nog nauwelijks beheerst wordt.
De krijtlijnen voor een eindafrekening worden uitgezet, broer tegen zus magiër, mensheid tegen demonen.
Uniek is de blik die ons gegund wordt op een stuk science fiction binnen het fantasy verhaal: een ruimsteschip van de mensheid dat andere planeten en wezens bezocht en bevocht. Een verhaal van technich falen en een noodlanding die ontaard in een wanhopige strijd op leven en dood waarbij het verleden vergeten wordt of hoogstens tot legendes wordt gereduceerd.