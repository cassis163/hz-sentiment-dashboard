Wat een heerlijk boek was dit. Het verhaal gaat over Nell en haar zoektocht naar haar afkomst. Wie zijn haar vader en moeder en waar komt ze vandaan? Na haar dood wordt de zoektocht naar antwoorden voortgezet door haar kleindochter, Cassandra. Het verhaal speelt zich af in AustraliÃ« en het Engelse Cornwall in verschillende periodes: 1900, 1913, 1975 en 2005. Niet chronologisch, maar door elkaar heen.
Je zou verwachten dat dit lastig leest, maar het tegendeel is waar. Het houdt juist de vaart in het verhaal en met iedere episode valt weer een puzzelstukje op zijn plaats. Het verhaal heeft ook iets magisch door de sprookjes die een cruciale rol spelen in het geheel.
Ik heb werkelijk genoten van dit boek. Wat mij betreft 5 dik verdiende sterren.