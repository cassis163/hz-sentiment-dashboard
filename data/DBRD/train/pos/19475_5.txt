Het duo Christina Lauren is over het algemeen bekend om hun new adult-serie Stouter en Wild. Maar tussen deze series in maken ze tijd om een verhaal op te tekenen dat tot diep in je hart raakt.

In het verhaal van Ik ben je niet vergeten maken we kennis met Macy, haar vader Duncan en de overburen, de familie Petropoulos. Met name met Elliot heeft Macy een directe klik.
Hun leefwereld bestaat voornamelijk uit de inloopkast die Macyâ€™s vader verbouwt heeft tot een bibliotheek omdat zowel Macy als Elliot verzot zijn op boeken.
In Ik ben je niet vergeten gaan we heen en weer tussen de tienerjaren van beiden en het nu. Hoe het komt dat Macy elf jaar uit het leven van Elliot verdwenen is en dat dit voor Elliot zelf ook een vraagteken was.

Ik ben je niet vergeten is een onwaarschijnlijk mooi verhaal van twee mensen die vanaf hun ontmoeting voor elkaar bestemd zijn maar waar het lot toch een wig tussen hen drijft.
Ik heb van iedere pagina genoten, niet omdat ik een sentimenteel of romantisch iemand ben, maar wel omdat ik weet hoe het voelt om voor iemand bestemd te zijn. En dat het lot soms anders beslist.
Ik geef met heel veel plezier dit boek een dikke vette 5 sterren en hoop dat dit boek verfilmd wordt.