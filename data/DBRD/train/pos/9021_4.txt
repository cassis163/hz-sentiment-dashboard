Pittig
Intens
Tweestrijd
Top
Angstaanjagend


Dit boek leest bijzonder vlot. De korte hoofdstukken, die telkens over een ander personage gaan, zorgen ervoor dat je steeds wil verder lezen.
De proloog maakt je meteen warm. Je bent meteen vertrokken. Onmiddellijk flakkeren de vraagtekens door je hoofd. Wie? Wat ? Waarom?
Een kind verdwijnt, een man is vermist. Welke angsten moeten die families niet doorstaan.
En daar eindigt het niet mee. Wat bezielt die wreedaard, die we leren kennen als ‘de man’ om te doen wat hij doet?

*****“ Het was begonnen met een fantasie, een fantasie die steeds grotere vormen aan nam en hem niet meer losliet”******

Ogenschijnlijk hebben de verschillende personages niets met elkaar te maken, maar is dat wel zo? {Dat we enkelen herkennen we uit de Rani-Diaz fanclub maakt het alleen maar leuker om te lezen}
Stilaan wordt het motief duidelijk : ‘Wraak voor wraak’, de puzzelstukjes vallen in elkaar, de mist trekt op, de cover (bootje) en titel krijgen hun betekenis. Wat je als lezer ook verwacht, er is altijd wel een twist die je niet had voorzien.

Zoals we gewoon zijn, komt ook het privé-leven van Rani en haar vrienden aan bod. In dit boek staat Rani in de schijnwerpers. Ze spookt wel wat uit deze keer. Welke beslissing zal ze nemen? We komen het wellicht te weten in het volgende boek.

*****"Terwijl ze wegreed, glimlachte ze”******

Weerom is Sterre er in geslaagd ons aangename uurtjes te bezorgen en ons reeds reikhalzend naar het volgende boek te laten uitzien.