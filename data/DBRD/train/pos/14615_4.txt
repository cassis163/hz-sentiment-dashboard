Mijn prentenboekenhart maakte weer eens een sprongetje toen deze beauty binnen kwam. De layout is prachtig, zowel aan de buiten- als mede aan de binnenkant.
Hemelsblauw is de hoofdkleur in het boek en niet alleen in het titeldragende gedicht.

De gedichten zijn geschikt voor iedereen vanaf een jaar of zes. Ze gaan over uiteenlopende onderwerpen maar allemaal wel invoelbaar voor de jonge kinderen.
Met spanning wachten op je (verjaardags-) cadeau bv maar stiekem al weten wat het is, over lekker eten maar ook over een schilder die komt om jouw kunst te verwijderen die je zo zorgvuldig hebt aangebracht.

De illustraties zijn eenvoudig van stijl maar passen prima bij de onderwerpen. Er is wel kleur gebruikt in het boek maar niet overvloedig. En dat is ook wel eens fijn.

Hemelsblauwe jas is zoâ€™n boek wat je telkens weer uit je kast haalt om te lezen of om voor te lezen. En alleen al genieten van de prachtige illustraties is ook een optie.

Voor mij is Hemelsblauwe jas een aanwinst voor mijn prentenboekenkast maar hij zou niet misstaan in menig ander boekenkast. Zeer geschikt voor thuis maar ook voor in de kinderopvang of op de basisschool.