Wat een heftig boek is dit. Ook kwamen bij mij de herinneringen naar boven van de tijd dat mijn zoontje ( helft van een tweeling) een aantal dagen op de NICU afdeling heeft gelegen, niet vanwege een vroeggeboorte maar door zijn moeilijk start. Met zijn ruim drie kilo was hij verreweg de grootste baby op die afdeling.

Brenda schrijft over de gevolgen van vroeggeboortes, 24 weken is de grens in Nederland om kinderen te behandelen maar tot hoe ver ga je met die behandeling, kinderen die een slechte prognose hebben komen er goed uit maar ook kinderen die een goede prognose hebben kunnen er slecht uitkomen.

Het is duidelijk dat iedere situatie, kind, arts en ouders weer anders is. Sommige ouders vinden een lichte handicap niet erg en anderen juist weer wel. En zo verschillen de artsen ook weer van mening.