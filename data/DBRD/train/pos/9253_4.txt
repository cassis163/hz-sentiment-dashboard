Ik heb het boek Cinder gelezen van Marissa Meyer en vond het een geweldige draai aan het originele sprookje. Ik verwachtte dan ook weer een boek gevuld met fantasie en geweldige personages. In het begin geraakte ik wat moeilijk in het boek om dat er veel informatie was over de twee verschillende groepen en ik mijn weg daarin moest vinden. Na een tijd zat ik er helemaal in en vond ik het een geweldig boek. Het is ook geschreven uit het perspectief van Nova, die wordt aanzien als een slechterik in het boek. Ik voelde meteen een connectie met haar omdat ze haar familie kwijt was en dit, misschien op een iets geweldadigere manier, probeerde op te lossen. Uiteindelijk doet ze mee met de Rebellen om zo een beter idee te krijgen van haar vijandelijke organisatie, maar wordt ze verliefd op één van de Rebellen. Hier blijf ik ook nog een beetje op mijn honger zitten en ik hoop dat het dan ook in het tweede boek verder ontwikkeld. Het einde was ook verrassend. Ergens had ik het wel verwacht en vraag ik me af wat er daar verder mee gaat gebeuren.
Het boek was totaal anders dan ik had verwacht, maar op een goede manier. De personages waren heel leuk en ook het verhaal was goed opgebouwd. Ik blijf na dit eerste boek een beetje op mijn honger zitten en ben dus heel benieuwd naar het vervolg!