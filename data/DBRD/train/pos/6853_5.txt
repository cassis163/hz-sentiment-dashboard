En weer weet de schrijfster je dit verhaal binnen de kortste keren binnen te trekken en je niet meer los te laten.

Het verhaal begint in het heden, 2008. Met Cece, geadopteerd door Pa Salt, haar overleden vader. Via de notaris krijgt ze info over haar familie.
Ze gaat op zoek en komt achtereenvolgens in Thailand en Australië terecht. In Thailand leert ze Ace kennen en heeft een fijne tijd met hem, maar dat loopt iets anders af dan ze hoopte. Daarna vertrekt ze naar Australië, naar Broome en hoopt ze meer info te vinden over haar familie.

Het verleden, begint in 1906, verhaalt over Kitty, een zelfbewuste vrouw uit Schotland. Ze gaat als gezelschapsdame naar Australië. In Australië trouwt ze uiteindelijk met een bekende parelhandelaar. Ze gaan in Broome wonen.

Deze levens worden zo levendig en levensecht beschreven, dat je niet anders kan dan ademloos doorlezen en meeleven.
Je komt heel wat te weten over de Aboriginals en hun cultuur. De stukjes, die in het verhaal ontbreken, worden beetje bij beetje prijs gegeven en houden je op het puntje van je stoel.
De schrijfstijl is ook in dit deel dik in orde. Ik kijk in ieder geval al uit naar het volgende deel.