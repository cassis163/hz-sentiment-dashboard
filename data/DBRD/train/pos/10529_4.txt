Kleine genoegens door The School Of Life

Wij zijn voortdurend op zoek naar genot, groot genot. Dat belast de planeet maar ook onszelf. Terwijl er zo veel kleine fijne genotjes zo maar voor het oprapen liggen.
Dat is de insteek van dit boek en dat past helemaal in mijn straatje. Het zijn inderdaad de kleine dingen die fijn zijn. Niet voor niets noemde ik mijn blog Dingen Die Fijn Zijn. Ik geloof ook keihard in je openstellen voor het kleine, het willen en durven zien. Toelaten dat het de simpele dingen zijn die je zo blij als een kind kunnen maken.

Ik moést dus dit boek lezen! En het stelde me niet teleur. Kleine genoegens wijst je op de dingen rondom jou waar je nooit aandacht voor had, het laat je anders naar de dingen kijken. Gelukkig(er) worden kan zo eenvoudig zijn. En daar helpt dit boek bij.

Er komen 52 kleine genoegens aan bod met foto en een tekst die je blik verruimt. Het laatste kleine genoegen is een lijst van 52 nog kleinere genoegens. Eentje voor elke week van het jaar?

En ok, je gaat je niet in elk genoegen herkennen en het is jammer dat het eerste genoegen over de viswinkel gaat (dode dieren dus). Maar er komen zo veel genoegens aan bod dat er zeker een paar gaan zijn waarvan jij zegt ‘ahja, dat heb ik ook’ (een warm bad, koeien kijken, huilen om de dood van een fictief personage). En er komen er ook zeker aan bod waarvan je denkt ‘hier wil ik ook eens voor gaan’ (uit het raam staren, opstaan bij zonsopgang, nachtelijke wandelingen).

Jammer dat er nergens een auteur vermeld wordt. Ben ik wel benieuwd naar.

Koop dit boek, duik onder in die kleine genoegens en laat je wereld mooier worden!