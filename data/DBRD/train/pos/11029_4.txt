Ik houd van meerdere genres, en ik mag zo af en toe ook graag een kinderboek lezen. Ik vind de verhalen over tovenarij en dergelijke vaak erg mooi in kinderboeken. Dit boek werd mij aangeraden nadat ik Nevermoor had gelezen (ook al zo'n prachtig fantasieverhaal). Dit verhaal is echter nog beter. Wat een geweldig, prachtig opgeschreven, verhaal!

---KLEINE SPOILERS--- (echter niet veel meer dan dat je op de achterkant al kan lezen)
Het is een mooie vertelling over een meisje dat wordt opgevoed door een heks. En ze krijgt magische krachten, omdat ze niet enkel te drinken krijgt van het sterrenlicht, maar ook van het maanlicht (prachtig toch!?).
De hele geschiedenis wordt mooi verteld waarin twee verhaallijnen uiteindelijk samenkomen. En alle bekende ingrediÃ«nten komen aan bod: tovenarij, heksen en draken). Toch wordt het in dit verhaal heel anders verteld dat in de boeken die ik al heb gelezen. Het is werkelijk prachtig opgeschreven en het heeft een soort realisme over zich.
Het boek is verre van kinderachtig en iedere fantasieliefhebber zal er waarschijnlijk van genieten. Een ware aanrader!