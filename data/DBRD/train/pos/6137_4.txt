Als ik naar de cover kijk van het boek zie ik een onbestemde lucht, het verschijnsel van licht achter een verlaten kerkgebouwtje lijkt wel. De titel van Een onbeminde vrouw begrijp ik dan nog niet, daar er ook geen vrouw op de cover voorkomt.
De tekst op de achterkant trekt me aan. Ik wil dit boek gaan lezen, vooral daar ik de andere boeken van haar al gelezen heb.

In 1e instantie gaan Pia en Olivier er vanuit dat de Frankfurtse hoofdofficier van Justitie zelfmoord heeft gepleegd. Dan komen ze vervolgens bij een levenloze vrouw die schijnbaar van een uitkijktoren is gesprongen.
Olivier en zijn nieuwe partner Pia worden op de zaak gezet. Pia bemerkt al snel dat de levenloze vrouw niet zelf gesprongen is en na bevestiging door onderzoek geraken ze versneld in een ingewikkeld onderzoek.
Vele personages komen ter sprake en velen lijken ook verdacht.
Ook nu weer veel verhaallijnen die uiteindelijk weer heel goed bij elkaar gebracht worden en je uiteindelijk ook weer op het verkeerde been zetten. Het plot is weer verrassend en goed uitgedacht.

Je kon wel merken dat dit pas haar 1e deel was en ze nog aan het leren was hoe de personages uit te werken qua karakters. Daar ik de andere delen al gelezen had vond ik het nu prettig om ook deze gelezen te hebben. Ik ben dan nu ook zeer benieuwd naar het volgende boek wat nog vertaald moet worden, Moordvrienden.