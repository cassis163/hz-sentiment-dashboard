In de afgelopen maand, januari, is Kim al 10 jaar schrijfster en heeft ze meerdere boeken geschreven, waaronder de lillith trilogie (gebonden in duister, verbroken in schemer en geboren in licht), daarnaast hydrhaga (stand-alone) en inmiddels is ook haar boek: vertellingen van de ondergang – bloed, verschenen. Naast al deze boeken zijn er ook al boeken vertaald in het Engels voor verkoop in het buitenland. Kim ten Tusscher heeft dus echt bekendheid gemaakt als fantasyauteur van Nederlandse bodem.
Kim is geboren in 1979 in Twente en daar woont ze nog steeds in een huis uit 1902. Naast schrijven houdt Kim van geschiedenis, reizen en avontuur. Zowel fietsend als wandelend.
Geboren in Licht is het derde deel binnen de Lilith trilogie, deze is verschenen in april 2012, en uitgekomen via de uitgeverij Zilverspoor.
Waar gaat het derde deel over?
Het einde nadert voor Merzia…… en de wereld
Lilith vindt tijdens haar zoektocht naar de laatste draken meer dan waar ze op gerekend had. Naast haar achtervolgers en een onverwachte bondgenoot krijgt ze nu ook te maken met de Godheid Jakob, die op zijn zachts gezegd niet blij is. De steeds ambitieuzere Ferhdessar en Kasimirh zetten intussen hun oude vete voort ten koste van de bevolking van Merzia. Terwijl hun strijd tot uitbarsting komt, keert Lilith terug. Niemand kan vermoeden welke verstrekkende gevolgen haar keus zal hebben, wanneer Jakob dreigt de wereld te vernietigen als hij Zijn zin niet krijgt.

Wat vond ik van dit boek?
Het eerste deel vond ik erg leuk, veelzeggend, goed geschreven, veel spanning. In deel twee liep de spanning wat terug, dat was erg jammer. Ik heb het tweede deel ook wat minder beoordeeld. Maar Geboren in Licht is echt een boek, waar alles in samenkomt. Waar de spanning weer terug te vinden is. Maar wat wel (voor mij een open einde heeft, een einde dat ik niet heb zien aankomen).
Ik raad deze complete serie aan bij iedereen, omdat ik dit een unieke serie vind. Inderdaad is niet goed duidelijk welke personages nou slecht en goed zijn (zoals ook door Kim zelf al wordt aangegeven). Het is aan onszelf om dat te bepalen. Ik moet zeggen dat ik dat erg moeilijk vind, omdat voor elk personage wel wat is te zeggen. Op zijn eigen manier. Als je dat als auteur lukt, denk mik dat het boek in heel zijn opzet is geslaagd.
Het laatste deel van de lilith trilogie geef ik dus 4.5*