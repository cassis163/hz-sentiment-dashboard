Het mooie boek “over alles” van James Brown & Richard Platt valt gelijk op door zijn formaat maar ook zeker door zijn vormgeving. De kaft heeft sprekende kleuren en verschillende reliëfs waardoor het net anders is dan de andere boeken. Wanneer je het boek open slaat dan zie je dat elk onderwerp uit twee bladzijden bestaat en ze allemaal een eigen kleur hebben. Natuurlijk gaat het boek niet over alles maar de onderwerpen zijn zeer divers zoals tijdzones, lichaamsorganen, de guldensnede en onmogelijke vormen. Bij elk hoofdstuk staan leuke extra korte leerzame weetjes bijvoorbeeld in het hoofdstuk over het menselijk skelet staat :”Een op de tweehonderd mensen heeft een of twee extra ribben” en in het hoofdstuk over automaire structuur staat:”” Het woord ‘atoom”komt van het Griekse ‘atomon’ wat ‘ondeelbaar’ betekend”.
Super leerzaam dus voor jong en oud!

Het boek is een absolute aanrader om te kopen of cadeau te doen en om samen met je kinderen of kleinkinderen door te bladeren, te lezen en jezelf te verwonderen. Het is niet een boek wat je in een keer uit leest maar dat maakt het boek juist zo leuk. Elke keer erbij pakken, er doorheen bladeren en nieuwe dingen ontdekken.