Charles den Tex, schrijver van thrillers met een beetje meer. Zijn oeuvre is een schat aan goede verhalen en er komen nog steeds andere bij. Zo ook De vriend.

In De vriend gooit Den Tex de meest vreemde volkeren in de mixkom en maakt er iets moois van. De Nederlandse Emma Welker die de Kroatische taal zo goed beheerst dat ze voor de politie als tolk kan functioneren. En tevens tijdens haar bezoek aan dat land een knappe Kroaat heeft leren kennen en daar een relatie mee aangaat.
Maar de politie is Nederland heeft een vermoeden dat een buitenlandse groep bezig is met de voorbereiding van een aanslag, dus Emma moet alles vertalenÂ….

Met dat gegeven gaat Den Tex aan de slag en hij kneedt er een spannend en erg geloofwaardig verhaal van. Kroaten die niets met moslims van doen hebben en toch weer wel, je moet er maar op komen. Het is nog mooier als je er iets mee kan.
De vriend is een verhaal dat druipt van de psychologie, eigenlijk nog meer dan spanning. Met de juiste karakters die allemaal af en toe menselijke trekjes hebben en waar regelmatig hun zwakheden hoogtij vieren. En het speelt gewoon in een super Nederlands decor.
Samengevat is De vriend gewoon een goed boek met intelligentie van hoge kwaliteit geschreven.

Eindoordeel: 4 sterren
Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 5 sterren
Psychologie: 4 sterren