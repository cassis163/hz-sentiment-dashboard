‘Geschiedenis van geweld’ van Edouard Louis is een mustread! Het is een heftig verslag van een gewelddadige aanval, die de auteur op de kerstavond van 2012 heeft meegemaakt. Wat daarna volgt is niet alleen zijn persoonlijke verhaal, maar ook dat van mensen uit zijn omgeving. Al deze reacties samen maken het boek tot een intrigerende mustread. Maar wat maakt ‘Geschiedenis van geweld’ zo fascinerend?
Als eerste de schuldvraag. Wat Louis erg goed heeft gedaan is verschillende standpunten op de gebeurtenissen van die bewuste avond aan bod laten komen. De visie van zijn zus Clara op de aanval en de rol van haar jongere broertje daarin is erg goed beschreven, omdat het vaak precies het beeld is, zoals familie elkaar kan beschrijven: licht vertekend.
Vervolgens zijn er enkele raakvlakken in het boek met de filosofie van Martin Heidegger. Wie in het boek gaat letten op facticiteit, existentie en verval, zal zien dat het boek niet alleen literaire, maar ook filosofische diepgang heeft.
Samenvattend is deze fascinerende, filosofische mustread een aanrader voor iedereen die een goed boek wil lezen.