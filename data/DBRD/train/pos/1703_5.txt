Psychologe Anne Givernaud leeft in een gemoedelijk dorpje in Frankrijk een ogenschijnlijk onbezorgd bestaan met haar vriend Guido en trouwe viervoeter Basco. Echter wanneer Anne op een avond thuis komt, na een lange dag werken in haar eigen praktijk, ziet zij een meisje liggen op het pad naar haar woning. Anne en Guido besluiten het meisje een slaapplaats aan te bieden en hopen de volgende dag wat meer antwoorden op hun vragen te krijgen.
Echter wanneer Anne de volgende ochtend wakker wordt is het huis overhoop gehaald en van het onbekende meisje, Guido en Basco is geen spoor te bekennen.
Wat is er in godsnaam gebeurt en naar welke tragedie duid het bebloede vleesmes?

Anne geeft Guido als vermist op maar besluit zelf niet bij de pakken neer te gaan zitten en gaat zelf ook op onderzoek uit. Vanaf dit moment zorgt Michael Berg dat de vaart pas goed in het verhaal komt. Hoe meer Anne over het verleden van Guido ontdekt hoe meer de twijfel toeslaat, maar ergens in haar achterhoofd blijft zij toch vertrouwen houden in de oprechtheid van hun relatie.

Met “meisje op de weg” heeft Michael Berg een boeiende thriller geschreven welke groeit naarmate stukje bij beetje de waarheid ontrafelt wordt. Zodra de ontknoping enigszins in het zicht komt, vervult het boek je werkelijk van de nagelbijtende spanning. Het boek even wegleggen blijkt dan lastig te zijn want de schrijver weet je in zijn greep te houden door de ontrafeling van het duistere verleden van Guido.
Bestaat er met zo’n verleden überhaupt wel een heden voor Anne en Guido samen?