Het is bijna zonde om Kismet op je vakantie te lezen. Ik las Kismet binnen een dag uit aan de rand van het zwembad in Spanje en dat is toch weer een dag minder vakantie. Het moest uit en nu het uit is vind ik het jammer dat het uit is.
Het begint eigenlijk heel lief, een man en vrouw ontmoeten elkaar en brengen een weekend samen door. Alleen gedraagt Finn zich soms wat mysterieus, en Moira komt er maar niet achter wat dat is. Tot ze er wel achter komt en dan ben je nog maar halverwege het verhaal.
Kismet is geen thriller maar wel spannend. En romantisch. Ik hoop dat er nog veel boeken volgen, maar niet te veel in een keer tijdens de zomer uitbrengen, want dan kan ik net zo goed op mijn balkon driehoogachter lezen.