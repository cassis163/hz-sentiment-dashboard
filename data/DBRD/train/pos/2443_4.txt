Het debuut van Alice Bakker is geschreven voor de jonge lezers onder ons. Kinderen vanaf 14 jaar kunnen dit boek prima lezen. Als het lezen een verplichting is, dan is dit boek een goede kennismaking met het genre Young Adult.
Het is een realistisch verhaal over een aanslag op een rockband (heb ik ervan gemaaktâ€¦ Alice vertelt hier niets over!) en de gevolgen die dit heeft voor Merel. Merel is een meisje die ontzettend fan is van deze band en ongewild betrokken raakt bij de zoektocht door de politie naar de dader. Emoties spatten van het boek. Het boek heeft een eenvoudige verhaallijn en daardoor toegankelijk voor de jeugdige lezer. De jeugd zal zich zeker herkennen in de scenes, waarin Merel voor het eerst zoent, rookt en worstelt met allerlei tegenstijdige gevoelens. Ook voor jongens is dit een goed te lezen boek: spannend, levensecht en geschreven in een snel tempo.
Tip voor de volwassen lezer: kruip in de huid van je eigen puber en lees dan het boek. Ik heb het boek in een ruk uitgelezen, omdat ik per se wilde weten hoe het afliep. En dat heeft Alice Bakker maar mooi voor elkaar gekregen. Topper!