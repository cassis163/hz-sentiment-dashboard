In een bergmeer wordt een 22-jarige ballerina gevonden, bruut vermoord. De politie vondt in het bos vlakbij een camera op een statief, precies gericht op de plaats delict. Het nummer 4 is in de lens gekrast.
Het beroemde rechercheteam van Holger Munch komt weer bij elkaar voor het onderzoek, zelfs Mia Kruger, net ontslagen uit een afkickkliniek en op weg naar een welverdiende vakantie, wordt overgehaald om zich over d zaak te buigen.
Als Mia ook nog een van corruptie verdachte collega in de gaten moet houden, komt alles in een levensgevaarlijke stroomversnelling...

Het verhaal begint op eerste kerstdag 1999. Een gepensioneerde weduwnaar van 71, die net de kerstdagen bij zijn dochter heeft doorgebracht, rijdt door de bergen van Oslo naar Hemsedal. De winter was vroeg dit jaar en hoewel hij geprobeerd had om op tijd te vertrekken om zo de duisternis voor te zijn, had hij niet vroeg genoeg weg kunnen komen, waardoor hij nu in de duisternis door een magisch sneeuwlandschap reed. Hij zag niet zo goed meer en hield daarom niet van de duisternis.
" De oude man haalde diep adem en vroeg zich even af of hij niet beter kon stoppen en wachten. Idioot, natuurlijk. Lieve hemel, het vroor op zijn minst twintig graden en hij was ver van de bewoonde wereld. Hij moest gewoon volhouden en zich zo goed mogelijk zien te redden. Hij wilde net de radio aanzetten, toen zijn koplampen iets beschenen waardoor hij allebei zijn voeten schrap zette tegen de bodem van de auto.
Op de rijbaan voor hem stond een jongetje. Onbeweeglijk. Met blauwe lippen. En een reeÃ«ngewei op zijn hoofd."

Het verhaal gaat hierna verder in het heden, 2013 om precies te zijn. Een vader en zijn zoon zijn aan het vissen, wanneer de zoon een dode ballerina aan zijn haak slaat. Hiermee begint het onderzoek van Holger Munch en Mia Kruger.

De hoofdstukken zijn lekker kort, waardoor het verhaal vlot wegleest. Het pakt je meteen vanaf de eerste bladzijde en de spanning wordt zeer goed opgebouwd, want pas in het laatste hoofdstuk snap je de titel van het boek en kom je erachter wie de dader is. Geniaal geschreven en wat mij betreft een waardige opvolger van de vorige twee delen (ik reis alleen en doodsvogel) en een absolute must read!