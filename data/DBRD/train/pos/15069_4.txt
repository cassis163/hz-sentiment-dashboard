Hoofdpersoon Victor, 61 jaar, nodigt 3 gasten uit voor een diner in zijn grote en mooie villa. De gasten weten het zelf nog niet, maar hij heeft grootse plannen. En het gezelschap is vooraf gescreend en geselecteerd. Het eten is royaal en heerlijk. De drank vloeit rijkelijk. Aan het einde van de avond legt Victor zijn plannen uit. Hij heeft briljante ideeën en zijn gasten zijn onder de indruk. Als ze weer naar huis gaan, denkt hij terug aan zijn jeugd. De tijd bij opa en oma, waar hij zo van genoten heeft. Helaas waren zijn ouders al vroeg overleden, toen hij pas elf jaar was. Ze hadden het druk en niet altijd een momentje voor hem. Vanaf dat noodlottig moment, woonde hij bij opa en van hem leerde hij om sterk te zijn en door te zetten. Opa had grootse plannen en noemde Victor zijn Uitverkorene.

{ "Ze waren god en duivel verenigd in een ondenkbaar huwelijk"}

Victor die nu een succesvol zakenman is heeft veel aan zijn opa te danken. Hij is van plan om zijn opa’s idee voort te zetten. De 3 gasten zullen hem hierbij helpen. Het plan moet over 2 jaar operationeel zijn. Dat lukt ook. Tot groot genoegen van Victor. Dan vinden er mysterieuze sterfgevallen plaats. Genoeg reden voor hoofdrechercheur van Dul om vragen te gaan stellen.

{"Teleurstelling raasde door zijn lichaam. Het spel dat hij had bedacht, was goed maar te afstandelijk"}

De elementen:

De cover ziet er donker en grauw uit. Een huis doemt op uit de mist. Het is een groot kolossaal huis. Met verschillende kamers, zo lijkt het. de eerste indruk doet wat sinister aan. De titel past mooi bij het boek. Het verhaal wordt verteld vanuit de 3e persoon. We lezen vanuit Victor in het nu, maar ook vanuit Victor in vroegere tijd en een aantal hoofdstukken vanuit de andere personages. Victor en zijn opa zijn belangrijk in het verhaal. De band die zij hebben en krijgen is sterk en niet te evenaren.Door de flash-backs wordt het verhaal steeds duidelijker. Je krijgt meer begrip voor de persoon Victor. Gedurende het verhaal leren we ook Rene een Marcia kennen. Vanuit deze personen wordt de impact van de uitvinding van Victor helemaal duidelijk. Als lezer ga je helemaal met ze meeleven. Het geeft gevoel en emotie aan het verhaal. Enkele momenten uit het verleden geven dit ook weer: gevoel en emotie. Daarnaast is de sinistere spanning ook een belangrijk item...een creepy gevoel, beklemmend..zoals soms Stephen King dit ook voor elkaar krijgt, besluipt je terwijl je leest. Het geeft kippenvel en soms draait je maag even om.

In het begin ga je direct mee met Victor in het verhaal. Door de juiste dosering van vertelling en spanning blijf je als de lezer geboeid. Helaas bij 2/3 van het verhaal zakte het wat in. De aandacht verzwakte iets. Dat was jammer dit zo te ervaren en gelukkig van korte duur. Het einde is helder en goed afgerond. Met een zucht ging het boek dicht. Het verhaal zal de lezer nog lang bij blijven.

Conclusie:

Karin Hazendonk schrijft in een prettige stijl een heel bijzonder & waanzinnig spannend verhaal. De hoofdpersoon Victor wordt goed neergezet. Met verdriet en pijn begint zijn verhaal. Als hij op jonge leeftijd zijn ouders verliest zou je medelijden krijgen met de Victor die dan 11 jaar is. Ze geven hem ook weinig aandacht. Dat is super zielig. Aan het einde van het boek is die indruk er totaal niet meer. Victor en opa zijn namelijk "een gevaar op de weg". Waanidee is een sinistere vertelling. Karin Hazendonk laat ons zien, wat er kan gebeuren als we de verkeerde keuzes maken. Als we de ontwikkelingen maar blijven volgen en er niemand met kritische en scherpe blik kijkt naar de impact die het kan hebben. Of bekijkt of het moraal gezien wel kan..en geld een hogere rang heeft, dan het nut. Ze geeft een blik in een verre toekomst. Of is dit veel dichterbij dan we denken?

Waanidee is een prachtig boek, een bizar en levensecht verhaal over het naleven van foute idealen die het verleden doen herleven. Het boek geeft stof tot nadenken. En dat is heel mooi als een boek dat kan bewerkstelligen. Deze auteur heeft met dit werk mijn hart gestolen!


Waardering:

Dit boek krijgt 4,5 sterren.