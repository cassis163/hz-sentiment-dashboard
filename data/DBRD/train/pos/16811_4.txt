Het meisje in de trein.




Dankzij dizzie.nl heb ik dit boek mogen lezen. Ik was heel erg benieuwd naar het boek door alle recensies, zowel goed als slecht, die ik al had gelezen.


Rachel reist elke dag met de trein naar en van Londen om daar zogenaamd aan het werk te gaan. In werkelijkheid is ze al een tijd terug ontslagen maar durft ze dit niet te vertellen aan haar huisgenoot.
Bijna elke dag stopt de trein op dezelfde plek en kijkt Rachel naar de huizen die daar aan het spoor staan. En dan voornamelijk naar een stel die ze in haar hoofd de namen Jess en Jason heeft gegeven. Ze ziet deze mensen als het perfecte stel, net zoals ze zelf ooit was met haar ex man waarmee ze maar een paar huizen van Jess en Jason woonde.
Naar haar eigen oude huis wil ze liever niet kijken, hier woont haar ex man nu met een andere vrouw en hebben een kind samen.
Ze denkt dat Jess en Jason een heel gelukkig stel zijn totdat ze op een dag als ze weer stilstaat iets ziet wat ze niet kan geloven. Vlak daarna word de vrouw, die geen Jess maar Megan blijkt te heten, vermist en vind Rachel dat ze met haar informatie naar de politie moet gaan. Maar Rachel is alcoholverslaafde en daardoor niet echt een betrouwbare getuige. Dus besluit ze zelf met Megan haar man te gaan praten en hierdoor raakt ze steeds meer en meer betrokken bij de zaak...


Ik vond het een heel leuk boek om te lezen. Een keer wat anders dan de boeken die ik normaal lees, die vaak over rechercheurs gaan die een moord oplossen. Vanaf de eerste bladzijde zat ik al direct in het verhaal. Het verhaal is vlot geschreven en leest als een trein.
Het boek is geschreven vanuit het oogpunt van 3 vrouwen; Rachel, Megan en Anna, de nieuwe vrouw van Rachel haar ex en hierdoor word je wel steeds op het verkeerde spoor gezet. Langzaam aan beginnen er steeds meer puzzelstukjes op hun plek te vallen en de ontknoping vond ik toch wel verrassend, ondanks dat ik al een voorgevoel had.
Ik vind het heel erg knap geschreven en zeker voor een debuut!