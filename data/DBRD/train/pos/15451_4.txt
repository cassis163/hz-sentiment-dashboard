Korte inhoud

Karin en haar man Jordy leren door het swingen het koppel Niels en Vanessa kennen. Vanaf het eerste moment dat ze elkaar zien blijken ze een enorme klik te hebben en tegen alle afspraken in worden ze smoorverliefd op elkaar. Maar al snel blijken ze meer gemeen te hebben met elkaar dan ze ooit hebben kunnen vermoeden. Voor Karin zit er nies anders op om Niels op te geven als geliefde. Deze laat het echter niet bij zitten en verandert in een ware tiran. Hij zweert wraak op alles en iedereen die hem in zijn ogen het leven zuur maakt. En hij houdt woord. En hoe? Niels blijkt geen grenzen te kennen.

Bron: Uitgeverij Schrijverspunt

Auteur

Arno van den Kieboom is in het jaar 1976 geboren in Oosterhout Noord- Brabant. Hij heeft nog een oudere en jongere broer.

Al op jonge leeftijd vindt hij het geweldig om verhalen te schrijven, al doet hij daar verder niks mee.

Na zijn schoolperiode gaat hij, tot heden toe, werken als productiemedewerker in een betonfabriek.

Ondertussen kruipt het bloed waar het niet gaan kan en hij volgt diverse schrijfcursussen.

Eind 2011 begint Arno aan zijn eerste thriller die hij in de zomer van 2013 weet te voltooien.

Het krijgt de titel: ' In Shock '

Na de voltooiing van zijn eerste boek, trekt hij de stoute schoenen aan en stuurt het op naar diverse uitgeverijen.

Uitgever United pc besluit om met hem in zee te gaan.

Zijn tweede thriller: ''Wraak' is ondergebracht bij Clusteruitgeverij

Bron: www.arnovandenkieboom.nl

Mijn mening

Na een overmacht aan stemmen, bestempelde Nakita en ik dit boek als het boek van de maand juni. Aangezien het boek zoveel stemmen kreeg, waren mijn verwachtingen hoog gespannend. Zou Arno aan mijn verwachtingen kunnen voldoen?

Het boek begint wanneer het koppel Jordy en Karin zich klaarmaken voor een swing date. Ik vond het zelf leuk dat het boek hierover ging, omdat het jarenlang een taboe was maar het steeds meer maatschappelijk geaccepteerd wordt.

De schrijfstijl van Arno is open, en zonder nonsens. Hierdoor kreeg ik al vrij snel het gevoel dat ik vertrouwd was met de personages. Alsof het bijvoorbeeld je eigen buren zijn. Ook de hoofdstukken zijn vlot en relatief kort waardoor ik echt door het boek heen vloog en hem zo uit had.

De spanning in het boek bouwt zich gedurende het verhaal perfect op. Aan het begin lijkt het allemaal wel mee te vallen, maar al snel belandde ik in een vloedgolf van haat, jaloezie, obsessies en spanning die mij niet meer los liet tot de laatste pagina.

Ook het einde heeft mij verrast. Het was een wending die ik niet had zien aankomen en Arno heeft mij verbazingwekkend achter gelaten.

Voor het lezen vroeg ik mij af wat de cover nou precies met het verhaal te maken had. Na het lezen begrijp ik dit compleet en vind de cover dan ook perfect aansluiten bij het verhaal.

Wraak is een ijzingwekkende thriller die niet mag ontbreken in jouw gelezen boeken lijst, zeker wanneer je een voorliefde hebt voor thrillers met een psychologische twist.

Wraak

ISBN Ebook: 9789462661349. Uitgeverij: Schrijverspunt. Aantal pagina's 248. Verschijningsjaar: 2015