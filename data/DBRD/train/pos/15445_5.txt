Na Ragdoll had ik hoge verwachtingen van Marionet. Het boek maakt ze allemaal waar.

De actie is net zo beeldend en snel geschreven als bij Ragdoll, een kleine kanttekening is dat dit in sommige delen chaotisch gebeurt. Toch is dit niet storend, omdat je op die manier ook zelf de verwarring voelt als lezer.

Het verhaal sluit goed aan op Ragdoll, maar vertelt zelf ook een verhaal. In beide boeken staat centraal hoe ver een mens uit woede wil gaan.

De grote vraag waarmee ik zat na het lezen van Ragdoll wordt in dit boek deels beantwoord. Nu wachten op het volgende deel...