Blum is als kind geadopteerd door een koppel met een eigen zaak, een begrafenisonderneming. Ze wordt wreed opgevoed en voorbereid om de zaak over te nemen. Die opvoeding maakt haar tot wat en wie ze nu is. De proloog laat ook zien tot wat ze in staat is.
Nadat ze de zaak heeft overgenomen lijkt het haar voor de wind te gaan. Het bedrijf floreert, als je dat van een begrafenisonderneming mag zeggen, ze is getrouwd met een lieve man en heeft twee kinderen. Dan wordt haar man aangereden, overreden voor haar ogen. Een ongeluk.
In de werkkamer van haar man vindt Blum zijn GSM en daarop vindt ze aanwijzingen van een zaak waaraan hij werkte in zijn eigen tijd. Blum is erg geraakt door de aanwijzingen en gaat op zoek naar de vrouw waarom het allemaal draait. Wat ze van die vrouw hoort, overtreft alles. Geen ongeluk maar moord.
Blum neemt wraak op de enig denkbare manier.
Ik weet niet zo goed wat ik van Blum moet maken. Ja het is erg wat haar ouders haar aangedaan hebben, maar moet je dan op zo'n manier reageren? Maakt het dat allemaal goed? Ze is slachtoffer, maar meer nog ook dader.