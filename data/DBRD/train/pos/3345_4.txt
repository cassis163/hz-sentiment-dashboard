Naast het Prentenboek van het Jaar wordt ook altijd een Prentenboek Top 10 bekendgemaakt. Een van die tien topprentenboeken voor 2017 is Kom uit die kraan!! van Tjibbe Veldkamp en Alice Hoogstad.

Bart is gefascineerd door de bouw. Hij vindt het mooi om te kijken naar graafmachines, hijskranen en cementmixers. Elke dag neemt hij een kijkje op het bouwterrein, maakt een praatje met de bouwvakkers en vraagt zich af hoe het zou zijn om zelf de machines te besturen.

Op een dag komen er twee grotere jongens langs, die Bart uitdagen om het terrein op te gaan terwijl de bouwvakkers aan het lunchen zijn. Dat durft Bart wel, maar hij zegt tegen de jongens dat ze dan wel de politie moeten bellen, want het mag niet. En dan gaat het natuurlijk mis. Bart rijdt met de stoomwals over een auto heen, stort een berg cement op straat en klimt in de hijskraan. Ai, ai, die Bart is wel heel erg stout. Of toch niet? De clou van het verhaal is te leuk om hier te verklappen, maar Bart blijkt alles met een goede reden te doen.

Lees verder op mijn site