In het prachtige fotoboek Duizend ogen neemt fotografe Marielle van Uitert je mee naar verschillende oorlogsgebieden.
Met haar foto’s legt ze de focus op het menselijke. Tussen alle miserie en bloedvergieten weet ze met haar camera ook de kleine geneugten van de bevolking vast te leggen, zoals de liefde van een soldaat voor zijn vriendin/vrouw of schaterlachen tijdens een zwempartij. Anderzijds laat ze je ook de minder positieve kant van de oorlog zien zoals gewonden en ontbering, maar steeds op een menselijke manier.

Ieder hoofdstuk wordt voorafgegaan door een stukje geschiedenis van de streek en wie er op die welbepaalde plaats de plak zwaait.
Maar ook komen er mensen aan het woord die er de dagelijkse terreur meemaken en met welke trauma’s ze geconfronteerd worden.

Woorden schieten te kort bij het zien van deze foto’s waarbij je waarempel door “duizend ogen” aangekeken wordt. Ieder paar ogen dat een eigen verhaal kan vertellen maar door Marielle van Uitert voor eeuwig is vastgelegd met haar camera.
Of het nu om de kindbruiden van Kaboel gaat of gangoorlogen in El Salvador, of het nu gaat over de moedjahedien, Al-Quada of de Taliban, de beelden spreken voor zichzelf.

Een uitermate zeer mooi en boeiend boek voor iedereen die een beetje begaan is met zijn medemens en de tragedie achter elke foto ziet die de auteur, met gevaar voor haar eigen leven, voor ons heeft samengebundeld.