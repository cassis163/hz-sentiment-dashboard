Ook ik heb eerst De Da Vinci code gelezen. Die vond ik zo sterk dat ik meteen begonnen ben aan Het Bernini Mysterie. De eerste 100 pagina's had ik echter iets van 'been there, done that, seen it'. De schets van de personages is wel zeer gelijkend aan De Da Vinci code. Een meisje verliest een dierbaar familielid (vader, grootvader), waarbij er een code wordt achter gelaten en Langdon wordt ter hulp geroepen.
Maar aangezien dit boek vóór De Da Vinci code werd geschreven kunnen we hier niet spreken van herhaling.
Na die eerste 100 pagina's barst het boek pas echt los en sleept het mij mee in een razendsnelle race tegen de tijd en tegen de misdaad.
Dit boek gaat veel sneller, veel spannender te keer dan De Da Vinci code.
Ik kon echt niet wachten om verder te lezen en heb dit boek dan ook in een recordtempo uitgelezen.
De schrijfstijl is uiteraard dezelfde dan in dat andere grote werk en weet de lezen mee te sleuren in het schitterende verhaal.

Het einde van het boek was er ook voor mij een beetje te veel aan. De laatste 60 pagina's duurden te lang en brachten niet echt toegevoegde waarde aan het boek. Ik zal dit boek echter wel aan iedereen aanraden! Dan Brown is wel degelijk dé schrijver van het moment en daarom ga ik nu beginnen aan Het Juvenalis dilemma!