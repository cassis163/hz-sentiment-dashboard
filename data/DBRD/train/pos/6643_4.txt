Na een donderende start, een kind vindt een afgehakt hoofd in een park in Berlijn, weet je niet hoe snel je door moet lezen.
Boris O. Dittrich heeft echter andere plannen met de lezer en laat je in een rustg tempo kennismaken met Milos en Amnon, Gerhard en Fatima, Wolfgang en Christian en Helmut.
Tegen hun wil raken hun levens in elkaar verstrikt en ontsnappen is niet meer mogelijk.
Subtiel beschrijft hij hoe het verleden een grote impact heeft op het heden, hoe sentimenten zich nestelen in onze samenleving en hoe verschillend mensen reageren.
Liefde, trouw, vriendschap, macht, rechtvaardigheid en onmacht maken van deze wat traag op gang komende thriller een boek wat je bijna niet weg kunt leggen.
En het is allemaal angstaanjagend realistisch.