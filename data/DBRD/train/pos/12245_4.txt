Toen Skye klein was werd ze geplugd door haar moeder en zus naar de App-wereld, hopend dat ze daar een beter en gelukkiger leven zou leiden. Skye is een virtueel wees en woont bij haar virtuele pleegfamilie. Ze kan niet wachten tot ze zeventien is en ze eindelijk unplugged kan worden en naar de Echte Wereld terug kan keren om haar ouders en de rest van de familie weer te zien. Maar vlak voordat ze weg kan gaan besluit de regering van de App-wereld de grens tussen die wereld en de Echte Wereld te sluiten waardoor niemand meer legaal kan wisselen. Maar dat maakt eigenlijk niemand wat uit omdat iedereen het fijn heeft en gelukkig is in de App-wereld. Om toch terug te keren naar de Echte Wereld besluit Skye in het geheim te unpluggen. Daar komt ze terecht in een wereld waarin ze dingen niet meer herkent en het gevaarlijker wordt dan gedacht.

Ik vond het een bijzonder verhaal. Vooral omdat sommige elementen uit het verhaal erg dicht bij de waarheid komen. Door het spannende open einde ben ik erg nieuwsgierig naar het tweede boek van het verhaal.