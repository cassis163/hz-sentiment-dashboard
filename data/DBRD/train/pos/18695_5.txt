Zet je leven even op pauze als je in dit boek begint, want je legt het niet meer weg!
Het is zo eens iets anders dan de ‘We zullen eens een moord oplossen’-boeken. Dit is meer een ‘Wat als je ergste nachtmerrie nog altijd erger kan’-verhaal.
Ruth Ware weet hoe ze een bestseller moet schrijven. Het is een goed geconstrueerd en perfect gedoseerd verhaal met alle ingrediënten van een goede, hedendaagse thriller. De onderhuidse spanning tussen de personages op het vrijgezellenweekend doet het verhaal alle eer aan. En het is een intrigerend plot. Vanaf de eerste tot de laatste letter bleef ik geboeid lezen. Het verhaal zakt nergens in. Naarmate het verhaal vorderde werd ik meer en meer verslaafd aan het boek. Een rasechte pageturner dus!
Ik heb er alvast mijn nachtrust voor gelaten en mijn leven anderhalve dag op pauze gezet. Pas dan kon ik weer normaal ademhalen. Dus wees gewaarschuwd!