Nadat ik op deze site had gelezen dat de boeken van deze schrijver erg goed werden gewaardeerd, wilde ik zelf ook maar eens kennismaken met deze schrijver, en.... het smaakt naar meer!

In een bouwput worden botten gevonden van een menselijk lichaam. Een luguber idee is dat een kindje van 1 jaar oud op een bot zit te kauwen. Het lichaam blijkt er al een 60 a 70 jaar te liggen, maar toch wordt er een onderzoek opgestart. Je leest over hoe de politie onderzoekt wie er op de heuvel heeft gewoond en hoe een gezin er in de jaren 40 heeft gewoond. Heden en verleden lopen in elkaar over, maar dit is absoluut niet storend.

Het boek leest vlot en makkelijk. Ik bleef maar door lezen omdat ik wilde weten van wie die botten nou eigenlijk waren, je hoopt zo graag dat de botten van een man zijn! Indridason bewaart dit geheim tot de laatste bladzijden van het boek. Ik kan dit boek zeker aanraden!