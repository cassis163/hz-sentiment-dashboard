Sommige verhalen zijn z√≥ geweldig, die blijven je voor altijd bij...
De hoofdpersonages worden je persoonlijke helden. (Tenminste, zo werkt dat bij mij)
Dit is zo'n verhaal, dit is zo'n verhaal dat je beleefd in plaats van dat je het alleen
maar leest en Kvothe bleef daarna mijn held.

Kvothe verteld in dit boek het eerste gedeelte van zijn levensverhaal.
Hoe zijn familie vermoord werd, hoe hij als kind rondzwierf in Tarbean en hoe hij ging
studeren om zich te kunnen wreken. Zijn leven zit vol met hoogte- maar vooral diepte-
punten, het tekent hem maar maakt hem vooral steeds sterker.

Ondertussen runt hij zijn herberg en doet hij alsof hij iemand anders is aangezien
hij -in de loop der jaren- verantwoordelijk is geweest voor spectaculaire heldenverhalen
waarmee hij een legendarische held is geworden.

Pat is ontzettend goed in het neerzetten van sferen en details, zonder dat het saai of
vervelend wordt. Het hele verhaal is tot in de puntjes uitgewerkt, maar gaat -zeker na
de eerste twee hoofdstukken -als een speer.

Dit boek is gewoon geweldig goed geschreven en dat geldt zeker ook voor
het vervolg: 'De angst van de wijze.'