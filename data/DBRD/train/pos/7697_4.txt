De maatschappij is onderverdeeld in kleuren, Rood is de laagste laag bestaand uit arbeiders die niets beter behandeld worden dan slaven. Goud is de hoogste laag, zij hebben de macht over alle andere kleuren en schuwen niet deze te gebruiken.

Darrow is een rode, een helduiker die samen met de rest van zijn clan onder het oppervlak van Mars woont en werkt om het oppervlak bewoonbaar te maken. Althans, dat is wat de Roden als waarheid krijgen voorgeschoteld door de Gouden.

Door een droevige gebeurtenis komt Darrow bij het verzet, de zonen van Ares terecht en dan blijkt dat Mars al tijden bewoonbaar is en de Roden niets meer dan slaven van de Gouden zijn. De zonen willen de gevestigde orde omver werpen en willen Darrow daarvoor gebruiken. Hij gaat uiteindelijk akkoord en moet zich staande zien te houden in de Gouden wereld.

De eerste hoofdstukken van Rood doen nog een beetje denken aan The Hunger Games, maar dat is al snel over. Rood zuigt je mee in een wereld die eigenlijk nergens meer mee te vergelijken is. Darrow ontwikkeld zich constant en net als je hem denkt te kennen en zijn volgende actie denkt te voorspellen neemt het verhaal weer een compleet nieuwe wending.