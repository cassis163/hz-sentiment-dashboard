Ongelofelijk lief geschreven verhaal over een vader en een geliefd zoontje. Wachtend op een boot die hen als vluchteling verder kan brengen...

Khaled Hosseini is er ook met dit boek weer in geslaagd om je mee te nemen dit keer naar het Homs van weleer. Hij schildert het met woorden tevoorschijn in het door de hoofdpersoon, de vader, vertelde verhaal. Het voert je door de straatjes naar de grote Soek. Het had ook maar zo een gedicht kunnen worden. Je ruikt de geuren, je ziet het gezinnetje lopen... Dan de omkeer, de oorlog, het vluchten, het strand, de boot... De hoop op een betere toekomst.

Het boekje is heel knap ge√Øllustreerd door Dan Williams. Iedere bladzijde verdient het om goed tot je door te laten dringen. Het is duidelijk een meerwaarde bij het verhaal. Het helpt je de sfeer van het land, van de omgeving op te snuiven als ware je zelf daar.