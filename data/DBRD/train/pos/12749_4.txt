De roman in de viool is een mooi geschreven boek over een jonge joodse vrouw die in tijden van oorlog moet vluchten uit Wenen en terecht komt bij een Engelse landheer om daar als dienstmeisje aan het werk te gaan.
Inmiddels heb ik al vele boeken gelezen die zich afspelen tijdens de Tweede Wereldoorlog en opnieuw verbaas ik me erover hoe auteurs op zo'n mooie manier wederom een andere kant kunnen laten zien van de oorlog.
Elise is de hoofdpersonage uit het boek. Met haar beleef je de toch wel wat schokkerende overgang van welgestelde vrouw in Wenen naar dienstmeisje in Engeland. Haar zus, Margot, vlucht met haar man naar Amerika. Haar ouders moeten ook naar Amerika gaan waarbij het de bedoeling is dat ook Elise uiteindelijk daar beland.
Elise krijgt op de avond voor haar vertrek van haar vader een altviool mee. In de altviool zit het manuscript verborgen van het laatste boek wat haar vader heeft geschreven. In de hoop dat Elise ervoor kan zorgen dat deze bewaard blijft, geeft hij die met haar mee.
De onzekerheid van de dreigende oorlog en de veranderingen die dit met zich meebrengt. De contacten die slecht te onderhouden zijn waardoor er zoveel onzekerheid is over hoe het gaat met je familie. Maar ook het zien te overleven als joodse gevluchte vrouw in een compleet andere stand dan je gewend bent.
Ondanks dat dit boek niet zozeer midden in het oorlogsgebied zich afspeelt, is het toch echt een boek over de oorlog. De angsten, de onzekerheid, de veranderingen van de wereld waarin zij leven.

In onderstaande link is een trailer van het boek te vinden:
https://www.youtube.com/watch?v=mOJzBAtzZAE

En in de volgende link een leuk en interessant interview met Natasha Solomons over haar boek:
https://www.youtube.com/watch?v=E2eXEdQCp2Y