Jelmer Jepsen (1976) studeerde Communicatiewetenschappen. Met zijn eerdere twee romans Vallen als het heet is en De Circusvrouw veroverde hij reeds de harten van de lezers. Zijn beeldend geschreven verhalen kennen vaak twee thema's: disfunctionele familierelaties en de geloofwaardigheid van de leugen.
Amanda White is elf jaar oud, maar voelt zich amper kind. Haar moeder is jaren geleden vertrokken en haar vader is dood. Dat laatste probeert ze voor iedereen te verbergen. Een tamme boa constrictor is haar enige gezelschap. In een wanhopige poging haar moeder terug te vinden, begint Amanda aan een wonderlijke reis door Florida, maar als de media hier lucht van krijgt is ze binnen no-time wereldnieuws. Alle blikken zijn gericht op het meisje dat alleen door de staat trekt. Zullen Amanda en haar moeder ooit herenigd worden en zal Amanda de erkenning vinden die ze zoekt?
De kaft past goed bij het verhaal, want de boa constrictor is naast Amanda heel belangrijk. Ik vind het een mooie artistieke kaft.
Het verhaal begint meteen, dus je moet niet nog met je hoofd bij je vorige boek zijn. Het boek is verdeeld in twee delen. De hoofdstukken zijn kort waardoor het prettig leest. Ik heb het boek in een avond uit gelezen. Het is echt een aanrader! Dit is het eerste boek wat ik van Jelmer Jepsen heb gelezen en ik ben zeker benieuwd naar zijn andere boeken.
Ik heb dit boek gewonnen bij Xander Uitgevers met een handtekening van Jelmer Jepsen erin.
Het boek heeft 288 bladzijdes. Bij bol.com is het boek te koop voor €19,99 en als e-book €4,99. Het is zeker het geld waard ten opzichte van wat je ervoor terug krijgt.