6 jaar geleden heeft rechercheur Kitt Lundgren een moordenaar laten lopen omdat ze er alleen op af was gegaan en omdat ze dronken was. De moordenaar had 3 meisjes in hun eigen bed gedood, de haren uitgespreid gelegd op het hoofdkussen en lipgloss op de lippen gedaan. Ze zagen eruit als engelen.
Kitt was geobsedeerd door de dader maar werd uiteindelijk geschorst als gevolg van haar daden.
Ze is dan volledig ingestort, mede ook door de dood van haar eigen dochter als gevolg van leukemie. Ze is aan de drank gegaan, haar huwelijk is kapot.
Nu is ze terug aan het werk, simpele opdrachten want ze moet eerst bewijzen dat ze haar job terug aankan en door de stress niet terug aan de drank gaat.
Dan wordt er weer een meisje gevonden in gelijkaardige omstandigheden. Is hij, de moordenaar, terug of hebben ze te maken met een copycat?
Om het nog erger te maken begint de originele moordenaar een spel te spelen met Kitt. Hij eist dat ze terug op de zaak komt, hij kent allerlei diepe geheimen van Kitt, weet perfect hoe hij haar moet bespelen.
Kitt kan niet anders dan het spel meespelen, terwijl ze ondertussen op een emotionele achtbaan zit en niet meer weet wie ze nu wel en niet kan vertrouwen.