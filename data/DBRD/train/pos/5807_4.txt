Een vader kan het niet meer aan en besluit zijn eigen zoon om te brengen. Hellekind vertelt het verhaal vanuit het standpunt van een moegetergde vader die geen andere oplossing meer ziet.

Het verhaal
Sam is de zoon van huisarts Chris Walschap en Charlotte maar hij is niet zoals elk ander kind. Zijn ouders hebben dit al snel in de gaten en weten er in het begin ook goed mee om te gaan. Wanneer hij op de leeftijd komt dat hij naar school moet wordt zijn gedrag echter onhandelbaar en is zijn agressie niet meer tegen te houden. Niemand weet raad met Sam, die meer en meer op een psychopaat begint te lijken. Zijn vader is de wanhoop nabij en vreest dat zijn zoon op een dag de pedalen volledig zal verliezen en zo een bloedbad zal aanrichten. Hij besluit daarom het ontdekbare te doen, hetgeen geen enkele vader zichzelf toe in staat zietâ€¦ Zijn zoon ombrengen.

Blijft in je hoofd rondspoken
Je vraag het jezelf vaak af, wat gaat er in ouders hun hoofd om dat ze zover gedreven worden om hun bloedeigen kind om te brengen. Doordat het verhaal een psychologische kant heeft en medisch onderbouwd is, kruipt het echt onder de huid. Het verhaal blijft in je hoofd rondspoken en roept verschillende vragen op, worden psychopaten echt zo geboren of ligt de oorzaak deels bij de opvoeding?

Niet zo psychopathisch, maar wel geloofwaardig
In het begin was ik benieuwd naar het psychopatisch gedrag van Sam, maar bij het leven was dit wat teleurstellend. Het leek eerder een jongen die aandacht nodig had en die lichtjes gestoord was, maar niet om te spreken over een psychopaat. Daardoor lijken de reacties van Chris soms wat overdreven, misschien zou het gedrag van Sam nog wat beter tot uiting komen als het verhaal wat uitgebreid werd, maar dan loop je natuurlijk weer het risico dat het ongeloofwaardig overkomt.

Algemeen besluit
Wie houdt van thriller zal zeker houden van Hellekind. Het verhaal bevat een origineel plot en een wel heel verrassend einde. Ook al lijk je het verhaal al volledig te kennen, toch is het verhaal onverwachts spannend.

Positief:
- Geloofwaardig
- Zet je aan het denken
- Spannend

Negatief:
- Mocht wat uitgebreider