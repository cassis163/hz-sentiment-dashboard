Al snel worden in de eerste 40 pagina’s de draadjes uiteengezet, een ontvoering, een van de buitenwereld afgesloten eiland waar het niet pluis is en alsof dat nog niet genoeg is is de dochter van forensisch patholoog Paul herzfeld ontvoerd. Een spannend en angstaanjagend kat en muis spel houdt al snel de gemoederen van de lezer bezig.

Personages worden goed uitgewerkt en niks wordt ze bespaard. Ze vliegen van de ene naar de andere gruwel en krijgen amper tijd om adem te halen, de lezer dus ook niet. Of je wilt of niet; dit is weer eens zo’n boek dat je in een ruk uit wilt lezen. De samenwerking met Tsokos levert een goed boek op waarin de forensische psychologie een basis vormt voor het verhaal. De schrijfstijl is prettig en nodigt uit om door te lezen. Goed gedaan heren! Dit is dan een geslaagde thriller die garant staat voor wat uurtjes lekker gruwelen en griezelen. Ik geef hem daarom ook 5 sterren.