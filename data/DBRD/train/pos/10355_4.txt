Armada las ik voor de 7Days Reading Challenge en het was dan ook helemaal geen boek dat ik normaal uit zou zoeken. Ik weet helemaal niks van games en houd niet van sciencefiction. Toen ik net begon aan dit boek stoorde mijn beperkte kennis me enorm, omdat ik veel quotes en verwijzingen gewoon niet snap. Na een tijdje las ik hier maar gewoon overheen en ik werd steeds meer meegesleept in het verhaal. Uiteindelijk kon ik het bijna niet meer wegleggen, zo graag wilde ik doorlezen.

Er zit onwijs veel spanning in dit verhaal en ook de personages vond ik er leuk beschreven. Ondanks dat ik totaal niet tot de doelgroep van het boek behoor, heb ik het snel uitgelezen en het heeft me toch verrast. Dit boek is een aanrader voor alle sciencefictionfans met een enorme kennis van films en games, maar ook als dit je totaal niet aanspreekt, is het toch de moeite waard.