Wanneer de 13 jarige Alison Carter als vermist wordt opgegeven begint voor de jonge inspecteur George Bennett een race tegen de klok om Alison levend terug te vinden.

Val Mc Dermid weet als geen ander een sfeer vol mysterie en achterdocht te creeren rond deze verdwijning. De ingredienten hiervoor worden meesterlijk samengebracht en als lezer word je zo meegezogen in het verhaal. In een afgelegen gehucht (Scardale) anno 1964 is de kleine gemeenschap één grote familie (ons kent ons). De interactie met de buitenwereld beperkt zich tot school en wat markt aangelegenheden. Het onderzoek loopt in zo'n omstandigheden zeer moeilijk maar omwille van Bennett's belofte naar de familie toe en ook omwille van zijn ambitie voor zijn verdere carriere wordt deze zaak voor hem een ware obsessie.

Het boek is geschreven alsof de feiten zich daadwerkelijk (non-fictief) hebben voorgedaan (boek 1). Hierdoor ervaar je als lezer nog een extra inleving met de feiten en wordt de nieuwsgierigheid extra geprikkeld. Een rechtspraak volgt. Wanneer we 35 jaar verder in de tijd gaan (boek 2) wordt het belang van de uitspraak van deze rechtszaak als een voorbeeld gezien in strafrecht. Een journaliste wenst over deze zaak een boek te schrijven. Maar dan krijgt het verhaal een plotse wending.

De terechtstelling is een intens, goed onderbouwde (psychologische) thriller waar je als lezer zeer dicht betrokken in geraakt en je de gebeurtenissen moeilijk kan loslaten. Een echt meesterwerk