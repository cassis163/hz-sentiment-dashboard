Na een lange aanwezigheid in Spanje keren Julius Caesar en Brutus Marcus terug naar Rome. Het is tijd want intriges brengen Rome aan de rand van het bankroet en van de oorlog.

Julius stelt zich kandidaat als senator. Hij wordt wel gekozen, maar 3 bazen, Pompeius, Cassius en Julius, is teveel en dus vertrekt hij terug ten strijde, deze keer richting het noorden, over de Alpen naar Gallië.

En wie de dappersten der Galliërs zijn weten we allemaal. Het wordt bijna zijn dood. Niet alleen zijn de Galliërs taaier en groter in aantal dan verwacht, ook de winters zijn kouder en harder. Sneeuw en regen, verwoeste oogsten en honger zijn hun deel.

Ondertussen zijn de signalen die Julius uit Rome krijgt niet goed, bendes terroriseren Rome, winkeliers worden afgeperst, vrouwen verkracht, er wordt gemoord en gemarteld dat het een lieve lust is. Pompeius roept zichzelf tot dictator uit om de orde terug te kunnen herstellen.

Het is tijd dat Julius Caesar naar Rome teruggaat om orde op zaken te stellen en dat zal in het laatste deel van dit episch verhaal dan ook gebeuren.

Werkelijk een heerlijke cyclus om te lezen, helemaal niet storend dat het verhaal zich meer eeuwen geleden afspeelt.