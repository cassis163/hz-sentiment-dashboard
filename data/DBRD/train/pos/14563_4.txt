En ik ging nog even door met Helen Grace. In Schuitje Varen ga je terug in de tijd. Terug naar de tijd dat Helen 18 is en nog bij de verkeerspolitie zit. Waarom zit ze daar? Omdat je dan mag motorrijden ;-). Na een verkeersongeluk is zij er van overtuigd dat het slachtoffer niet zomaar is gevallen. Hij heeft namelijk geen schoenen en sokken aan. Ze is vast besloten om de echte oorzaak van dit drama te achterhalen.

Hij draaide zich om, maar kon zich er niet van weerhouden een laatste opmerking te maken. ‘Ik voorzie een grote toekomst voor jou.’

In één ruk uitgelezen, dit 126 pagina’s korte boekje. Goed in de stijl van de andere boeken, maar minder diepgaand. Wat best logisch is in zo’n klein boekje. Ook in dit deel zag ik de dader niet aankomen… Het is wel aan te raden dit boekje te lezen nadat je de eerste twee delen in de serie hebt gelezen. Anders lees je spoilers en dat willen we natuurlijk niet. 4 sterren.