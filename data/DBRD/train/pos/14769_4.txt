Voordat Ellison Cooper zich voltijds op het schrijven richtte, had ze een academische carrière aan de universiteit van Californië. Daarna werkte ze bij een bureau voor rechtshulp in Washington, waar ze het rechtssysteem van binnenuit te zien kreeg. In ‘Gekooid’ verwerkte ze haar favoriete onderwerpen: antropologie, werking van het brein en misdaad.

FBI-neuroloog Sayer Altair speelt de hoofdrol in het boek. Ze is intelligent, vastberaden en is in staat om de meest verdorven geest van seriemoordenaars te analyseren. Sinds de dood van haar verloofde Jake geeft ze zich volledig over aan haar onderzoek. Als bij de politie in Washington een gruwelijke moordzaak ontdekt wordt waarbij een meisje tot aan de dood toe werd verhongerd in een kooi, zijn Sayer met haar collega Vik degene die de zware taak krijgen om achter de dader aan te gaan. Het slachtoffer is niemand minder dan de dochter van een bekende senator. Sayer ontdekt dat er nog een ander meisje gevangen wordt gehouden. Is dit het werk van een sluwe seriemoordenaar? Zijn ze nog op tijd om haar te redden? En wat beweegt de dader tot deze gruweldaden?

Gekooid is een goed opgebouwde thriller waarin Cooper haar kennis van antropologie en gedragswetenschappen in het verhaal weet te verwerken waardoor het een mooi geheel vormt. Je wordt regelmatig op een verkeerd spoor gezet en je voelt je weliswaar een volwaardig lid van het team van Sayer. Het boek is opgedeeld in kleine hoofdstukjes waardoor je zeer goed kan volgen waar het verhaal zich afspeelt.

Ellison Cooper levert mooi werk en ik ben benieuwd naar meer.
4 sterren krijgt dit boek mij!