Dit verhaal is gebaseerd op een sprookje van Grimm , de Ganzenhoedster. De schrijfster heeft het herschreven voor jongeren. Het is het eerste deel in een serie van vier romans over het Koninkrijk Bayern.
Prinses Anidori heeft een lux leventje, als ze 16 is krijgt ze te horen dat ze moet trouwen met de kroonprins van Bayern. Ze gaat met een aantal leden van het hof op weg naar Bayern, hiervoor moeten ze door het Woud trekken en dat is een lange, moeizame weg. Onderweg krijgen ze de ene tegenslag na de andere, ze verliest haar vrienden, haar identiteit en haar lievelingspaard Falada. Ze heeft een speciale band met Falada, ze kan met hem communiceren.
Ze overleefd in haar eentje in het Woud en als ze eenmaal in Bayern is, wordt ze ganzenhoedster in de buurt van het Hof van de koning. Niemand weet dat zij de prinses is , ze houdt haar identiteit geheim voor de mensen met wie ze bevriend is geraakt. Ook haar gave, het communiceren met de dieren, houdt ze geheim.
Ze raakt bevriend met mysterieuze jongeman, die bij het ganzenweitje met zijn paard voorbij komt. Ze weten van elkaar niet wie ze zijn… Het enige wat Ani wil is haar identiteit terugkrijgen.
Het karakter van Ani is goed beschreven, je kan je zeker in haar inleven. Mijn favoriete persoon in het verhaal is Ani zelf, ze is slim, sterk en een echte doorzetter. Daar hou ik van.
Het verhaal leest erg vlot, het is een sprookje zoals we die kennen met veel actie en zelfs thrillerachtige stukken . Vriendschap, eerlijkheid, doorzettingsvermogen en wraak zijn de ingrediënten van dit verhaal. Uiteraard is er zoals in alle sprookjes een duidelijke moraal te ontdekken.
Het plot is deels voorspelbaar maar toch ook weer niet. Ik hoop de andere delen ook te mogen lezen als deze uitkomen.

4 sterren.