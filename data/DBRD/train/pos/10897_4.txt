De boeken van Suzanne Vermeer, al jaren een genot om te lezen. Verwacht geen superthriller, maar de boeken lezen altijd lekker snel en weten ook zeker te boeien. Leuke makkelijke boeken voor even tussendoor ontspannen vermaak. Als dat is hoe je aan de boeken van Suzanne Vermeer begint wordt je zelden teleurgesteld. En dat geldt zeker ook voor Winternacht.
Karin, een alleenstaande moeder met een doof zoontje, ziet haar wereld instorten. In korte tijd hoort ze achtereenvolgens dat ze geadopteerd is, haar biologische vader in Canada woont, niet lang meer te leven heeft en haar graag nog wil ontmoeten. Halsoverkop vertrekt ze met haar zoon naar Canada waar ze ook haar broer zal ontmoeten. Al tijdens haar eerste ontmoeting met haar vader overlijdt deze, en ondertussen is het hele dorp in rep en roer omdat er diverse kinderen verdwijnen en twee van hen inmiddels dood zijn teruggevonden. Onbedoeld raakt Karin betrokken in dit onderzoek en komt ook haar zoon in de problemen. Wie o wie zit er achter deze vreselijke misdrijven?
Zoals gezegd prima boek met uiteindelijk toch een onverwachte wending.