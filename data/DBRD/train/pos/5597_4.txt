Fietsend van Nederland naar Australië, ruim 28000 km. Bij het idee alleen krijg ik al zadelpijn! Maar niet Marica van der Meer, zij deed het gewoon. Pakte haar fiets en ging. Weg van de wereld is een vlot en prettig geschreven boek, Marica heeft een fijne vertelstijl. Je reist als het ware mee achterop de fiets en beleeft haar avonturen met haar mee. Je voelt de kou en de warmte en ondergaat zelf ook de vriendelijkheid van de meeste mensen die zij onderweg ontmoet. De foto’s zijn een leuk pluspunt, daardoor gaan de mensen en plaatsen die genoemd worden in het boek meer leven.
Het is geen dun boekje, maar van mij had het nog wel dikker mogen zijn. Wat mij betreft is dit zeker een aanrader. Zowel voor liefhebbers van reisverhalen, voor fietsers en voor mensen die graag over andere landen lezen.