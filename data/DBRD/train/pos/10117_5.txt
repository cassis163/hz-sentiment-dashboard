Titel : Adem – Tsunami
Auteur : Nico De Braeckeleer
Uitgeverij : Bakermat

35 jaar geleden was er Black Season waardoor er nu, in 2165, geen sprake meer is van bedrijven, auto’s, vliegtuigen, … Het milieu is letterlijk een ramp. Leven is overgeschakeld naar trachten te overleven. Skye verblijft samen met zo’n 500 andere mensen in een nederzetting in Noord-Brussel. Jazz daarentegen woont samen met zijn zwaar zieke moeder in Le Havre. Het is een dagelijks gevecht tegen honger, tegen uitputting, tegen anderen. Een inval in het kamp van Skye kent desastreuze gevolgen. En Jazz gaat na het overlijden van zijn moeder op zoek naar Civitas, de plaats waar je volgens zijn vader een leven kan leiden zoals voor de klimaatverandering. Op de verkeerde plaats en verkeerde tijd komen deze twee volhardende tieners met elkaar in contact. Samen zijn ze sterker dan ooit maar oppassen blijft de boodschap, want het gevaar loert van uit alle hoeken.

‘De toekomst is aan diegenen die het verleden achter zich kunnen laten en hun vleugels durven spreiden!’

Het boek kent twee delen : ‘Huiveringen’ en ‘Tsunami’. Elk hoofdstuk heeft op hun beurt een titel die de nieuwsgierigheid wekt. Je rolt vanaf de eerste bladzijde in het leven van Skye en Jazz. Deze twee verhaallijnen vloeien gemoedelijk aan samen. In het begin komt er veel informatie op je af waardoor de twijfel om verder te lezen soms toeslaat, maar na enkele pagina’s zit je helemaal in de flow van het verhaal.
De hoofdstukken zijn kort en krachtig. Dàt in combinatie met de vurigheid van het verhaal maakt van ‘Adem’ een regelrechte pageturner. Het is haast ondenkbaar om niet in de ban te geraken van één van de personages. Ze spelen zeer mooi op elkaar in en vormen een prachtige symbiose. De gedrevenheid van zijn spelers is haast tastbaar. Nico De Braeckeleer weet perfect hoe hij de emoties van zijn personages tussen de actie door moet verwerken. De frustraties alsook het verdriet waar zij met te kampen hebben heeft de auteur prachtig gerealiseerd. De haat die uitgaat van de antagonist doet je haast zelf bibberen en beven. Hij weet als geen ander om de spanning met een mooi ritme op te drijven.

‘Een golf van angst spoelde over hem heen en verkilde hem. Hij kneep zijn vuisten en ogen tegelijk dicht, wachtend op de pijn die de scherpe tanden van het roofdier zou veroorzaken in zijn hals. Het gehijg van de hyena klonk oorverdovend luid in zijn oor.’

De vlotte conversaties en begrijpbare taal zorgen er voor dat het een zeer toegankelijk verhaal is. ‘Adem’ gaat niet enkel over een zoektocht naar een betere wereld, naar een plaats waar het veilig is. Naast de typische YA kenmerken behandelt De Braeckeleer ook zwaardere thema’s zoals misbruik, klimaatverandering, verlies van overledenen. Hij beschrijft alles to the point, zonder veel details vrij te geven weet je exact wàt er effectief gaande is.
Opmerkelijk is dat deze dystopische Young Adult zich afspeelt in België. Dat ervaarde ik zeker als een pluspunt. Een andere grote positieve bijkomstigheid is de meligheid die achterblijft, vaak kunnen YA’s best wat klef overkomen. Okee, er is wel sprake van enige verliefdheid, maar dat is in dit verhaal momenteel nog een bijzaak. De actie en het verderf kennen een meer prominentere rol in dit soms toch wel donker verhaal.
‘Tsunami’ is de eerste in de ADEM-reeks. En ik geef eerlijk toe, ik kijk reikhalzend uit naar ‘Ijs’ !