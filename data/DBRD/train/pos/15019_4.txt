Agatha Christie, één van de beste schrijfster ter wereld voor mij. Ik hou van al haar creaties en van tijd tot tijd neem ik een boek van haar ter hand. Deze keer was ‘zoek de moordenaar’ aan de beurt. Weeral een spannend mysterie waar ik echt niet kon gissen wie de moordenaar was, omdat het slachtoffer op zich niks met de familie te maken had waar rond het allemaal draaide. Het einde was iets te omslachtig vond ik, maar na het even te laten bezinken, begreep ik het wel. Een goed verhaal, al blijft ‘tien kleine negertjes’ toch mijn favoriet van haar!