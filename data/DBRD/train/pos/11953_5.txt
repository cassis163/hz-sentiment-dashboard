Cover: Prachtig landschap van Bolsena met donkere wolken er boven en de naam van de schrijver in Gouden letters. Ziet er zeer veelbelovend en verzorgt uit.
Wat ik ook opvallend vind is de tekst Formidabele thriller Vrij Nederland, ze hebben gelijk daar niet van, maar de meeste thrillers die ik goed vind geeft Vrij Nederland 2 of 3 sterren.

Inhoud: In de catacomben onder de kerk van Bolsena wordt het lichaam gevonden van een Antwerpse man. Inspecteur Michel Masson krijgt een telefoontje van Willem Adriaans, een locale politie inspecteur. Die is gecontacteerd door de Italiaanse politie in verband met een dode Antwerpenaar. De Italiaanse politie denkt dat het zelfmoord is, maar inspecteur Adriaanse vertrouwt het niet en neemt contact op met Inspecteur Masson.


Masson geeft de informatie door aan Liese Meerhout en omdat het rustig is in Antwerpen gaan Commissaris Meerhout en Hoofdinspecteur Masson naar de autopsie in ItaliÃ«. Bij de autopsie worden geen rare dingen gezien en zij gaan uit van zelfmoord. Terug in Antwerpen wordt het team geconfronteerd met een koffertje met daarin de bezittingen van een meisje dat in 1993 werd vermoord. De dader - hij misbruikte en wurgde twee meisjes in vier maanden tijd - is nooit gevonden. Aan Commissaris Liese Meerhout en haar team de taak om deze complexe zaak op te lossen.


Dit is het twaalfde deel in de Liese Meerhout-serie. Toni Coppers is een meesterverteller, hij neemt ons moeiteloos mee in zijn wereld en laat stukje bij beetje informatie los. Toni weet de spanning goed op te bouwen en heeft mij vele malen op het verkeerde been gezet. Ook het prachtige taalgebruik maken dit boek een feestje om te lezen.Voor mij is dit de eerste Liese Meerhout thriller maar zeker niet de laatste, want dit boek smaakt naar meer, en het is er, dus die ga ik zeker lezen. Het boek is goed op zichzelf te lezen. Baantjer vind ik een lekker tussendoortje, maar dit boek stijgt daar ver boven uit en zie ik als volwaardig thriller. Heb je moeite met lezen? Coppers is ook bij VTM (Vlaamse zender) als serie te zien, Zelf heb ik deze niet gezien, maar ben daar wel heel nieuwsgierig naar. Zelf lees ik liever dan dat ik kijk, maar net als met Baantjer kan ik er geen genoeg van krijgen. Het is een type thriller dat niet verveeld die ik graag oppak om te lezen. Ben dan ook blij dat ik Toni Coppers heb ontdekt.

Ik geef het boek 5 sterren want het heeft een zeer goed en geloofwaardig plot. Het is heel spannend, en zeker een aanrader voor de lezers van Baantjer.


***