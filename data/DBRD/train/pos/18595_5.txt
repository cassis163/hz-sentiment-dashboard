Meteen toen ik zag dat dit boek uit was, wilde ik deze graag lezen. De flaptekst en cover prikkelde mijn nieuwsgierigheid. Marlen Beek-Visser heeft een fijne, vlotte schrijfstijl waardoor je door het boek heen vliegt. Naast dat je volledig de tijd vergeet wanneer je haar boek leest, vergeet je soms ook bijna door te ademen (wat toch echt een must is, wil je het boek uitlezen! ). Het woordje thriller staat niet voor niets op de cover. Wat je soms bij schrijvers ziet, is dat er gaten ontstaan in de spanning van het verhaal. Dat er even hoofdstukjes komen waarin vrij weinig gebeurd. Beek-Visser heeft hier geen last van en weet je altijd wel te boeien met een bepaalde spanning in het verhaal. Dit komt mede door de korte hoofdstukken, die bijna altijd eindigen met een cliffhanger. dit zorgt er meteen ook voor dat je je voor neemt ‘even’ te gaan lezen, waarna je vervolgens twee uur zoet bent!
De personages zijn zo realistisch opgeschreven, dat ik hen helemaal voor mij zie. Terwijl alle personages constant met elkaar in de clinch liggen, durf je toch geen kant te kiezen voor één van hen. Jij als lezer weet dat er achter elk personage meer zit dan alleen het verhaal dat bij de andere personages bekent is. Marlen Beek-Visser wist een storm aan emoties los te maken binnen in mij!
Het einde vond ik schokkend en had ik totaal niet aan zien komen! Erg goed einde! De ontwikkelingen gaan in de laatste hoofdstukjes opeens erg snel, waardoor je alle informatie opeens op je bord geschoven kreeg. Dit is goed gedaan omdat je in één keer een salvo aan schokken binnenkrijgt, waardoor je na het lezen een volle indruk overhoud. Ik moest even wachten tot ik mijn volgende boek oppakte… Echter had ik het boek graag wel iets dikker gezien ;).
Al met al geef ik Meesterdeal vijf sterren!