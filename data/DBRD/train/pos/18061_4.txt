Louise, een alleenstaande moeder, ontmoet op een avond op caf√© een man waar ze onmiddellijk verliefd op wordt. De dag nadien blijkt deze man, David, haar nieuwe baas te zijn. Die ook nog eens getrouwd is met de mooie Adele. Geen ideale situatie, zeker niet wanneer Louise goed bevriend geraakt met Adele. Toch houdt dit haar niet tegen om een affaire te beginnen met David. De vriendschap wordt steeds hechter, en Louise kan geen keuze maken en komt zodoende in een moeilijke situatie terecht. Zeker als ze vreemde dingen begint op te merken in het huwelijk van David en Adele...

Het verhaal is afwisselend geschreven vanuit het standpunt van Louise en Adele. Ook zijn er flashbacks naar het vroegere leven van Adele. Pas naar het einde van het boek toe worden deze duidelijk.

Verder is het verhaal heel goed opgebouwd. Het leest erg vlot, en hoe verder in het boek hoe spannender het wordt. Je weet als lezer niet wat je mag verwachten, en het einde is zeker niet te voorspellen. De #WTFthatending is absoluut niet overdreven.

Sarah Pinborough heeft met 'Wat jij niet ziet' een spannende thriller met een bovennatuurlijk tintje afgeleverd. Ik heb erg van het boek genoten en ben heel blij dat ik het voor publicatie heb mogen lezen en recenseren. Mijn dank daarvoor aan The House of Books. Ik geef het boek 4 sterren ****!