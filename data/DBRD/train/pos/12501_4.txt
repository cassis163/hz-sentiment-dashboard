Het jaar na jou gaat over verlies, rouwen en daarmee om leren gaan en het terug gaan in de realiteit na een dierbaar verlies. Het verhaal in het jaar na jou is zowel verdrietig, ontroerend als realistisch. Mede hierdoor vloog ik er door heen. Hoewel ik in eerste instantie niet in de stemming was voor zo'n boek (ik was meer toe aan een luchtig boek), heeft het me wel te pakken gekregen en heb ik het boek binnen een dag uitgelezen.

Tom verliest zijn dierbare vrouw, en in het jaar dat daarop volgt verliest Tom zichzelf ook. Hij heeft twee kleine kinderen, een schoonmoeder die bij hem in huis wonen. Desondanks verliest Tom zichzelf in zijn werk en verliest hij zijn kinderen uit het oog. Tot dat zijn schoonmoeder een drastische beslissing neemt. Dit verandert niet alleen Toms leven, maar uiteindelijk ook die van zijn schoonmoeder.

Het verhaal wordt zowel uit Toms zijn kant als uit zijn schoonmoeders kant verteld. Niet alleen hoe ze over elkaar denken (en dan in de goede zin van het woord) maar krijgen we ook een beeld over hun eigen leven.

Ik raad dit boek aan een ieder aan die met verlies te maken heeft gehad, mogelijk mee gaat krijgen maar ook om in te zien hoe gevoelens alle kanten op vliegen als je te maken krijgt met verlies.