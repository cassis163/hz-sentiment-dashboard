Twaalf is een debuutroman van Gerrit Janssens . En ik moet zeggen, een zeer geslaagd debuut!
Twaalf is een prachtig, ontroerend verhaal over een 12-jarige jongen en zijn ruziënde ouders. Ouders die denken dat een kind niet doorheeft wat voor spanning er thuis heerst. Als het hem allemaal teveel wordt loopt hij weg, en tijdens deze ‘reis’ wordt langzaam door middel van flashbacks het gehele verhaal duidelijk. Beetje bij beetje krijg je meer inzicht in het verhaal, de omstandigheden tijdens de vakantie, zijn band met zijn opa.
Janssens heeft een prettige schrijfstijl, je leeft mee met de hoofdpersoon. (zijn naam laat ik bewust even in het midden, aangezien Janssens dat zelf ook niet direct prijsgeeft in het boek). Je loopt als het ware naast hem en voelt wat hij heeft meegemaakt, ik wilde hem vasthouden en vertellen dat het allemaal beter zou gaan worden. Erg knap gedaan!
Wat mij betreft een aanrader!