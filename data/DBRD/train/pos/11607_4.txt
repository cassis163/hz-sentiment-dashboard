De Buitenstaander was mijn eerste kennismaking met de boeken van Stephen King. Ik hou van thrillers, fantasy ed, maar horror is niet bepaald mijn ding. Meestal wat t√© luguber En door mijn rijke fantasie matcht dat niet zo. En daar associeer ik meneer King toch wel het meeste mee. Toen ik van de Nederlandse uitgever de kans kreeg het boek te lezen heb ik me aangemeld omdat ik toch wel erg nieuwsgierig was naar zijn boeken.

Ik vond het een goed boek, een hele goede thriller met een bovennatuurlijk element, maar niet iets waardoor ik 's nachts niet meer kan slapen. Stephen weet de spanning goed op te bouwen en kon me verrassen met onverwachte plotwendingen en een paar groeiende vraagtekens. Zeker een verhaal om te willen blijven lezen.

Wat ik wel jammer vond en waardoor ik geen 5 sterren heb gegeven was dat de klimax mij een beetje teleurstelde. Door de opbouw van het boek had ik daar net iets meer van verwacht. Het was ineens voorbij.
Het boek heeft me genoeg vermaakt om toch ook wel een ander boek van Stephen te willen gaan lezen. Aanraders?