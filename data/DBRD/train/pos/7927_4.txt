Evalien besluit om samen met haar man Rik en hun dochter Pippa van het drukke Amsterdam naar het rustige Zeeuwse geboortedorp van Rik te verhuizen. Een traumatische gebeurtenis heeft hun leven op zn kop gezet en ervoor gezorgd dat de relatie tussen de gezinsleden onder druk staat. Evalien is ervan overtuigd dat de verhuizing ze goed zal doen en dat ze allemaal weer de oude kunnen worden. Maar wat Evalien niet weet is dat er vroeger in het, op het eerste gezicht gemoedelijke dorp, heel wat is gebeurd en dat juist hun komst ervoor zorgt dat de geschiedenis weer tot leven komt.

Het lukt het schrijverduo Tupla M. behoorlijk goed om je vanaf het begin mee te slepen in deze literaire thriller. De duidelijke omschrijvingen van alles maakt dat het verhaal prima tot je verbeelding spreekt. Ook de verschillende geheimen die langzaam onthult worden, maakt dat je verder wil lezen. Je wil als lezer antwoorden zien en weten wat er schuil gaat achter het verdriet van deze familie. Schuld is geen thriller met allemaal moord, bloed en spannende hoofdstukeinden, maar echt een familieverhaal met een rauw randje.

Eerlijk is eerlijk, sommige ontrafelde geheimen vielen een beetje tegen. Misschien omdat ik het niet had verwacht, of misschien omdat het vanuit mijn oogpunt niet zon ramp is, terwijl dat vanuit het oogpunt van één van de personages wel een probleem is. Feit is dat iedereen er anders over zal denken. Laat dit je niet weerhouden om het boek niet te lezen. Het is verder een heerlijke thriller en als je eenmaal begint, kun je het niet meer loslaten.