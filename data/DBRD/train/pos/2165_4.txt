In Moordenaars Storm neemt Inge Ipenburg ons mee naar het warme Sicilië. De cover brengt de lezer in vakantiestemming en de sfeer van het boek komt meteen naar voren. In een klein dorpje ergens op Sicilië woont de Nederlandse Maxine (Max) Steenstra. Ze heeft er, nadat er zeven jaar geleden een drama plaats vond in haar leven, een nieuw leven opgebouwd. Het is tijd geworden dat ze zich vestigt en niet uit koffers blijft leven.

Max is een persoon van gewoontes en tradities. Elke dag hetzelfde ritme. Het heeft iets vertrouwds en Max kan iedereen van ons zijn. De Nederlandse Wil Heerema is op vakantie en hij valt meteen voor Max. Maar is dit wederzijds. Het leven op Sicilië in dit kleine dorp gaat niet onopgemerkt voorbij. Wat opvalt is dat er wel veel Nederlanders zijn in dit kleine vergeten dorp. Het is duidelijk dat Inge een situatie gecreëerd heeft. Het is er wel een dit best werkelijkheid kan worden. Buiten de dramatische gebeurtenissen om dan. Die zou ik nooit willen meemaken.

Moordenaars Storm is letterlijk en figuurlijk een storm. Emotie en met verrassingen lees ik deze thriller. De korte soms pittige hoofdstukken zorgen ervoor dat je geprikkeld wordt. Op sommige momenten werd ik hierdoor overprikkeld en moest ik het boek gewoon even wegleggen. Max en Wil zaten wel steeds in mijn hoofd. Ze praten gewoon tegen mij. Dit maakt deze thriller tot een echte must-read voor deze zomer en ik kijk uit naar deel 2. Inge heeft mij in verwarring achtergelaten.

De stijl van Inge bevalt me heel goed. En je weet op elk moment vanuit welk oogpunt ze het verhaal verteld. Haar kracht zit ook in het overbrengen van emotie en angst. Je voelt gewoon mee met de personages. Soms had ik het gevoel onderdeel te zijn van het verhaal. Het was zo echt beschreven. Doordat het soms teveel werd en er ook wel vreemde wendingen inzaten die niet helemaal geloofwaardig waren krijgt deze thriller van mij 4 sterren.