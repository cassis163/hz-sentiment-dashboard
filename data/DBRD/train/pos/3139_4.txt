Mijn kennismaking met Ellen Gerretzen en direct een fijne!
Dit boek is het derde in een serie met Wolfgang in de hoofdrol maar prima opzichzelfstaand te lezen.

Personages worden in de eerste hoofdstukken goed neergezet zodat je ze een beetje leert kennen.
Mede hierdoor komt de spanning wat later in het boek op gang, maar tegen het einde davert het boek als een trein door en kon ik het boek niet meer wegleggen.

Dat Ellen veel afweet van Berlijn blijkt wel uit de gedetailleerde omschrijving van de stad.

Ellen heeft een fijne schrijfstijl en heeft een plot geschreven dat goed in elkaar zit. Telkens weer werd ik op het verkeerde been gezet.

De ontknoping heeft een verrassende wending!

Het boek was voor mij een prettige kennismaking met Ellen Gerretzen en de 2 vorige boeken komen dan ook op mijn verlanglijstje te staan