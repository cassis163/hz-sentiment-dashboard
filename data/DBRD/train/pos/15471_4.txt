Echt romantische fictie, zo wil ik dit boek omschrijven. Mel is een knappe slanke verpleegster en verloskundige en Jack een gespierde knappe ex-marinier, waar het testosteron vanaf spettert. Afgezien van de gebruikelijke zoete en romantische momenten, komen we er ook achter dat zowel Mel als Jack een heftig verleden hebben. Dit verleden horen ze beiden niet van elkaar, maar via een omweg van resp. de zus van Mel en van de vader van Jack. Dit vond ik jammer, ik vond dat hier echt meer diepgang in had kunnen zitten.
Als je van luchtige romantische lectuur houdt, dan is dit boek zeker een aanrader! Het verhaal leest als een trein en je leest het op je gemak in een paar dagen uit. Voor de liefhebbers van romantische, gezellige, niet al te ingewikkelde boeken!