Kelly ter velde heeft met "Zwarte koffie" haar vierde boek in een jaar tijd geschreven. Het is haar thrillerdebuut na eerder een roman trilogie te hebben geschreven. En dat debuut is zeker geslaagd!

"Zwarte koffie" is een spannend verhaal vol actie, intriges én de nodige dosis romantiek. De balans zit goed, er is voldoende actie die wordt afgewisseld met intieme scènes. Het maakt "Zwarte koffie" geen zuivere thriller, maar daar stoor ik mij niet aan.

Het plot zat goed ineen, met op het einde een verrassende plottwist. Verder wordt het verhaal chronologisch vertelt, met af en toe flashforwards (naar latere romantische/intieme scènes) en flashbacks (Olivia's nachtmerries). Het vertelperspectief wisselt tussen Olivia, Adam en Kevin. Ook leest het boek vlot door de korte hoofdstukken, wat aangenaam is.

Door het aanwezige romantische aspect is het boek misschien niet voor alle die-hard thrillerlezers weggelegd, maar toch vind ik het een aanrader. Het is eens iets anders dan de meeste thrillers. En dat mag absoluut!