Een leven na jou gaat over Lou die gebukt gaat onder de dood van Will. Ze woont in een appartement, dat is betaald door Will zijn erfenis, in London en heeft een baantje waar ze zich helemaal niet gelukkig bij voelt. Door een dom ongeluk komt ze in het ziekenhuis terecht en moet ze daarna bij haar ouders thuis revalideren. Haar zus is nog druk met de studie, haar moeder besluit om geen huisvrouw meer te zijn waar haar vader helemaal niet blij mee is. Als Lou weer voldoende hersteld is wil ze weer naar London maar ze mag alleen terug onder de voorwaarde dat ze zich aansluiten bij een praat groep met andere mensen die ook in de rouw zijn.

Door het ongeluk en de praatgroep komt ze in contact met Sam waar ze het wel erg goed mee kan vinden. Maar omdat ze nog te veel met Will bezig is kan ze niet zeggen dat ze een echte relatie hebben. Dan is er ook nog een andere persoon die de wereld van Lou helemaal op de kop zet, maar ook die van de ouders van Will.

Het is weer een heerlijk verhaal schreven in dezelfde stijl als Voor jou. Veelal zien we de dezelfde personages, uitgezonderd Will natuurlijk, weer terug die allemaal hun leven op hun eigen manier weer hebben opgepakt totdat die ene persoon hun hele wereld weer even op de kop zet.

Er waren momenten in het boek dat ik tegen Lou zou willen zeggen, meid open je ogen voor Sam en vergeet Will. Hij heeft ervoor gekozen om te streven en dat moet niet jouw leven gaan beheersen.

Ik heb geen enkel moment gehad tijdens het lezen van het boek dat het saai werd of te voorspelbaar. Je wilt het gewoon blijven lezen. Ik vind het ook erg jammer dat het al zo snel uit was. Het boek heeft een open einde en eigenlijk hoop ik stiekem dat er nog een vervolg op dit boek komt.