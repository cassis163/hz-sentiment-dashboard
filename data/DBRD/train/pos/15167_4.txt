Sanne heeft een jaar “sabbatical” opgenomen om samen met haar moeder Emma, in Drenthe bij te komen van de vreselijke gruwelijkheden en daden genaamd, Joris Kracht. Emma heeft 24 jaar lang de mensonterende en de verschrikkelijke daden van deze zieke geest moeten ondervinden. Samen proberen zij uit een heel zwaar dal te krabbelen en elkaar “opnieuw” te leren kennen en te vertrouwen. (dit lees je allemaal in Verminkte Toekomst, door de regelmatige terugkerende uitleg en situaties vind ik Verknipte tegenstander best goed te lezen zonder dat je VT4 onder ogen hebt gehad).

De Hoornse rechercheurs Luca Borra en Sanne Philips vormen inmiddels een goed op elkaar afgestemd duo. Op een dag komt er een melding binnen van een vondst van lichaamsdelen, in een bos in Friesland, die, wat later blijkt er al jaren blijken te liggen. Wanneer Luca een telefoontje krijgt van zijn broer Gianni, betreffende de verdwijning van de vrouw en dochter van zijn vriend, en Luca hiervoor om hulp vraagt lijken deze twee zaken totaal niets met elkaar gemeen te hebben. Echter, deze vallen ook nog eens buiten hun jurisdictie.

Sanne wil het verleden achter zich laten, evenals haar collega Luca en paragnost Will de jager. Helaas worden zij onaangenaam verrast als de tentakels van dat verleden zich uitstrekken naar het heden.

De cover van VT5 heeft veel weg van Verminkte Toekmst. De kleurenschakeling is wederom prachtig. De wit/grijze duiven die op een arm/hand proberen weg te vliegen en de donkere wolken tegemoet gaan, geven je een onheilspellend gevoel. Zij dragen een last met zich mee, voelen zich niet vrij. Erg goed gevonden.

Ook maken wij in deel 5 wederom weer kennis met andere bekende personages, echter komen er ook nieuwe in beeld. In het begin kan het even verwarrend en veel overkomen, maar gaandeweg het verhaal zitten deze namen in je hoofd.
Een nieuw hoofdpersonage is Tys Adema. Vanaf zijn elfde levensjaar mishandeld door zijn vader en Tys snapt niet waarom. Zijn moeder kijkt alleen maar toe en doet hem later een voorstel waarvan je nekharen overeind gaan staan. Tys besluit om weg te gaan en een nieuw leven op te bouwen. Zal het verleden hem ook in halen?

Hij kon zijn lichaam niet bewegen, die waren bevroren. Zijn verwondingen voelden heet, maar konden de kou niet verdrijven. Kou die altijd als een laagje om zijn lichaam zat, zelfs in de zomer.

VT5 is goed geschreven. Het begint met een korte proloog, korte hoofdstukken waarin Melissa je meeneemt in het leven van Sanne en Tys. De spanningsboog weet zij echter weer strak te houden, en de gebeurtenissen en de nogal ingewikkelde verhaallijnen volgen elkaar op. Je weet niet meer wie je wel of niet kunt vertrouwen. Het eind is dan ook verrassend sterk, één die je totaal niet ziet aankomen. Of je het nu wilt of niet het boek kun je niet opzij leggen. Elke personage gaat onder je huid zitten. Helaas bevat het ook waargebeurde feiten..
Melissa Skaye weet de lat voor haarzelf weer erg hoog te leggen en het kan dan ook niet anders dat er weer een VT deel met Sanne en Luca verschijnt. Ik kijk er nu al naar uit.. VT6…

Melissa Skaye (1972) is auteur van de VT-thrillerreeks: Virtuele Tango; Verboden Tranen; Verleden Tijd en Verminkte Toekomst. Verknipte Tegenstander is het vijfde deel met rechercheurs Sanne Philips en Luca Borra in de hoofdrol. Ook is zij auteur van de thriller In Onschuld en van de fantasyreeks Jeremy Jago. Samen met J. Sharpe schreef zij de thriller meedogenloos. Ze heeft in diverse bundels korte thrillerverhalen gepubliceerd. Melissa woont samen met haar man en twee kinderen in hoorn. (www.melissaskaye.nl)