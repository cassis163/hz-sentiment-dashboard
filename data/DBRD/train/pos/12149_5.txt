Gelezen in de Azerty-versie, die dezelfde is als deze. Dit was voor mij een van de grootste verrassingen van het jaar. Het boek werd me aangeraden op een boekenforum en de vele positieve reviews die ik online vond, maakten me erg nieuwsgierig.
Toen ik eraan begon, kon ik het niet meer opzij leggen. Het verhaal tussen Rina en Marijn in deel 1, daarna tussen Kris en Marijn en nog later weer tussen Marijn en alle andere personages, maakten het ijzersterk. Een uitstekende psychologische thriller die ook voldoende actie bevat om het een spannend geheel te maken. Ik ben fan!