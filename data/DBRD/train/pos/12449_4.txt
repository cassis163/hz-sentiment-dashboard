(Recensie komt oorspronkelijk hier vandaan: https://nlboekenrecensies.wordpress.com/torak-en-wolf-avonturen-uit-een-magisch-verleden-michelle-paver/)

Torak en Wolf: Avonturen uit een magisch verleden– Michelle Paver

Het is winter. Torak is 12 zomers oud. Een beer terroriseert het Woud. Wanneer Toraks pa gedood wordt door de beer, onthult hij iets aan zijn zoon. Torak moet naar de Berg van de Wereldgeest gaan om ervoor te zorgen dat de beer wordt vernietigd. Maar Torak is alleen en op de vlucht. Hij heeft nog maar één keer in zijn leven andere mensen gezien – en daar heeft hij geen goede herinneringen aan overgehouden. Dan wordt hij ineens gevangengenomen door de Ravenstam, samen met zijn enige vriend, Wolf een welp die zijn familie heeft verloren na een overstroming en die torak nu als leider van de roedel ziet. Een meisje van de Ravenstam, Renn, helpt Torak om te vluchten. Maar is zij te vertrouwen – en zal Torak de Berg vinden en het Kwaad kunnen stoppen?

De stemming is snel omgeslagen, op het moment waren Torak en Va nog vrolijk grappen aan het maken, op het volgende moment is de Beer op weg naar hun kamp. Va ligt op sterven en Torak moet de tekenen des doods maken op zijn vader. Zodat alle drie zijn zielen bij elkaar blijven als ze het lichaam van zijn vader verlaten. Va vertelt dat Torak naar de Berg van de Wereldgeest moet gaan.

Als Torak weg vlucht van het kamp, hoort hij de beer. Va roept hem nog na: “Rennen, Torak!”

De volgende dag kan Torak het nog nauwelijks bevatten dat hij Va is kwijt geraakt. Hij staat er nu helemaal alleen voor, hij zelf kent helemaal geen mensen, want Va heeft hem alleen in het Woud opgevoed, weg van alle stammen.

Als Torak later op die dag een wolvenpup vindt, die zijn familie is verloren door een overstroming, weet Torak niet of hij mee moet leven met de pup, of hem moet negeren.

De pup vindt Torak wil interessant. Hij zit er namelijk uit als een mens, maar heeft de ogen van een wolf en ruikt er zelf naar!
Dit is het begin van een vriendschap die de hele serie door gaat. In dit deel is Wolf de gids voor Torak. Wolf begeleidt Torak namelijk naar de Berg van de Wereldgeest. De pup heeft geen flauw idee waarom, maar het voelt goed.

Als ze later een groep mensen tegen komen gaat het flink mis, Torak jaagde in hun gebied, dat is verboden en kan bestraft worden met de dood.

Kan Torak nog optijd bij de Berg van de Wereldgeest komen, of heeft de stam hem afgeremd?

Hoewel dit eigenlijk een kinderboek is (het is vanaf 11 jaar), sleept het taalgebruik van het boek Torak en Wolf je mee in hun wereld van misschien wel duizend jaar geleden. Omdat het taalgebruik zich zo heeft aangepast aan de wereld van de serie, is het prima te lezen voor elke leeftijd, kinderlijke taalgebruik vond ik het zeker niet.

In het eerste deel van de serie lees je al over een grote karakterverandering van Torak. Hij groeit heel erg in dit verhaal. Ook leest het boek gewoon ontzettend makkelijk weg, dus als je een keer even niet te doen hebt, kan je makkelijk dit boek pakken om het te lezen.

Ik geef dit boek 3,5/5 sterren.