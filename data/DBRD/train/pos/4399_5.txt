Sint-Psycho is mijn eerste, en zeer geslaagde, kennismaking met Johan Theorin.
Het lijkt allemaal zo eenvoudig, op zich gebeurd er niet veel, maar hij neemt je mee op uitstapjes naar het verleden. Het leven van Jan en hoe hij geworden is tot wie hij is, wordt beetje bij beetje duidelijk.
De personages zijn heel goed beschreven, en je gaat mee in de spanning die af te toe opgebouwd wordt, waardoor je weer nieuwsgierig verlangd naar het vervolg.
Mijn eerste gedacht over Jan Hauger: een zieke geest. Maar zijn ze dat niet allemaal een beetje ? En heeft niet iedereen zijn persoonlijke reden om in het Zonnestraaltje te willen werken ?
Misschien is het boek ook gewoon een goede les, om eens stil te staan bij het feit hoe snel we, vaak zonder na te denken, een stempel op iemand kleven. Maar helaas soms ook om ons eigen hachje te redden.
Kortom een boek dat je moeilijk opzij kan leggen en dat blijft hangen.