Andy en Ymke hebben schijnbaar het perfecte gezin, een zoon van 19, een tweeling van 17 ook jongens en een dochter van 15. Britt, vriendin van een van haar zonen, wordt na een bezoek aan de familie vermist. Ook de vriendin van Britt, Daphne wordt vermist. Zijn ze er samen vandoor gegaan?
Ymke is scenarioschrijfster voor een tv soap. Ze deelt al haar karakters in en doet dat ook met haar eigen gezin. Ieder heeft zijn eigen karakter en goed/minder goede eigenschappen.
Wat me opviel is het gebrek aan respect van de kinderen voor hun moeder, zo zou ik vroeger toch echt niet tegen mijn moeder hebben moeten spreken, laat staan haar fysiek moeten aanvallen. Nee, dat past niet.
De dag na de verdwijning vindt Ymke in een zak in de gang blonde afgerukte haren. Zijn ze van Britt? En wie heeft die zak in de gang gelegd? Iemand van haar eigen kinderen of een van de vrienden van haar kinderen?
Terwijl het mysterie in haar gezin zich verder ontwikkelt, schrijft ze verder aan de tv-soap en probeert ze ook nog eens een plot te verzinnen voor een thriller. Alsof er zich nog niet genoeg thriller in haar eigen leven afspeelt.
Tijdens een wandeling met de hond vindt Ymke Daphne, niet veel later wordt ook Britt gevonden, beide zijn vermoord en bij beide zijn haren uitgerukt.
Een nachtmerrie voor Ymke, wie in haar gezin is de dader en wat moet ze doen, beschermen of aangeven?
Ondertussen trekt ze een verkeerde conclusie ivm haar dochter.