Clairy Polak was, of is natuurlijk een begenadigd interviewster, schrijven kan ze echter ook getuige de roman Voorbij, voorbij.

Een indrukwekkend liefdevol relaas over de vernietigende kracht van Alzheimer. Wegleggen voelt bijna alsof je Clairy Polak zelf in de steek laat, alsof je bagatelliseert wat het is Alzheimer, wat het doet met de patiënt, met de partner, hun relatie, hun gedeelde verleden.

Ooit stond op ieders lijstje die iets wilde weten over dementie en aanverwante aandoeningen met stip op één Hersenschimmen van Bernlef, deze kan ook op dat lijstje, en dan eigenlijk wel bovenaan.