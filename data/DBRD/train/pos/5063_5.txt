Wat een aangrijpend boek! Zeldzaam mooi!
Het verhaal - een liefdesgeschiedenis tijdens de tweede oorlog in Tsjechië - raakt je diep, maar ook de schrijfstijl van Mark Slouka is ongekend. Woord voor woord is pakkend, elke zin is raak. Zijn proza is prachtig poëtisch, elke zin is een schoonheid.
Het verhaal kruipt diep onder je huid. Het is geen oppervlakkig oorlogsverhaal waarin een romance dient als kapstok om de geschiedenis van de oorlog aan op te hangen. Hier is het omgekeerd: de oorlog is een achtergrond van een intens liefdesverhaal, vertelt door een jongen die per se zijn moeder's verleden wilde kennen. Zij kon er nooit over praten en na haar zelfmoord ging hij naar Praag en 'reconstrueerde' zelf haar liefdesgeschiedenis. Met Slouka is een schrijver aan het woord die niet alleen zijn vak verstaat, maar die ook in staat blijkt bloot te leggen wat normaliter onder de oppervlakte blijft als er naast wat wij waarnemen veel meer aan de hand is.