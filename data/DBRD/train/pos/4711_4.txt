Een verhaal dat bij uitgave enorm actueel was omdat er wat TBS-ers achter elkaar ontsnapten. In dit boek een negatief scenario hier omtrent dat voornamelijk draait om Lisa, Senta en Mick. Vroeg in het verhaal kruisen de levens van Lisa en Senta elkaar waarna elke vrouw apart gevolgd wordt. Het einde van het boek brengt hen weer samen in het verhaal, wat ik een mooie lijn vind. Idd is "Blauw Water" voor Senta de metafoor tussen het "diep zwart" (water) in haar coma (onstaan uit een auto ongeluk met bijna-verdrinkingsdood) en de "oppervlakte" waar ze weer bij bewustzijn komt. Het is een "veilige" tussenfase. Bij Lisa is het "Blauw Water" de Caribische zee op de foto in haar slaapkamer, waar ze met Menno (haar ex-partner) aan diepzeeduiken heeft gedaan, uit een gelukkige periode van haar leven, en is de enige "veilige" plek in haar gedachten terwijl ze verkracht wordt.
Lekker boek waarin de verschillende karakters van de vrouwen goed uit de verf komen.