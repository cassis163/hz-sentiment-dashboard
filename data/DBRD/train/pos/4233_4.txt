Gregorius' leven wordt van het ene moment op het andere moment op zijn kop gezet, door een merkwaardige ontmoeting met een Portugese vrouw en geobsedeerd door haar gebruikte woord "portugues" besluit hij terstond zijn vak als docent midden in de les op te geven.
In een boekenzaak vindt hij een boek van de portugese schrijver Prado, hij raakt bijzonder geinteresseerd in de schrijver en besluit af te reizen naar Lissabon om meer te weten te komen over Prado.

Als een soort detective gaat hij al de gangen van Prado na, vanaf het uitoefenen van zijn beroep als arts, waardoor hij ook in het verzet komt, het verzet waarin hij een vriend voor het leven treft, maar ook kwijtraakt.tot en met de zelfdoding van zijn vader die hijzelf als mogelijke oorzaak ziet.
Het leven van Prado zit niet zo eenvoudig in elkaar, maar omdat Pascal Mercier met prachtig taalgebruik (niet altijd even makkelijk)deze roman als het ware in elkaar metselt met alle bouwstenen tot zijn beschikking, komt er een prachtig boekwerk uit, zoals ik hem nu heb gelezen.