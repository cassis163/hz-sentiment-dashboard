Een jonge wetenschapper gaat mee op poolexpeditie om onderzoek te doen naar dinoflagelaten- eencellige algen-

Deze eencelligen gaan tijdens ongunstige omstandigheden vercysten, en gaan in een soort winterslaap, om op een later, gunstiger tijdstip weer tot leven te komen, daarbij hun oorspronkelijke vorm weer aannemend.

Deze eencelligen staan symbool voor het verdriet en de rouw die Bas ondergaat in de surreële ijswereld van de pool. Voor haar is haar gestorven liefde nog altijd fysiek aanwezig, al verdwijnen de herinneringen aan hem langzaam uit haar geheugen. Het tweede sterven van haar geliefde is begonnen.
Zij worstelt met de vraag wat hij voor haar betekende, of hij wel van haar hield.

Reizend door het surreëel landschap van de ijszee, waar de midzomernacht zes maanden lang voor permanent licht zorgt, en waar al het andere in koude, mist en nevelen is gehuld, vindt zij uiteindelijk een antwoord op haar vragen.

Een prachtig debuut over basale levensvragen, waarin de lezer tevens een blik in de fascinerende wereld van de wetenschap gegund is.

Dit boek was mijn persoonlijk keuzeboek voor de leeslijst van de Hebban Debuutprijs 2018.