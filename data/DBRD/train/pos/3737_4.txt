Adam Kay is een vormalig arts wiens vergunning op het punt staat ingetrokken te worden. In een nostalgische bui besluit hij zijn oude dagboeken te herlezen. Zich realiserend dat mensen een vertekent beeld hebben van een leven in de gezondheidszorg besluit hij zijn verhaal te delen. Iets waarvoor we hem dankbaar mogen zijn want zijn verhaal is niet alleen een echte eyeopener, maar ook ronduit hilarisch.

Het boek bundelt de meest opvallende verhalen uit het dagboek van een arts in opleiding. Met een uniek gevoel voor humor vertelt Adam over de hoogte- en dieptepunten van zijn training. Maar hoewel humor de boventoon voert in het boek verklapt de inleiding al dat dit een verhaal zonder happy ending is. Dat geeft de grappen een ietwat zwart randje waar je van moet houden.

Ondanks de laugh-out-loud humor behouden de heftige dagboek uitreksels hun verdrietige lading. Gelukkig. Want sommige dingen zijn natuurlijk niet om te lachen.

Het boek geeft je een heel goed beeld van wat de auteur heeft doorgemaakt om een doel te bereiken wat uiteindelijk niet zijn roeping bleek te zijn en geeft je een nieuwe waardering voor professionals in de gezondheidszorg.