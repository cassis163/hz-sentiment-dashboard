Met Gebroken debuteerde Jennefer vorig jaar met haar eerste thriller voor lezers vanaf 16 jaar.
Een thriller waarmee ze menig thrillerhart sneller deed kloppen en liet zien dat ze wat in haar mars had.

Dat Jennefer geen eendagsvlieg is toont ze ons met haar nu al tweede thriller Kwaad Bloed.
Sinds het moment van aankondiging was ik razend nieuwsgierig en kon niet wachten tot het boek verscheen en
het te gaan lezen.


Kwaad Bloed start met een spannende proloog waarin de dood Vince op de hielen zit. Even later wordt hij dan ook dood gevonden.
Wat is er gebeurd op het feestje en waar moeten we de dader zoeken? In zijn vriendenkring of zijn er anderen die hem liever dood dan levend zagen?
Eileen vertrouwd het zaakje niet en gaat op onderzoek uit. Hier loopt ze ook tegen zaken aan die dingen uit haar eigen verleden oprakelen.

Dat de inmiddels 30 jaar jonge Jennefer kan schrijven, bewees ze al met haar eerste boek. In haar tweede stapt ze nog een trede hoger en neemt ons mee in een meeslepend en vol vaart geschreven verhaal. Door haar ontzettende plezierige schrijfstijl blijf je doorlezen.
Het begin staat niet bol van de spanning maar dit maakt Mellink later ruimschoots goed. Ook de dader komt uit onverwachte hoek en is niet voorspelbaar. Dat Jennefer tot de jonge generatie auteurs behoort laat ze zien omdat ze de vriendengroep beschrijft met veel inlevingsvermogen. Wat ik ook heel erg leuk vind is dat een bepaald karakter in het boek nogal verzot is op songteksten en dit de oudere generatie weer erg aan zal spreken, ik denk dat veel jongeren de nummers waar naar verwezen wordt niet eens zullen kennen. Dit karakter vind ik dan ook erg sterk neergezet, is gestoord en wekt met zijn gescheld ook lachwekkende situaties op. Dit geldt ook voor Eileen en de rest van de vriendengroep, evenals het kleine meisje Katie, allemaal levensecht.

Met van begin tot eind een boek vol vaart, spanning die iets later op gang komt, een strak geschreven en onvoorspelbaar plot en levensechte karakters. Jennefer bewijst ook met dit boek dat ze een ontzettend goede auteur is, waarvan we hopelijk in de toekomst nog veel moois mogen verwachten.

En uiteraard kijk ik ook erg uit naar die thriller voor volwassenen. :-)

★★★★