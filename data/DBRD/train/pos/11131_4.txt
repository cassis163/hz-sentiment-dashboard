Ik was erg benieuwd naar dit boek. Had 'm al een tijdje op mijn
leeslijst staan. Het begin was wat lastig, ik heb echt even door
moeten bijten. Het boek wordt verteld vanuit De Dood. Gaandeweg het
boek kreeg het verhaal steeds meer beeld voor mij. Liesel is een
jong meisje dat door haar moeder naar een pleeggezin wordt gebracht
gedurende de Tweede Wereldoorlog. Haar pleegouders Hans en Rosa
Huberman zijn eenvoudige Duitse mensen. Vooral met "papa" Huberman
ontwikkelt Liesel een sterke band. Hij leert haar lezen, hierdoor
ontstaat Liesel d'r passie voor boeken. Haar bijnaam ontstaat door
de manier waarop Liesel aan haar boeken komt: ze "steelt" ze! Met
haar vriendje Rudy, waarmee ze voetbalt en op het "dievenpad" gaat
, maak je de oorlogsjaren mee. Maar er gebeurt nog meer in huize
Huberman. Door het inlossen van een oude belofte komt er een
onderduiker in huis, de Joodse Max. Onder zijn invloed gaat Liesel
zelf schrijven. Natuurlijk gebeuren er veel meer dingen in dit
boek, maar dit is iets wat je zelf moet gaan lezen.