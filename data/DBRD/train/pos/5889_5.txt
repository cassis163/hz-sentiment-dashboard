“Koningsland”is een avontuur in de ruimte en vertelt een ongelooflijk verhaal. Het is fantasie en fantasy. Vriendschap en kwaad. Hoe een jongen opgroeit tot een man”.

“Heb je zin in een spannend avontuur met koningen, rare wezens en vreemde planeten? Ga maar mee, dan breng ik je naar een land hier ver, ver vandaan.”

Ver weg in de ruimte zweven zeven planeten rond één kleine planeet.
Die kleine planeet heet Castel. Hier wonen de elfjarige Timon, samen met zijn broer Zefie en zijn oom, koningsbroer Hector.
De ouders , de koning en koningin van Koningsland, zijn verdwenen.
Ze zeggen dat hun ruimteschip is neergestort en het koningspaar is verongelukt.
Op het moment dat je het verhaal binnen stapt is Timon op de vlucht voor vreselijke monsters, de Shaytan. Net op tijd komt hij bij zijn pedaalzwever en kan de planeet verlaten. Zijn broer en oom blijven achter maar Timon is vastbesloten terug te keren om ze te redden.
Hij vervolgd zijn reis langs de andere planeten: Avar, Gul, Acedia, Luxus, Superduper, Individia en Ira.
Hij ontdekt dat iedereen op zichzelf leeft, er is geen contact tussen de andere planeten en iedereen geloofd de nieuwsberichten van Castel waarin wordt verteld dat Timon een lafaard is en dood is.
Hij ontmoet Matthias die mee reist en later een meisje blijkt te zijn Mayte. Hij weet niet wie hij moet vertrouwen omdat hij zich keer op keer verraden voelt.
Ondertussen groeit hij van jongen naar man , naar een echte koning.
Hij komt er achter dat zijn ouders nog leven en moet ze gelijk weer achter laten.
Op de laatste planeet komt het tot een confrontatie met zijn broer en oom, een strijd om het koningrijk


Ik heb het boek met veel plezier gelezen. De schrijfstijl is vlot en pakkend. Je wilt blijven lezen .
De manier waarop je in het verhaal getrokken wordt, op reis wordt meegenomen en weer wordt thuis gebracht vond ik erg leuk gevonden.
Het verhaal laat zich lezen als een puzzel en in elk hoofdstuk valt er een puzzelstukje op zijn plaats.
Elk hoofdstuk begint met een afbeelding van de planeet die we gaan bezoeken. Elke planeet heeft een van de zeven zonden centraal staan dit ligt er niet dik bovenop maar is op een mooie manier in het verhaal verweven.

De personages en de omgeving waar ze zich in bevinden worden kleurrijk omschreven zodat je ze voor je kan zien. Het verhaal geeft ruimte je eigen fantasie , je eigen beeld er bij te vormen.

Aan het einde van het verhaal staat nog een gedicht en een verklaring van de namen van de personages en planeten.
Als je niet op de hoogte bent van de zeven zonden is dit in deze lijst terug te vinden. Leuk om te weten maar zonder die wetenschap is het boek ook goed en met plezier te lezen.

Bij het boek is luister-muziek gemaakt. Het is niet aan te raden de muziek af te spelen onder het lezen. Dat geeft teveel afleiding. Maar als je ze na het verhaal luistert herken je de planeten in de mooie stukken muziek en dat is een feestje van herkenning.
Al denk ik dat dat door de wat oudere lezer meer zal worden gewaardeerd.
Kortom een aanrader voor iedereen die graag een Fantasy verhaal leest!