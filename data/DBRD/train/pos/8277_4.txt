De nietsvermoedende Sofie vindt plots een mysterieuze brief in haar brievenbus. Daarin wordt verteld dat ze een filosofiecursus kan volgen en bovendien worden al meteen een aantal filosofische vragen gesteld. Dat is het begin van nog veel meer brieven en nog veel meer vragen. Hoe meer Sofie te weten komt over de geschiedenis van de filosofie en wie die geheimzinnige brievenschrijver is, des te meer het grootste geheim van haar wereld zich onthuld. Iets waardoor haar hele leven veranderen zal.

Dit boek las ik op aanraden van mijn ouders, die voorspelden dat ik me met dit boek zou amuseren. Aangezien de geschiedenis van de filosofie in een roman werd gegoten, verveelt het geen moment en wil je zowel het verhaal zelf als de geschiedenis verder lezen.
Je zal dit boek meerdere keren moeten lezen voor je het gevoel hebt alles gelezen (en gesnapt!) te hebben. Telkens weer een zoektocht naar de beroemde filosofen.
Dit boek is zeker aan te raden voor personen met een mini-beetje (meer mag ook) interesse voor de geschiedenis van de filosofie.