Ashmol Wlliamson woont met zijn zusje Kellyanne en zijn ouders in Australië. Maar ook Pobby en Dingan, twee vrienden van zijn zusje, wonen bij hen in. Alleen zijn deze denkbeeldig. Kellyanne gelooft echt in hen en dit drijft Ashmol soms tot het uiterste van zijn geduld.
Het ganse stadje heeft weet van deze vriendjes en sommigen gaan mee in het verhaal, anderen dan niet. Kellyanne’s vader werkt als mijnwerker en omdat zijn vrouw vraagt om toch in Polly en Dingan te geloven, stelt hij op een gegeven dag voor om ze mee te nemen op uitstap naar zijn werk.
En daar loopt het mis. Kellyanne ziet hen ’s morgens vertrekken maar ’s avonds komt vader alleen naar huis. Totaal ontredderd gaat de vader op zoek omdat zijn dochter ontroostbaar is en komt hierdoor in de problemen.
Kellyanne wordt zieker en zieker van verdriet tot Ashmol besluit een reddingsactie te organiseren met het ganse stadje.
Meer ga ik jullie niet vertellen over dit prachtige verhaal buiten het feit dat je dit zeker moet lezen.
Een verhaal over verbeelding maar ook over liefde, opoffering, vriendschap en verdriet.
Velen hebben tijdens hun jeugd een ingebeeld vriendje of vriendinnetje gehad, en gewoonlijk is dit maar een fase. Maar het verhaal van Pobby en Dingan gaat juist dat tikkeltje verder waarbij je je afvraagt of dat ingebeelde vriendje wel degelijk ingebeeld was. Of misschien was hij/zij wel echt daar.
Een klein boekje maar met een onvoorstelbare vertelkracht dat menig harten zal winnen.