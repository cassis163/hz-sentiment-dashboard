Dit is het tweede boek over Helen Grace en ik was me toch een potje benieuwd! Iene Miene Mutte had een enorm spannend einde, dus ik had hoge verwachtingen.

In een leegstaand huis wordt een vermoorde man gevonden. Niet veel later wordt zijn hart bij zijn vrouw en kinderen -bezorgd. Inspecteur Helen Grace weet dat hij niet het laatste slachtoffer zal zijn. Maar waarom is een gelukkig getrouwde man midden in de nacht zo ver van huis?

Je duikt meteen weer terug in de wereld van Helen, een jaar na het incident uit Iene Miene Mutte, is Helen weer terug. Tijd voor de volgende seriemoordenaar. Ook in dit boek bekijk je in de korte hoofdstukken het verhaal van verschillende kanten, dit keer ook vanuit de dader. Hoe verder je komt, hoe meer puzzelstukjes er in elkaar vallen. Het "spannende" einde was dit keer minder lang, maar nog wel spannend. De gebeurtenissen in het einde vielen me wel een beetje tegen, maar ik zal hier niet meer over kunnen zeggen zonder te spoilen...

Doordat het "spannende" einde een stuk korter was dan in boek 1 en ik deze iets makkelijker weg kon leggen tussendoor, krijgt het boek 4 sterren.