Hitte stond al een langere tijd op mijn wishlist. Ik ben enorm fan van New Adult boeken en tot grote schaamte moet ik bekennen dat ik tot op heden nog geen new Adult boek las van eigen bodem. Via Olga zelf kreeg ik van Storm Publishers recensie exemplaren van Hitte en Razend, het vervolg wat sinds kort uit is, aangeboden en wat ben ik jullie dankbaar hiervoor! Het duurde niet lang voor ik begon aan Hitte en ik las het boek op een halve dag uit. Ik begon met lezen en kon gewoon echt niet meer stoppen! Een verslavende read van begin tot eind! Zoek jij nog een leuk boek voor deze zomer? Zoek niet verder en lees hier waarom HITTE het perfecte boek is om mee te nemen op vakantie of om lekker thuis op de bank te lezen!!

Daan wordt door zijn ouders meegesleept op vakantie. De relatie tussen Daan en zijn familie is erg onstabiel. Hij sluit zich af, wil nergens aan deelnemen en maakt constant ruzie met zijn ouders. Hij wordt dagelijks geconfronteerd met zijn verleden, het ongeluk wat gebeurde en de zelfmoordpoging die erop volgde. Daan voelt alsof hij nooit meer de oude kan worden.. Dan ontmoet hij Lynn. Heel langzaamaan begint Daan weer te ‘voelen’. Hij wil weer ‘leven’. Lynn haalt gevoelens in hem naar boven die hij al heel lang niet meer heeft gevoeld en hij wil meer maar tegelijkertijd is hij doodsbang om zich bloot te geven en is hij constant in gevecht met zichzelf.

‘Opnieuw keek hij naar Lynn. Ze had haar ogen gesloten en er lag een ontspannen uitdrukking op haar gezicht. Een glimlach drong zich aan hem op. Ergens diep vanbinnen roerde zich een oud gevoel, bekend. Een hunkering. Hoe zou het zijn om haar …’

Lynn werkt in de vakantie als entertainer bij een hotel om haar thuis te ontvluchten en alles wat er gebeurd is in het verleden. Totaal niet meer wetend wie ze nu eigenlijk is en wat ze wil doen met haar leven, behalve de weg volgen die al uitgestippeld was voor haar, is ze nu bezig met het entertainen van kinderen tijdens hun vakantie en het afwijzen van Stef’s charmes. Stef is haar collega en vriend, iemand die weet dat hij goed ligt bij de vrouwen en er gebruik van maakt. Zijn onschuldige geflirt met Lynn is leuk, maar meer wil Lynn niet. En dan loopt ze Daan tegen het lijf.

‘Makkelijk een kop groter dan zijzelf en zelfs langer dan Stef. Hij droeg een loshangende broek die net tot over zijn knieën viel en een zwart shirt met lange mouwen. Onder de klep van zijn pet glansden twee bruine ogen. Hij keek haar kort aan, draaide toen zijn gezicht weg.’

Daan gedraagt zich tegenstrijdig. Het ene moment zet hij Lynn in vuur en vlam en het andere moment is hij koud en afgesloten en gedraagt hij zich als een regelrechte klootzak. Lynn is toch vastberaden om erachter te komen waarom hij zich zo afsluit, waarom hij zichzelf bedekt met kleren en ze hem niet mag aanraken. Ze begint voor hem te vallen en HARD. En die momenten dat Daan toenadering zoekt.. *slikt*.. prrrrr Die dialogen met dubbele betekenissen erin zijn echt een genot om te lezen. De spanning en ‘Hitte’ wordt goed opgebouwd en je wil alleen maar Meer.

‘‘Ben je er klaar voor?’ Daan stond achter haar. Ze wilde zich omdraaien, maar hij hield haar tegen door zijn handen op haar schouders te leggen. Diezelfde handen dwaalden vervolgens af naar haar middel en bovenbenen. ‘Wa…’ Opnieuw wilde ze wegkomen, maar hij was sterker. ‘Rustig maar, ik controleer alleen of je harnas strak genoeg zit. Als ik je straks naar grote hoogten breng, doe ik dat namelijk wel veilig’.

Het is voor beide personages een hele emotionele reis die ze moeten afleggen, want ze blijven maar geconfronteerd worden met hun verleden. Maar in elkaar vinden ze Iets.. Iets waardoor ze weer hoop krijgen. Hoop op liefde, verwerking en een toekomst. En dat is echt prachtig om te lezen, hoe ze elkaars licht in het duister worden en zichzelf openstellen naar elkaar toe.

De schrijfstijl is echt geweldig. Vanaf de eerste pagina wordt je gelijk de wereld van Daan in gezogen en in het volgende hoofdstuk gelijk in de wereld van Lynn. Ik vind de opbouw van het verhaal echt ontzettend goed gedaan. Naast het feit dat Daan en Lynn langzaamaan elkaars geheimen leren kennen, leren wij als lezer zijnde deze ook samen met hun kennen ipv dat je het vooraf al gelijk te weten komt. Dit zorgt ervoor dat je dus gewoon echt niet kunt stoppen met lezen, want je wil zo graag weten wat er allemaal is gebeurd en hoe het nu verder gaat met deze personages.

En voor je het weet heb je ‘m dan uit! Ik ben zo ontzettend blij dat ik ook een recensie exemplaar kreeg van Razend, want ik wil zoooo graag weten hoe het verder gaat met Stef! Stef vond ik stiekem namelijk ook al heeeeeeeel interessant en zooo leuk in dit boek, ondanks dat ie een gigantische man-whore is hihi. Een recensie van Razend zal dus ook zeker weten snel gaan verschijnen op de blog, dus houd de pagina goed in de gaten ;).

Hitte is een geweldig boek voor iedere lezer. Voor lezers die graag van YA naar NA willen gaan, ervaren NA lezers, maar ook voor lezers wat nog niet bekend zijn met het genre. Je krijgt een moeilijke en emotionele reis te lezen van twee geweldige personages, vol met ‘hete’ momenten hihi. De toespelingen naar elkaar, of beter gezegd van Daan naar Lynn, zijn echt een genot om te lezen en zorgen dat je met blosjes op je wangen zit te lezen hihi. Onze lezers community mag zich gelukkig prijzen dat we Lis Lucassen als New Adult auteur erbij gekregen hebben en ik hoop dat we nog veel meer van haar in dit genre mogen gaan lezen. Ik ben FAN!!!!

Weet jij dus nog niet wat je deze zomer of tijdens je vakantie moet lezen? Ren dan snel naar de winkel en koop HITTE en RAZEND(daar durf ik op voorhand ook al best van te zeggen dat het een geweldig boek is :D). Een heerlijk boek om lekker te lezen onder je parasolletje. Je krijgt er geen spijt van, gegarandeerd!

Liefs Melissa
Be your own kind of Beautiful