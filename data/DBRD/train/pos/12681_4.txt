Het boek begint met de biecht van een ter dood veroordeelde moordenaar, Jeffreys, aan een oude priester. Hierin geeft deze toe een van de drie ten laste gelegde moorden, op jonge jongentjes, te hebben gepleegd. Het toeval wil dat de oude priester in zijn parochie de moordenaar van de andere kinderen in zijn biechtstoel krijgt.

Als er later weer een jongentje vermist,vermoord en verminkt gevonden wordt komt rokkenjager Nick Morelli in beeld. Nick is tot sheriff gekozen omdat zijn vader eerder sheriff was. Vader Morelli was verantwoordelijk voor de snelle arrestatie van Jeffreys.
FBI profiler Maggie O'Dell wordt erbij gehaald om te assisteren.
Zij heeft al snel het profiel klaar en probeert Nick naar de dader te leiden.

Hierdoor is al vrij snel duidelijk wie de dader is, maar het wordt spannend gehouden doordat de dader erg dicht bij Maggie komt door haar heel persoonlijke briefjes te sturen.

De zus van Nick maakt het hem niet makkelijk door als verslaggever van de plaatselijke krant met inside informatie de headlines te beheersen Dit verandert als haar zoontje wordt vermist.
Nu is sheriff Nick Morelli er nog meer op gebrand de zaak snel tot een goed einde te brengen.
Vader Morelli wil het onderzoek overnemen maar Nick komt uiteindelijk tot de conclusie dat hij niet altijd voor weg van de minste weerstand moet kiezen.

Het einde is een leuk gevonden en verrassend. Het is een mooie open einde, dus doet je naar het volgende boek verlangen.

Het boek leest heel vlot en blijft boeiend, ondanks al snel duidleijk is wie de moordenaar is.
Je wilt eigenlijk blijven lezen tot het boek uit is!
Goed!