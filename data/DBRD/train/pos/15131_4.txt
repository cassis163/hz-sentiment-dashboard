Ook ik tikte een goedkope pocketversie van dit boek op de kop. Het lag reeds meer dan een jaar in mijn boekenkast, vooraleer ik eraan begon. Het verhaal ging naar mijn smaak wat traag van start, maar de unaniem positieve recensies, die ik op Crimezone las, overtuigenden me om verder te lezen. Ik heb het me geen moment beklaagd.
Annika Bengtzon is een overtuigende hoofdfiguur... je leeft je in in haar reacties (want je zou zelf net zo reageren) en zo vind je geleidelijkaan de oplossing van de moord... en die is helemaal niet zo simpel als het op het eerste zicht lijkt. Dit is een meeslepende who-dun-it, verteld vanuit het perspectief van een stagiair-misdaadverslaggeefster. Bovendien krijg je er op het eind nog een verrassende plot bovenop.
Een aanrader, die smaakt naar meer van Marklund.