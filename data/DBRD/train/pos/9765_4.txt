Hels Verlangen is na het dichtslaan lang in mijn hoofd blijven zitten, het is een beklemmend verhaal over wraak, liefde en angsten. Het doet je bijna vermoeden dat de schrijfster zelf in coma heeft gelegen, het is zo angstvallig echt beschreven. Het ging soms zo ver dat ook ik zin in een glas cola kreeg toen daar over werd geschreven; de dorst die de patiënte voelde voelde ik ook.
In volle vaart steven je op het gruwelijke einde af, maar tussendoor word je vastgehouden in de beangstigende wereld die coma heet.
Corine Hartman heeft zichzelf hiermee weer bewezen één van Nederlands topschrijfsters te zijn!