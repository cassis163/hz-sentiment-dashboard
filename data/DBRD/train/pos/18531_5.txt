Klassemoord is het 2e boek die ik van Elisabeth George gelezen heb. Dit is een van haar eerste boeken en in tegenstelling tot de wat latere boeken veel minder langdradig. Van het begin af aan word je meegesleept in een heel spannend verhaal. Tot aan het einde heb je geen flauw idee hoe het af gaat lopen.

Het verhaal begint met de vondst van Matthew Whately op het kerkhof in Stoke Poges. De jongen wordt gevonden door de vrouw van een vriend van inspecteur Lynley. Inspecteur Lynley komt er al snel achter dat de moordenaar gezocht moet worden op Bredgar Chambers, de kostschool waar de jongen naar toe gaat. Bredgar Chambers is een elite chool voor rijkeluisjongens, hetzelfde type school waar inspecteur Lynley zelf ook op heeft gezeten. De medewerking van de school verloopt stroef, iedereen dekt elkaar, zogenaamd met de geldende "schoolcodes". Lynley krijgt te maken met een pedofiele leraar, een schoolhoofd met sadistische neigingen en veel meer van dit soort ellende. Stukje bij beetje komt Lynley erachter wat er precies met Matthew Whately gebeurd is.

Vlak voor het einde gaat het verhaal ineens een hele andere kant op, typisch Ã  la Elisabeth George. Kortom, ik vond het boek echt super!!