Mijn ontbijt bestaat al jaren uit een beschuitje of boterham met boter en vlokken, ernaast een glas cola. Het glas cola is tegenwoordig vervangen door een glas water. In het weekend vind je er wel eens een gekookt eitje naast of een appel maar dan houd het wel op. Zelf ben ik al in de weer geweest met wat variatie maar ik blijf het lastig vinden. Dan opeens is er David Bez met Superstarters, meer dan 150 gezonde en snelle ontbijtvariaties.

Superstarters is het boek dat gaat over het ontbijt van alledag: Snel en simpel thuis te maken en of zelfs op kantoor. Wanneer ik het boek doorblader valt me gelijk op dat alles er zo kleurrijk en geproportioneerd uitziet. In een aantal ontbijtjes krijg ik al gelijk zin. Terwijl ik de eerste pagina's lees zie ik mijn gedachten in het boek staan: Voedsel moet verleidelijk en kleurrijk zijn om je ogen en je fantasie te verleiden. Het boek is geschreven door David Bez en die is geen kok, hij is een italiaan die het belangrijk vindt om van eten te genieten. Naast genieter van eten is hij ontwerper en daar komt het letten op detail en kleur natuurlijk vandaan. David maakte al eerder het boek Supersalades waar hij drie jaar lang elke dag een andere salade voor maakte om tot het resultaat van het boek te komen want natuurlijk was niet elke salade lekker.

Supersalades werd een wereldwijd succes en David ging aan de start met Superstarters. Hij heeft twee jaar getest en in dit boek staan dan ook de beste en gezondste ontbijten die ik niet zelf snel zal verzinnen. Alle ontbijten zijn snel en simpel te maken en geven je voldoende energie voor de begin van je dag.

In het boek leer je over de beste anatomie van het ontbijt;
Groente - fruit - ontbijtgranen, granen en pitten - eiwitten - toppings - dressings
Deze zes lagen van je ontbijt zijn essentieel en worden in het boek apart toegelicht waarom ze belangrijk zijn in je ontbijt.

Het boek is echt een inspiratieboek voor je ontbijt.
De enige uitgebreide uitleg die je krijgt in dit boek is bij de banaan-citroenpuree, avocadopuree, notenyoghurt en notenroom. Bij alle ontbijtjes staat in de bovenhoek een rondje met daarin: vegetarisch, veganistisch, voor de alleseter, voor de vleesliefhebber,rauw of voor de visliefhebber. Op deze manier weet je snel en gemakkelijk wat je kan verwachten mocht je vegetarisch of veganistisch zijn of in de ochtend geen vlees of vis willen want dan kijk je gewoon ook naar één van die twee. In de onderhoek van de pagina vind je weer een rondje en daarin vind je alternatieven. Alternatieven om juist het ontbijt veganistisch te maken of vlees toe te voegen. Ideaal deze kleine tips.

De ingrediënten staan onder elkaar en bij elk ingrediënt staat wat je ermee moet doen zoals bijvoorbeeld; koken, ontpitten, in plakjes snijden, grillen of wellen. Echt heel simpel en duidelijk en met de foto kom je heel ver om zelf ook zo'n heerlijk bakje neer te zetten.

Natuurlijk heb ik al wat geprobeerd en wat een voedend ontbijt. Dat is voor mij zeker wel even wennen en nog erg veel maar minder snel had ik alweer trek in iets anders. Er staan enorm veel dingen in die ik dalijk in de lente en zomer wil gaan proberen wanneer het weer tijd is voor aardbeien en nectarines. Ik kan niet wachten om dan met een bakje aardbeien, appel, chia-& maanzaad op het balkon te gaan zitten en genieten van mijn ontbijt en het heerlijk opkomende zonnetje. Sommige ontbijtjes zou ik ook zeker als lunch kunnen nemen want champignons met avocado, boekweit en ei klinkt niet verkeerd als lunch.

Superstarters is naast een inspiratie van ontbijtjes ook een mooi boek. Een hard cover in oranje met een papieren omslag waarop een aantal ontbijtjes staan. Er zit een oranje leeslint in het boek en het is heel rustig vorm gegeven. De fotografie is erg mooi en je krijgt honger van het ene na het andere bakje.