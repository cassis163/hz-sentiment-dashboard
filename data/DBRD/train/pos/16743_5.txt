Auteur: Pjotr Vreeswijk
Uitgeverij: Letterrijn
Pagina's 342
ISBN 9789491875281

In oktober 2016 had ik de eer om Pjotr Vreeswijk te mogen interviewen tijdens het Thrillerfestival van Hebban in Zoetermeer. Daar kwam ik te weten dat Masterplan zijn debuut was. Hij is politieman in Scheveningen en schreef als kind al verhaaltjes. Toen hij bij het opruimen oude schriftjes tegenkwam met zijn verhaaltjes, wilde hij daar iets mee doen.
Geïnspireerd door o.a. Ludlum en de boekjes over geheim agent Lennet die Pjotr tijdens zijn jeugd las, nam hij de pen ter hand en begon met schrijven. Hij wist wat hij wilde, een boek schrijven dat hij zelf wilde lezen.
Geen beschrijvingen van elk pinnetje op een wapen zoals Ludlum, nee het moest vooral actie zijn.

Masterplan begint langzaam , met een terugblik naar 1945 waar een Duitse nazi-wetenschapper erin slaagt om zijn wonderwapen te verbergen.

Dan maken we een sprong naar 2016 en ontmoeten we Alex De Klerck, een veertigjarige Fransman die als agent van een geheime Europese antiterreureenheid werkt.
Hij moet onderzoeken hoe de enorme explosie in Soedan, waar een heel dorp weggevaagd wordt, heeft kunnen gebeuren.
Met zijn team reist hij af naar Khartoem, zonder aanknopingspunten. Ze moeten blindvaren op de contactpersoon ter plaatse, Safi.
Maar is die wel betrouwbaar?

Wat volgt zijn spannende acties, een vuurgevecht in een steeg, de ontsnapping uit de fuik in Argentinië. Deze acties geven de lezer een opgejaagd gevoel, waardoor ze het idee hebben, er zelf onderdeel van te zijn. Verder is er misleiding en bedrog, achtervolgingen een mysterieus complot dat terugvoert naar 1945. De teamleden krijgen te maken met aanslagen op hun leven en moeten letterlijk rennen. En is iedereen wel zo betrouwbaar? Vertrouwen is soms in wankel evenwicht. Zal Alex en zijn team erin slagen achter de waarheid te komen over de aanslag in Soedan?
En wat heeft dit alles te maken met het geheime superwapen van de Neo-nazi's?

Het boek heeft heel veel actie en het debuut "Masterplan" is dan ook zeer goed geschreven. Pjotr is er in geslaagd een heel goed debuut te schrijven.
En nu een jaar later wordt in oktober zijn tweede boek gepresenteerd dat is het vervolg is op "Masterplan".
De titel is "Dwaalspoor" en wordt ook uitgegeven bij Letterrijn.