Ik vond dit een heel fijn boek om te lezen. De zinnen zijn kort gehouden met niet te moeilijke woorden, waardoor het ideaal is voor kinderen die iets of wat al kunnen lezen. Ik was meteen verkocht door de cover van dit boek, prachtig getekend! Maar als je het boek open slaagt staan er meer verrassingen te wachten, geweldige tekeningen komen je tegemoet en verklaren veel bij de tekst die geschreven wordt.

Het verhaal is heel goed geschreven, je leeft je echt in in de wereld van Migo en hoe hij zich voelt als er een tweede kat in huis wordt genomen. Veel mensen begrijpen niet dat katten dit ook vervelend kunnen vinden, in plaats van een ‘leuk’ huismaatje te krijgen. Door dit boek te lezen begrijp je het al een stuk beter.
Als klap op de vuurpijl wordt er tussen elk hoofdstuk ook nog een leuk gedicht/liedje (ik kon het wel zingen, zo leuk zijn ze!) geplaatst, wat het dubbel zo leuk maakt! Een echte aanrader voor jong en oud!

Als laatste wil ik Katrien en haar uitgeverij bedanken voor het toesturen van dit boek!
http://booksandteacorner.wordpress.com