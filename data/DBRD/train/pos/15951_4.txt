Nadat hun ouders zijn vermoord slaan twee zusjes op de vlucht, hun ouders hebben 'iets' ontdekt en zij hebben het bewijsmateriaal bij zich. Een aantal jaren eerder verdween ook een jong meisje uit Californië spoorloos, zij duikt op in de gedwongen prostitutie in België, een klant van haar beloofd haar te helpen.
En dan is er nog Tim, journalist en zijn ex-vriendin Suzanne.
De hoofdstukken in dit boek zijn kort en steeds geschreven vanuit/over een van de hoofdpersonen. In het begin lijken ze niets met elkaar te maken te hebben maar uiteindelijk blijkt dit wel zo te zijn.
Het is een spannend boek, ik voelde echt sympathie voor de hoofdpersonen in dit boek, zeker voor de meisjes en ik hoopte als lezeres ook echt op een goede afloop.
Na het lezen moest ik het ook even laten bezinken.
Goed gekozen onderwerp van de auteurs, ik geef het boek vier sterren.