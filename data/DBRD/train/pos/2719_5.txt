Dit is het tweede boek in de serie Warrior Cats. Mocht je de eerste nog niet hebben gelezen, dan zou ik aanraden daar eerst recensies bij te lezen. Anders lees je spoilers.

In Warrior Cats gaat het over katten die in een bos leven. Er zijn vier Clans. De hoofdpersoon: Vuurhart, woont in de Donderclan. Ook zijn er de Schaduwclan, de Rivierclan en de Windclan. Vuurhart is geboren als poesiepoes, een kat die bij tweebenen woont.

In dit boek lees je verder over Vuurhart en zijn vriend Grijsstreep. Ze zijn net krijger geworden, maar worden nu ook mentor. Ze trainen samen hun leerlingen, totdat Grijsstreep wordt afgeleid.

De Windclan is uit het bos verjaagd en Vuurhart en Grijsstreep krijgen de taak om de Windclan te gaan zoeken en terug te brengen naar hun territorium. Dit lukt. Daarna worden er vreemde geuren geroken in het territorium van de Donderclan. Wie zullen dat zijn? Werken twee clans samen tegen de andere twee? In het spectaculaire einde kom je achter de waarheid.

Door het open einde wil je nog meer lezen van deze serie! Snel door naar deel 3...