Ik vond het enorm leuk om er dankzij de leesclub achter te komen dat er een vervolg was op Voorlopers 1. Ik wist helemaal niet dat er een vervolg zou komen. Ik vond het leuk om weer te lezen over Emma. En ik vond het helemaal leuk dat de relatie met Kasper over ging en ze iets met Alex kreeg. Alex was vanaf deel 1 al mijn favoriete personage en Kasper ... tja, laten we het er op houden dat ik geen fan was.

Het verhaal is leuk opgebouwd en ook nog spannend. Ik had soms best irritaties aan Emma, maar dat is normaal, want dat heb je ook bij “real life” tieners. Ik vond het prachtig om te zien hoe zij de verantwoordelijkheid nam toen de volwassenen dat niet meer konden.

Het enige nadeel vond ik dat ik (net als bij deel 1) helemaal niet door had dat er nog een vervolg zou komen. Daar hadden wel iets minder subtiele hints voor mogen komen.