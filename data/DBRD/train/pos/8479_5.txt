Ik hou van de boeken van M.J. Arlidge. Ik denk elke keer dat zijn boeken niet beter kunnen worden, maar bij elk boek lukt het hem weer om de vorige te overtreffen. Ook met ‘Naar bed, naar bed’ weet M.J. Arlidge meer weer te verrassen.

Net als in de vorige Helen Grace boeken ligt het tempo hoog, door de korte hoofdstukken en het vaak wisselen van POV vlieg je als een mofo door dit boek heen. En dan HOLY MOTHER OF GOD. Als je alles gehad denkt te hebben, weet M.J. Arlidge een complete mindfuck in ‘Naar bed, naar bed’ te gooien. Ik sloeg dit boek dicht met een flink aantal scheldwoorden want dit had ik niet verwacht. M.J. Arlidge heeft vanaf boek 1 duidelijk een verhaallijn voor deze serie in gedachten gehad en die had ik echt niet aan zien komen.

Wat een schrijver zeg! Ik vind het zo bizar knap hoe hij deze verhaallijn heeft uitgewerkt. Je denkt te weten hoe het zit, maar toch echt niet. Gelukkig hoef je niet lang te wachten op het zesde deel in de serie over Helen Grace want dat komt al dit najaar uit!

Je snapt het natuurlijk al, dit boek krijgt eigenlijk 10 van de 5 sterren. Ik vind ‘Naar bed, naar bed’ echt het beste deel in de serie over Helen Grace. M.J. Arlidge is een ster en dat komt in dit boek zo goed naar voren. I love it!