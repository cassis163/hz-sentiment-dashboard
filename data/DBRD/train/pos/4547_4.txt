Geweldig dat ik dit boek mocht lezen tijdens de voetbalweken.
Ik heb het ook vrij snel uitgelezen, niet alleen door het voetbal maar vooral omdat het verhaal je vast grijpt en niet meer los laat. Je wilt gewoon blijven lezen totdat je weet wat met Rachel gebeurt en of ze gevonden wordt door Bennie en zijn hulp Vusi.
Deon Meyer gaat ook dieper in op de personages zodat je vanzelf verbonden voelt met de zoektocht en allerlei spanningen die ermee gepaard gaan.
Het is geen boek om 's avonds laat mee te beginnen want dan blijf je lezen tot midden in de nacht.