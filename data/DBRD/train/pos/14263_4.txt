Drie jaar geleden kwam de vriend van Lineke Tesinga, Berend, om het leven als gevolg van een auto ongeluk. Ook zijn vader, tevens baas van Lineke, overleefde het ongeluk niet. Het ongeluk is altijd door mysteries omgeven geweest maar pas nu is Lineke zover dat ze ook echt de waarheid wil achterhalen. Wanneer Joris Dumbar, promovendus en door zijn onderzoek in de problemen gekomen, naar Deventer gaat kruisen zich daar hun wegen, en blijkt dat ze min of meer op zoek zijn naar dezelfde waarheid. Samen duiken ze in de geschiedenis wat Joris duur komt te staan.

Nadat ik Almar Otten's laatste boek, Jeugdzonde, las wilde ik ook zijn andere boeken lezen. De Afstammeling is zijn eerste boek met Lineke Tesinga in de hoofdrol, en het boek heeft me niet teleurgesteld. Ook nu weer het boek gelezen met internet in de aanslag om direct antwoorden op mijn vragen op te kunnen zoeken. Want dat is toch echt wat mij gebeurd met een boek als deze. Ik doe er dan ook langer over om het te lezen dan een willekeurig ander boek zonder een stuk geschiedenis.

Heerlijk boek om te lezen, sommige passages hadden iets minder uitgebreid gemogen, prettige schrijfstijl en natuurlijk helemaal geweldig dat er op deze manier een stuk geschiedenis in een thriller wordt verwerkt.