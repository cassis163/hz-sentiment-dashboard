Wat een leuk boek is dit zeg. Ik wist al dat Kraay jr. een leuke kerel is die veel verstand heeft van voetbal, heel veel zelfs. Maar het is erg mooi om te lezen dat verschillende mensen uit de voetballerij zo leuk over hem praten. En waar het in andere biografiÃ«n nog wel eens lijkt op overdreven slijmen is het hier juist op precies de juiste toon neergezet. Ik vind het klasse. Ook de verhalen over bv een Guus Hiddink en Simon Kistemaker zijn erg boeiend en vermakelijk om te lezen. Maar ook de serieuze kanten zoals de band met zijn vader of de gezondheid van zijn vrouw zijn erg boeiend.
Jammer vind ik alleen het vrij abrupte einde van het boek en sommige taalfouten. Daarnaast had er van mij best een apart hoofdstuk bij mogen zitten over zijn voetbalvisie. Want de man zou zo een eredivisie team kunnen leiden, daar ben ik van overtuigd. Ook jammer vind ik dat er weinig aandacht was voor het einde van zijn voetballoopbaan. Zijn tijd bij Fc Den Bosch bijvoorbeeld. Er staat genoeg over zijn beginperiode maar weinig over de laatste 2 seizoenen bijvoorbeeld.
Neemt niet weg dat ik het dus een zeer vermakelijk boek vond om te lezen. Ik hoop dat meer mensen dit eens gaan lezen want ik hoor nog te vaak mensen om me heen die het maar een rare snuiter vinden of een vervelende kerel. Lees dit boek eens zou ik zeggen. En voor Hans: kom ons Fc Den Bosch maar eens trainen, we kunnen wel wat vrolijkheid en visie gebruiken!