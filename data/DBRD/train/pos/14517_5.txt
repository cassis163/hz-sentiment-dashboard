Dit boek in één woord? GEWELDIG!
Wat je ook gehoord hebt van dit boek, het zal je verassen. De vlotte schrijfstijl, plot-twists en intrigerende karakters zorgen ervoor dat je het boek niet weglegt totdat je het van voor naar achter en weer terug van buiten kent.

Zélie had één taak; een vis verkopen op de markt. Maar wanneer ze de prinses Amari, die net hoogverraad heeft gepleegd, tegen het lijf loopt, gaat alles mis.
Amari heeft een magische scrol gestolen. Een die de kracht heeft om magie terug te brengen in het land van Orïsha. Samen met de toch wel erg aantrekkelijke broer van Zélie gaan ze op pad om magie terug te brengen en alles recht te zetten.

De kroonprins heeft maar een ding voor ogen: Kill Zélie. Kill magic. Maar hoe lang voordat zijn eigen geheim hem de das om zal doen?

Ik zal de dagen tellen totdat het tweede deel verschenen is…