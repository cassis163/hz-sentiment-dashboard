Met Pretty Boy heeft Ingrid Oonincx heeft opnieuw een origineel en spannend boek afgeleverd. Het verhaal speelt zich op verschillende locaties af. Deels in het droge lege landschap van New Mexico, USA in het plaatsje met de prachtige naam Turth or Consequences. Ook gaan we naar een klein Nederlands dorpje met een hechte gemeenschap, waar de Nederlandse Hannah is neergestreken. Oonincx weet beide plaatsten sfeervol te beschrijven.
De verschillende verhalenlijnen verweeft ze moeiteloos met elkaar, evenals de sprongen in de tijd, om uiteindelijk allemaal bij elkaar te komen. En dan wordt alles duidelijk.....in een zeer verrassend plot.
Zoals al haar boeken, is ook dit een pageturner waardoor je het moeilijk weg kunt leggen. Ik heb het boek met veel plezier gelezen.