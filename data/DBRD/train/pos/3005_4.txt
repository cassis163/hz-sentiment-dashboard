De boeken van Donna Leon zijn een reeks van Venetiaanse misdaadromans. De locatie is zeer passend bij de verhaalinhoud en levert dus een grote bijdrage aan het geheel (het boek). Vooral wanneer de lezer al op het merendeel van de locaties is geweest, kan hij/zij het allemaal nog levendiger voorstellen. Wat bij mij het geval was, door de Italiëreis dit jaar.

Qua inhoud vind ik een geslaagd verhaal terug, met een duidelijke inhoud en een verhaallijn die makkelijk te volgen is. Met een klein beetje verbeelding komt dit allemaal nog beter over. Er zitten heel veel realistische aspecten in dit verhaal, waardoor sommige dingen zeker herkenbaar overkomen. Als je al meerdere boeken van deze auteur hebt gelezen dan zul je merken dat ze altijd het familiale aspect laat doorschijnen, zo de typische familiale taferelen laat meespelen in het verhaal.
Verder zorgt al het speurwerk ervoor dat je volledig in het verhaal verweven zit, waardoor ik dit boek een pageturner mag noemen.

Het verhaal zelf: Brunetti is de rechercheur die altijd terug komt in haar verhalen. Brunetti heeft een dochter, een zoon en een geliefkoosde vrouw. Deze personages zorgen voor het familiale en realistische aspect.
Er wordt een moord gepleegd waarbij de man onherkenbaar verminkt is en bovendien verkleedt is als een vrouw. Het feit dat de man wordt gevonden op een plaats waar travestieten veelal hun diensten leveren zorgt ervoor dat Brunetti en zijn crew zich gaan verdiepen in de wereld van de travestieten in Venetië. Het blijkt later om een bankdirecteur de gaan. Maar de zaak wordt opgehouden door allerlei complicaties en leugens. Maar na nog drie moorden wordt de moordenaar of worden de moordenaars aangehouden.

Ik vind wel dat als je bepaalde elementen, die je doorheen het verhaal ontdekt, op een rij zet, kan je zelf makkelijk het mysterie ontsluieren.
Toch is het zeker het lezen waard!
Ik heb het boek graag gelezen en heb bijna het hele reeks van Venetiaanse romans, door haar geschreven, doorlopen.
Ik heb dus zeker deze schrijver weten te appreciëren.