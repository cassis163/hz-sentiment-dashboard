Dit was voor mij het eerste boek van Preston & Child dat ik las, en ik ben verkocht: ik ga nu alles lezen wat dit duo heeft geschreven. Wat een spanning!

In de omschrijving wordt eigenlijk al teveel van het verhaal weggegeven, maar goed dat is niet anders.Het verhaal gaat inderdaad over de pogingen van wetenschappers om via genetische manipulatie het griepvirus uit te roeien. Helaas gaat daar een en ander mee mis, en dan begint de ellende!

De opbouw van het verhaal is erg goed, de belangrijkste personages zijn levensecht en de auteurs weten het morele dilemma zo te brengen dat je je als lezer ook gaat afvragen wat je zou doen als je in hun schoenen stond. Daarnaast is er ook nog een super virtual reality element.Een echte pageturner!