Dit boek heb ik in de elektronische versie gelezen. Wat een geweldig debuut. Onnederlands in opzet zou ik bijna willen zeggen want het is toch ook wel een heel Nederlands boek waarin ook schuld en boete centraal staan. De vuurwerkramp in Enschede is een katalysator die invloed heeft op de gedragingen van een aantal van de personen. Het is een familieverhaal met een donkere rand. Het deed me hier en daar aan een Coen brothers film denken, alhoewel er in die films wat meer donkere humor zit. De opzet van het verhaal maakt dat je door wilt blijven lezen. Het verhaal wordt vanuit verschillende personen verteld met terugblikken zodat je meer duidelijkheid krijgt hoe een en ander zo ver heeft kunnen komen. Het einde van het boek laat zien hoe grensoverschrijdend gedrag een andere gebeurtenis tot gevolg heeft die eerder in het boek al benoemd is. Het boek had miscchien iets korter gekund maar dat is aan de schrijver.
Ik vind dit een schitterend debuut dat ik met veel plezier heb gelezen.