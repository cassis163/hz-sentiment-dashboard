recensie: De Hongerspelen (deel 1)
De hongerspelen, een thriller van de Amerikaanse Suzanne Collins is een boek met veel diepgang en emotionele momenten. Er zitten ook verassende elementen in wat het niet saai of voorspelbaar maakt. In meer dan 25 talen is het boek uitgebracht en er zijn miljoenen exemplaren wereldwijd verkocht! Kortom een echte aanrader, een boek dat je zeker niet mag missen!

De 51-jarige Suzanne Collins begon haar carrière in 1991 als schrijfster voor televisieprogramma´s voor kinderen. Ze was zelfs genomineerd voor een belangrijke tv-prijs in Amerika. Pas na een interessante ontmoeting met kinderboekenschrijver James Proimus raakte ze gemotiveerd en geïnspireerd om zelf jeugdboeken te gaan schrijven. Dus bracht ze in 2003 haar eerste jeugdboek, Gregor De Bovenlander uit. In 2008 schreef ze er een tweede, De Hongerspelen (deel 1). Dit boek is het eerste deel van haar trilogie en was enerzijds geïnspireerd door de Griekse mythe van Theseus en de Minotaurus, waarin de inwoners van Athene gedwongen werden om jonge mannen en vrouwen naar Kreta te sturen om daar als voedsel te dienen voor de Minotaurus. Anderzijds werd ze ook geïnspireerd door haar vaders carrière in de luchtmacht. Deze zorgde ervoor dat ze armoede, verhongering en effecten van de oorlog begreep waardoor ze nog meer details kon toevoegen aan het reeds prachtige verhaal. Er is ook een filmversie van het boek met als titel The Hunger Games. Deze ging in première op 21 maart 2012. Het vervolg van De Hongerspelen werd Vlammen (deel 2), dat later datzelfde jaar uitkwam. Het laatste boek uit de trilogie was Spotgaai (deel 3) en deze kwam in 2010 uit.