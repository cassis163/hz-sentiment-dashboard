De winterkinderen; Lulu Taylor

Auteur:
De winterkinderen is het zevende boek van Lulu Taylor en is in 2016 voor het eerst uitgegeven in Nederland. Het is haar derde boek in het genre; literaire thriller. In England in inmiddels ook het vierde boek in dit genre uitgebracht (The snow rose). Haar eerste vier boeken zijn meer in de stijl van Jackie Collins. Het is mijn eerste kennismaking met Lulu Taylor en haar schrijfkunsten.

Het verhaal:
De terugblikken naar het jaar 1959 laten kennis maken met Julia en Alice die beide verblijven op Renniston Hall, een kostschool voor rijke meisjes. Alice is de rebel van de twee en neemt Julia regelmatig mee op haar avontuurlijke uitjes. Het liefst gaat Alice ’s-nachts naar de bouwvakkers die Renniston Hall verbouwen. Deze nachtelijke bezoekjes leiden tot een drama en vreselijk geheim.
Het verhaal gaat over Olivia en Dan, zij proberen al jaren hun kinderwens te laten uitkomen, maar Olivia blijkt onvruchtbaar. Na een viertal Ivf-behandelingen besluiten ze om donoreitjes te gebruiken. Dan ziet het niet zitten om een onbekende donor te gebruiken, maar stemt uiteindelijk toch in en Olivia raakt zwanger van een tweeling. Hun grote wens is uitgekomen.
Als Dan zijn baan verliest, komt Francesca, Dan’s beste en oudste vriendin, met een geweldig aanbod. Zij en haar schatrijke man Walt, hebben namelijk het oude landhuis, Renniston Hall gekocht. Naast het hoofdgebouw, wat ze gaan opknappen, staat een cottage en daar mogen Olivia, Dan en de kinderen verblijven. Daar kan Dan in alle rust aan zijn theaterstuk schrijven.
Eenmaal gesetteld op Renniston, veranderd de sfeer. De eens zo goede vriendschap tussen Francesca en Dan lijkt bekoeld te zijn. Wat is daar de reden van? Er is dan toch meer geweest dan alleen een platonische vriendschap tijdens hun studie, zoals Dan altijd beweerd heeft? Het verleden komt langzaam doorgesijpeld in het heden en brengt veel goed bewaarde geheimen aan het licht.

Mijn conclusie/mening:
Het verhaal komt traag op gang, maar de fijne schrijfstijl van Lulu Taylor heeft mij doen besluiten om verder te lezen. Gelukkig maar, want de schrijfstijl is erg prettig en de karakters worden gedurende het verhaal steeds verder uitgekristalliseerd en daarmee gaat het verhaal leven en klimt uiteindelijk langzaam naar een climax toe.
De vriendschappen en verhoudingen maken het boek nog spannend, de sfeer tussen Olivia, Dan en Francesca is voelbaar. Je voelt als lezer dat er dingen zijn die niet kloppen, maar je kan er de vinger nog niet opleggen. Langzaam ontrafeld het geheim zich en merk je dat ieder mens zijn verleden, ook het verleden war je samen hebt, anders beleefd en meeneemt in zijn/haar toekomst.
Het is in mijn ogen geen thriller, maar een spannend roman, wat zeker de moeite waard is van het lezen.

Sterren:
Spanning: 2 sterren, de spanning die je van een thriller verwacht, is ver te zoeken.
Plot: 4 sterren, de verhaallijnen, het heden en verleden, komen mooi samen
Leesplezier: 4 sterren, door de fijne schrijfstijl en uitwerking van de karakters las het lekker weg
Schrijfstijl: 4 sterren, fijne en prettige manier van schrijven
Originaliteit: 3 sterren, niet erg origineel qua verhaal
Psychologie: 4 sterren, de karakters en verhoudingen zijn goed uitgewerkt

Eindoordeel: 3,5 sterren, afgerond 4 sterren