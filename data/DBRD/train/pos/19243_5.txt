Vleugels neemt je in een meeslepend detectiveverhaal mee de lucht in, in een nieuwe wereld ver voorbij de onze. Mocht je niet zo tuk zijn op fantasy-, of thriller-, of siencefictionverhalen laat Vleugels niet links liggen. Het zit er allemaal in verweven en laat zich lezen als een wonderbaarlijke roman doorspekt met ethische dilemma’s waar je als ouder niet graag zou moeten in kiezen, als je al de keuze kan maken. Je komt terecht in een wereld waar door gesofisticeerde medici mensen met vleugels kunnen ‘verrijkt’ worden. Je ondergaat door scherpe waarnemingen de sensatie van het vliegen maar de prijs die ervoor moet betaalt worden is hoog, maatschappelijk erg hoog maar als individu misschien nog veel hoger. Je moet je alleen maar even inbeelden hoe ‘Vliegeraars’ wolkenkrabbers kunnen betreden en hoe ‘Vliegende architecten’ die omgeving naar hun hand zetten, een nieuwe sociale dualiteit komt op. Naast al dat ‘fantastisch’ mooi word je meegesleurd in een het verhaal van Peri die als ‘Nanny’ moet zorgen voor Hugo een kind van twee vliegeraars. Niets is uiteindelijk wat het lijkt. Hier en daar zijn er wel onduidelijkheden die te weinig uitgediept zijn maar laat dit het leesplezier niet bederven. Dit is een boek dat met moeite kan weggelegd worden en je krijgt een geweldig inzicht wat vliegen zou kunnen beteken voor ons.

Prachtboek!
http://www.boekensite.gent/node/371