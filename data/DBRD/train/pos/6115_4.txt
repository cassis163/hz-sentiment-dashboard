Ik vind het literatourgeschenk leuk geslaagd. De eerste twee verhalen waren erg spannend en lazen als een trein. Het laatste verhaal viel een beetje uit deze toon, want was niet echt een spannend YA verhaal, maar wat meer poëtischer geschreven.

Het boekje geeft je een goede indruk van de verschillende stijlen van de auteurs, en helpt je dus zo een keuze te maken bij het uitkiezen van het volgende boek. Wordt dat een boek van Mirjam Mous, Helen Vreeswijk, Alex Boogers of toch gewoon alle drie?

Domino Day - Mirjam Mous
****
Op het YALBAL zelf kregen we al een voorproefje van dit verhaal. Mirjam Mous las een kort gedeelte van het verhaal voor. Meteen was de spanning gezet. Omdat je midden in het verhaal stapt, ben je meteen benieuwd naar wat eraan vooraf ging. Wat ook wel grappig was, was toen ik begon met lezen, ik de stemmetjes in mijn hoofd hoorde die Mirjam tijdens het voorlezen gebruikte.

Het verhaal gaat over drie jongeren die stiekem inbreken in een huis met een zwembad. Ze wilden namelijk erg graag weten hoe het zou zijn om op een tropische vakantie te gaan. Bovendien had één van hen toch nog de sleutel van het huis, dus konden ze zo naar binnen. Maar dan gebeurt er iets verschrikkelijks….

Ik zat echt meteen in dit verhaal. Doordat het zo spannend is, wil je echt alleen maar doorlezen. Heel knap hoe dit korte verhaal je de volgende les leert: Elke actie heeft zijn gevolgen. Denk dus goed na, voordat je iets doet.

De Rebel - Helen Vreeswijk
****
Dit is een verhaal waar veel jonge lezers zich denk ik wel mee in kunnen leven. Hugo, een jongen die naar eigen zeggen een saai leventje heeft, kijkt erg op tegen zijn vriend Rick. Rick is nogal tuig. Zijn pa zit in de gevangenis, zijn ma is een alcoholist en z’n broer een pooier. Alcohol en sigaretten vindt hij heerlijk om te gebruiken en zelf houdt hij ook wel van een criminele daad. Hugo vindt dit ontzettend spannend en laat zich door Rick beïnvloeden. Loopt dit wel goed af?

Helen Vreeswijk heeft vroeger bij de recherche gewerkt en heeft daar dan ook veel bij meegemaakt. Met name dat jongeren steeds jonger beginnen met het ondernemen van criminele activiteiten, is iets wat haar erg aangreep. De zaken die zij meegemaakt heeft, verwerkt ze in haar boeken. Zo ook dit verhaal, welke dus ook gebaseerd is op een onderzoek van haar. Ze heeft het alleen wel ietsjes spannender gemaakt zei ze, want in het echt liep deze zaak wat saaier af.

Ook in dit verhaal zit er een wijze les verborgen. Niets is wat het lijkt.

Vergeet Amy - Alex Boogers
***
Dit verhaal vond ik een beetje vreemd. Ik vond het heel moeilijk om in dit verhaal te komen. Ik had geen idee waar het over ging en door welk perspectief het verhaal gelezen moest worden. Deze wisselde zich namelijk steeds af, maar tussen wie en wie was niet duidelijk.

Ook had dit verhaal een heel ander genre dan de andere verhaaltjes. Domino Day en De Rebel zijn namelijk erg spannend, en dit verhaal was heel poëtisch waarbij je geen idee had welke richting het op ging.

Voor het mooie vond ik dit verhaal ook net even te lang in vergeleken met de andere verhalen. Een beetje langdradig ook, maar wel mooi geschreven.

Ook geeft dit verhaal je een beeld hoe het is om een vrouw met Alzheimer/dementie te hebben. Erg indrukwekkend hoe haar kijk op de wereld daarmee verandert.

Uitgebreide recensie op mijn blog: https://readinge.wordpress.com/2016/09/21/recensie-3pak/