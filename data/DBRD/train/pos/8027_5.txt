Je weet natuurlijk al lang voordat je Gerechtigheid open slaat dat dit het laatste boek van Stieg is. En toch vind ik het ongelooflijk jammer wanneer ik dit boek dicht sla. Wat is Stieg toch een schrijver van wereldklasse! Ik heb echt van de eerste tot de laatste letter van dit boek genoten. Nergens werd het langdradig of vervelend en overal bleef ik gemotiveerd om door te lezen. Voor een boek van 651 blz., vind ik het best een hele prestatie om iemand zo lang zo intens te boeien!
Ik zal de personages echt wel missen, zeker omdat ze zo goed uitgewerkt zijn! En laten we met z'n allen hopen dat er (please, please, please) ergens nog een verborgen vervolg ligt...