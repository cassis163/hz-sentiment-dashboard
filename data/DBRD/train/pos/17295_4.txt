Al vanaf het begin van het verhaal hangt er een heel grimmig sfeertje, benauwend bijna. Door de terugblikken van Manon weet je wat voor nare dingen Wessel allemaal heeft gedaan en vertrouw je hem uiteraard in het heden ook niet. Maar ook Manon riep ongemakkelijke gevoelens bij me op, met haar obsessieve gedrag…
Daarnaast voel je (mee met) haar wanhoop en haar eenzaamheid omdat haar vader haar nooit geloofde en haar man en vriendin haar nu ook niet helemaal serieus nemen. En ondertussen gebeuren er vreemde dingen tussen Manon en Wessel en lijken hij en zijn vrouw zo hun geheimen te hebben.

Ik ken je nog is een intens verhaal vol psychologische spanning. Een heel knap debuut. De auteur weet je te doen twijfelen aan wat de waarheid is en aan wie er oprecht is en geeft daarnaast een kijkje in de psyche van gepeste en pester. Een meeslepend verhaal dat ik in één ruk uitlas.