In 'Samen' leren we Robbie en Emily kennen. Het verhaal begint waar de meeste verhalen eindigen. Hiermee heeft Julie Cohen alvast een uniek idee gehad. We lezen het verhaal van oudere leeftijd naar de tijd waarin ze twee tieners waren. Iedere tijdssprong leren we Robbie en Emily beter kennen. Van in het begin van het verhaal wordt er veel gesproken over 'de geheimen' die er zijn. Natuurlijk weten we dan niet over welke geheimen dit gaat. Deze geheimen leren we kennen van zodra we verder terug de tijd in gaan. Bij iedere tijdssprong en ieder geheim wordt het duidelijk dat er nog meer is. Het ultieme geheim komt dan ook pas helemaal op het einde van het boek.

Robbie en Emily zijn heel goed uitgewerkt door Julie Cohen. Je voelt de liefde tussen beide karakters van in het begin van het verhaal. Bij iedere tijdssprong komen we in een andere levensfase terecht. Iedere keer wordt heel hard de nadruk gelegd op de liefde. Er is een hele leuke schrijfstijl. Hierdoor ging ik heel snel door het verhaal hen.

Op het einde van het verhaal zijn uiteindelijk alle geheimen duidelijk. Toch blijf ik met nog wat vragen achter. Bepaalde hoofdstukken hadden iets uitgebreider mogen zijn. Zo zouden bepaalde keuzes duidelijker zijn geworden, of juist waarom het zo'n geheim moet zijn.

Ondanks de vragen op het einde is het een heel leuk verhaal. Het unieke idee van het omgekeerde verhaal geeft het iets extra. Vier sterren voor mij! Ik ben heel benieuwd geworden naar andere boeken van haar.