Als eerste valt de mooie vormgeving van dit boek op, de uitklapbare kaft met een prachtige foto van Ed van der Elsken en een typisch jaren 60 patroon aan de binnenzijde. Zo waande ik me gelijk ik de sfeer van de jaren zestig. Deze jaren zijn het decor voor dit verhaal.
April laat haar saaie burgerlijke leven, haar ouderlijk huis en haar naam achter en vertrekt naar Amsterdam. Ze is verliefd en begint een opwindend leven met de charismatische Blake, een uit Amerika afkomstige wereldverbeteraar. Met hem wacht haar een leven vol spanning, sex en drugs. Naar zijn idee stichten ze een commune, dit trekt mensen aan die zich aansluiten bij zijn revolutionaire ideeÃ«n. Hij sleept April steeds meer mee in zijn plannen, maar ze komt erachter dat dit niet haar manier van leven is. Na een heftig voorval moet ze een keuze maken maar wat ze ook zal kiezen, het verleden zal haar voor de rest van haar leven blijven achtervolgen.

Door de mooie zinnen vond ik het een boek om gedoseerd te lezen. De 60er jaren zijn heel mooi weergegeven. Er werden, in het eerste gedeelte van het boek wat tijdsprongen gemaakt, vooral het eerste hoofdstuk kon ik in het begin niet plaatsen maar later valt alles op zijn plaats. De auteur geeft ook ruimte om zelf dingen invullen. Een boek om over na te denken! Ik vond het een mooi en sfeervol boek