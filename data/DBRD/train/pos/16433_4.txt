Denk je maar in: een oud huis aan de Herengracht in Amsterdam, 3 vrienden, een klusjesman en een hond. Zie je het al voor je? De schrijfstijl van Astrid is zo beeldend en pakkend, waardoor het verhaal voor mij als een film afspeelde. Met elkaar en alleen beleven de bewoners van alles in en rondom Amsterdam. Als lezer krijg je een kijkje in het dagelijks leven van allemaal, maar word je ook meegenomen in de gevolgen van hun keuzes. Wat vooral opvalt is, dat Noor (geboren en getogen Limburger), in Amsterdam gelukkig wil worden. Ze verzint hiervoor, op aanraden van haar zus Kiki, een 'tram-plan'. Kiki heeft daarnaast weer haar eigen problemen, maar ook Joost staat bij met raad en daad. Ook hij wordt aan de Herengracht geconfronteerd met keuzes uit het verleden en zal dit voor zichzelf moeten uitzoeken en oplossen. Gelukkig hebben we nog Meneer Janssen, de trouwe hond, die altijd kan zorgen voor een leeg hoofd bij de bewoners. Iets wat we allemaal zo af en toe kunnen gebruiken!

Naar mijn idee een geslaagd boek. Leuk verhaal, unieke schrijfstijl, meer diepgang dan verwacht. 4 sterren voor het eerste deel!