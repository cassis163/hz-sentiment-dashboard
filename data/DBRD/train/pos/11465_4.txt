Dit boek is voor het eerst uitgebracht in 1967. Dit was de in oorspronkelijke taal, het Engels, The naked ape. De Nederlandse vertaling verscheen eerder met de naam De naakte aap. De huidige vertaling in het jubileumjaar is beter op zijn plaats: De kale aap. Als je het boek leest is de reden voor de verbeterde titel duidelijk. Wij, de kale apen, zijn niet naakt maar kaal. Wij hebben ons onder invloed van de evolutie ontdaan van onze vacht en juist kleding aangetrokken om de naaktheid te verbergen.
Zoöloog Desmond Morris ziet de mens als een van de 193 apensoorten. In het boek wordt duidelijk dat de mens een bijzonder apensoort is. Morris laat dit zien in een 8 hoofdstukken tellend boek. Een voorwaard is geschreven door de Nederlandse bioloog, Midas Dekkers. Het nawoord is van de Amerikaans-Nederlandse bioloog (primatoloog) Frans de Waal.
De tekst is in onze huidige tijd niet om van op te kijken maar in de jaren zestig van de vorige eeuw was de visie van Morris zeker gedurfd te noemen. De kerkelijke leer was nog heel dominant. De beschreven geboortebeperking was ook nog geen vanzelfsprekendheid. Het zorgde voor ongemak; de mens werd gezien als aap! Seks neemt een groot van het boek in beslag. Ook de homofilie wordt beschreven en het nut of doel hiervan.
In de afzonderlijke hoofdstukken wordt ingegaan op de oorsprong van de kale aap en manier waarop hij paart, zorgt voor de jongen, voedt, leert, slaapt en vecht. Heel precies wordt het doen en laten van de kale aap beschreven. Aan de hand van de beschrijvingen is heel duidelijk op te maken dat wij, de mensen, van de apen afstammen. Veel gedragingen van de oer aap zitten nog in de moderne mens. Beter te omschrijven als het beest dat nog in ons zit. Er wordt ook een verklaring gegeven over waarom een chimpansee, zelfs na 6 jaren intensieve training, zijn woordenschat niet verder uit kan breiden dan 6 of 7 woorden terwijl een kale aap op die leeftijd toch zeker meer dan 2000 woorden beheerst.
Auteur: Desmond Morris (24 januari 1928) Engelse zoöloog. Andere titels van deze auteur zijn o.a.: De naakte vrouw, De naakte man, Kind, Mensentuin, De andere sekse.
Editie: paperback