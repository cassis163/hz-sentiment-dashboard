Wat me het eerste opvalt aan dit boek is het omslag, die is echt ontzettend mooi! Al die blauwe vlakken die, als je goed kijkt, boeken blijken te zijn.
Boeken zijn in dit verhaal ook heel belangrijk. Het centrum van het verhaal is de boekenbibliotheek, een afdeling in een boekhandel waar mensen in de boeken kunnen schrijven en er brieven in kunnen achterlaten.
In deze boekhandel werkt Henry. Henry is net geslaagd voor zijn eindexamen, maar hij weet niet precies wat hij nou wil doen met zn leven, helemaal nu blijkt dat zijn ouders de boekhandel willen verkopen.

Henry's beste vriendin is Rachel. Ze zijn samen opgegroeid. Rachel is een aantal jaar geleden verhuisd, maar komt nu weer terug. Ze heeft niemand verteld waarom ze terug is en dat alles in haar leven een puinhoop is.
Henry weet ook niet dat Rachel altijd heel erg verlieft op hem was.
Rachel komt bij Henry in de brievenbibliotheek werken en ze leren elkaar weer kennen.

Het verhaal in dit boek is sowieso mooi, maar hoe de schrijfster de brievenbibliotheek in het boek heeft weten te verwerken maakt het echt bijzonder. Door alle brieven kom je de intieme dingen over de personages te weten. En ookal is het verhaal eigenlijk ontzettend triest, het wordt mooi afgesloten, waardoor je met een blij gevoel het boek dicht slaat.