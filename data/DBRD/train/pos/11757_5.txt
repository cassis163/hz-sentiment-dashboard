Dit is de eerste keer dat ik dit meemaak : ik was dit boek aan het lezen en kon met de schrijfster terzelfdertijd praten over wat ik voelde en vermoedde. Dat is echt uniek! Gaby is zo lief en luistert graag naar wat ik haar vertel en hoe ik me voel. Ze is echt een heel medevoelend persoon.

Dit boek is zeker een aanrader! Het leest heel vlot en ik werd letterlijk meegezogen in het verhaal. Ik kon niet stoppen met lezen. De hoofdstukken hebben een aangename lengte en er waren af en toe tijdsprongen die het verhaal een vlugge toets gaven. Er gebeurt heel veel in dit boek. De personages ondergaan per moment zware situaties. Heel veel stof tot nadenken. Vooral de kwestie van orgaandonatie wordt hier aangekaart. Het is wel geen wetenschappelijke uiteenzetting. Veeleer een menselijke benadering van het levensbedreigende probleem. Dat vind ik goed. Niertransplantatie maar vooral nierdialyse komt heel veel aan bod in het dagelijks leven. Iedereen kent wel iemand met nierproblemen. Dat is ingrijpend. Gaby vertaalt de gevoelens en de strijd die ze voeren zo goed. En daarbij nog het thema van onvoorwaardelijke liefde. Dat past zo mooi samen. Een nier afstaan is een groot teken van liefde en vertrouwen in die persoon. Het is een geschenk dat je geeft. Je weet maar op het laatst hoe alles afloopt. Ik vermoedde bepaalde dingen en die waren ook juist. Ik was wel twee keer heel erg ontroerd tot tranen toe. Ja, ik had mijn zakdoek nodig.

Het was leuk om er met Gaby persoonlijk over te kunnen chatten. Ik vond ook de setting van Lissabon zo mooi. Ik heb echt zin gekregen om eens naar Lissabon te gaan. Dat wordt dus een citytrip op mijn bucketlist.

Ik kijk nu uit naar haar nieuwste boek . Daar heeft ze nog geen titel voor. En dan is er nog een ander verhaal dat ze aan het schrijven is : “Hemelse Modder” gaat over afvallen en het wel en wee in een fitness. Ook weer met een romantische toets. En dan is er ook het kinderboek “Raf de raaf.” Ik mocht er al eens van proeven. Dat wordt ook weer een succes !!!