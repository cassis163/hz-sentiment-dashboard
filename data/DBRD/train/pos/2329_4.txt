Blind verleden is het tweede boek van Ursula Poznanski en vaart net als haar eerste onder de vlag van het Slaughter House.
De schrijfster is helemaal mee met haar tijd, Facebook speelt hier een heel prominente rol. Heel het onderzoek van Beatrice en Florin, die we beiden reeds kennen uit Vijf, is gebaseerd op deze social media site. Een interessante keuze, volledig in de tijdsgeest van nu.
Achteraf bezien had dit boek een heel erg goede verhaallijn. Het min puntje is echter dat dit pas heel laat duidelijk wordt in het boek en tot dan blijft de auteur nogal eens ter plaatse trappelen in het verhaal. Het wil maar niet vorderen alhoewel de lijken wel blijven vallen.
Drie sterren was mijn plan. Het einde had echter een zo verrassende wending dat ze voor mij toch een vierde ster in de wacht kon slepen. De body van Poznanski's tweede thriller is niet altijd even boeiend maar het mooie en zelfs iets of wat ontroerende einde maakt veel goed.