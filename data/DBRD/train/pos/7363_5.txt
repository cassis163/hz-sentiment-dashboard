'De negen cirkels' heeft mij aangenaam verrast. Vanaf het begin was ik in de ban van Jack en Xahubub. Jack, een koppige en praatgrage jongeman die weg wilde uit de hel, en Xahubub, zijn duivelse doch gevoelig gids (met huwelijksproblemen) die hem absoluut in de negende (en ergste) cirkel wilde afleveren. Ik volgde erg geboeid hun conversaties en avonturen op weg naar die negende cirkel. Een weg vol gevaar, onverwachte gebeurtenissen, en ook humor. De pakmannetjes vond ik bv erg grappig en leuk gevonden, alsook de historische figuren van in de vijfde cirkel en de raar pratende Tweig.
De vraag waarom Jack in de hel was beland en of hij daar wel thuishoorde, hield mij ook erg bezig. Dit werd naarmate het boek vorderde steeds duidelijker, en is op een originele manier in het verhaal verwerkt. Op het einde wordt alles duidelijk.

Alhoewel ik weinig ervaring heb met fantasy boeken, heeft deze mij enorm kunnen bekoren. Spannend, ingenieus plot en een meeslepende verhaallijn. Meer heb je niet nodig. Aanrader!