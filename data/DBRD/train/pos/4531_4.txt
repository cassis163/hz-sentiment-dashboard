Dit boek was mijn eerste kennismaking met een Vlaamse misdaadroman, maar het smaakt naar meer!
Aanvankelijk dacht ik dat een thrillerboek minder impact op me zou hebben dan een film, maar Patrick De Bruyn bewees mij ongelijk.

In het begin van zijn boek lopen de verhaallijnen wat dooreen waardoor ik het wat moeilijk had om te volgen, maar eenmaal een goede 50 pagina's verder genoot ik echt van het verhaal. Zijn gedetailleerde beschrijvingen en levensechte voorstelling van mensen is beklijvend. De herkenbare situaties zorgen ervoor dat je meegesleurd wordt in het verhaal!

Het boek is zeker een aanrader voor wie van spanning houdt. Een verrassend plot, jammer dat het zo vroeg in het verhaal weggegeven wordt!