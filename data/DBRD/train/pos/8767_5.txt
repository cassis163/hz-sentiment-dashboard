Kinderen van de rivier is een emotioneel verhaal, gebaseerd op waargebeurde feiten. In de jaren 30 werden veel kinderen uit kansarme gezinnen ontvoerd en onder de hoede geplaatst van Georgia Tann, die een weeshuis leidt. Haar bedoeling is enkel om financieel gewin te halen uit de plaatsing van deze kinderen in gezinnen met een kinderwens.
Het boek bestaat uit 2 verhaallijnen en deze worden telkens door een andere persoon verteld: het heden en het verleden.
Ik vind het een prachtig en meeslepend verhaal, heel vlot geschreven en de afwisseling tussen heden en verleden maakt het geheel zeker niet moeilijk. Enkel de 1ste hoofdstukjes in het heden kwamen wat verwarrend over, maar eens je meer weet over wat in de jaren 30 gebeurd is, kan je nog moeilijk stoppen met lezen.
Met beetjes worden de verhaallijnen naar elkaar toegewerkt en wordt alles verweven tot een mooi geheel.
Een absolute aanrader!