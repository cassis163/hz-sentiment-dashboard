Als Merit een dag spijbelt van school en op zoek gaat naar een nieuwe trofee om aan haar niet zelf verweven collectie toe te voegen, komt ze een jongen tegen. Er blijkt meteen een klik te zijn en voor ze het weet staan ze bij het betoverende fontein elkaar te zoenen. Tot de telefoon van die onbekende maar uitzonderlijke jongen gaat. Het is haar zus, haar identieke tweeling zus. En daar beginnen de problemen voor ons als lezer.

Want ja, dit verhaal is een beetje een opeenstapeling van problemen. Het begon redelijk luchtig, de informatie van het samengestelde maar breekbare gezin werd geleidelijk aan overgebracht op de lezer. Merit is bijzonder, maar bepaalde trekjes en gewoontes waar je je als lezer vast wel in kan verplaatsen. Tot er steeds meer geheimen van haar familie aan het licht komen. En Merit is draagster van vele geheimen tot de bom barst. Een bijna fatale beslissing dient als eye-opener voor haar en haar gebroken familie.

Er komen veel verschillende thema’s aan bod. Niet allemaal even uitgebreid of gedetailleerd, maar ze worden op de een of andere manier wel bespreekbaar gemaakt in het verhaal en dat zorgt soms voor aangrijpende en emotionele stukken in het verhaal. Als je je net zo in Merit kunt verplaatsen als ik, waarschuw ik alvast; tissues zijn geen overbodige luxe tijdens het lezen van dit verhaal. Colleen heeft een breekbaar maar ook hard personage neer weten te zetten met wie je als lezer goed kan meeleven. Hoe bizar sommige situaties ook zijn. Het brengt een waarheid aan het ligt waar veel mensen mee te maken krijgen of in aanraking mee komen. En die boodschap is erg duidelijk, maar wel een beetje voorspelbaar. De laatste hoofdstukken voelden een beetje idealistisch, maar eigenlijk hoorde het wel zo te zijn, of zo wil je het als lezer eigenlijk.

Colleen Hoover is er weer in geslaagd een sterk en aangrijpend verhaal neer te zetten. Met een redelijk veel voorkomend probleem als middelpunt weet ze op een iets luchtigere manier, ook zeker geschikt voor Young Adult lezers, de ernst en gevolgen hiervan over te brengen. Met haar fijne schrijfstijl weet ze lezers te blijven boeien of intrigeren. Je wilt gewoon in één ruk doorlezen tot het eind. Ik kijk nu alweer uit naar het volgende boek dat Z&K van Colleen Hoover gaat vertalen.