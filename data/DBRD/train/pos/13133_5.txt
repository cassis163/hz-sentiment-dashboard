Dit boek is een prachtig verhaal dat ondanks de heftige thema's nooit te zwaar wordt.

De hoofdrol is voor Sam, een dakloze tiener, die inbreekt in huizen als de bewoners op vakantie zijn, om er een paar dagen te kunnen wonen. Hij houdt de sleutels als aandenken. Sam en zijn oudere broer Avery, die autisme heeft hebben een traumatisch verleden, en Sam voelt zich verantwoordelijk voor Avery, die moeite heeft om mensen te begrijpen en hierdoor in aanraking komt met verkeerde mensen.

Als Sam op een dag Moxie leert kennen, een meisje dat in een van de huizen woont waar hij heeft ingebroken, valt hij voor haar.

Tijdens het lezen krijg je steeds flashbacks naar het verleden van Sam en Avery. Hierdoor ga je Sam steeds beter begrijpen, en worden de foute beslissingen die hij maakt logischer. Avery wordt ontzettend goed neergezet, niet als de stereotypische autist die geen contact kan maken, maar als een echt persoon, die moeite heeft om de wereld te begrijpen.

Al met al een heel mooi verhaal, dat fijn wegleest.