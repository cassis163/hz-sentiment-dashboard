Ik begin langzamerhand een groot fan van de boeken van Michael Connelly en van speurder Harry Bosch te worden! Het verhaal zit zo logisch in elkaar en wordt zo zorgvuldig opgebouwd, dat je er als lezer alleen maar van kan genieten. Enig minpuntje voor mij is dat het in het begin allemaal wat langzaam gaat, zodat het moeilijk was om erin te komen, maar toen het verhaal eenmaal goed op gang was gekomen wilde ik alleen maar doorlezen.
Zoals gezegd: het verhaal zit goed in elkaar. Harry Bosch overpeinst op een gegeven moment dat details in een zaak zo belangrijk en dat ook nu waarschijnlijk één detail de speurders op het goede pad zal brengen. En dat is ook zo.
Goede opbouw van spanning, mooie karakters en een goed verhaal; wat wil je nog meer.