De stem van de zee is het eerste deel van de trilogie de gave van de selki ( onder deze naam terug uitgebracht door Dutch Venture Publishing.
In de stem van de zee maken we kennis met Nimue en haar broer Arthur. Na de inslag van een meteoriet is de wereld er slecht aan toe. Van de regen krijg je brandblaren en vele vissen zijn nog giftig maar de wereld lijkt zich heel langzaam aan te herstellen. Nimue en Arthur wonen bij hun oma en proberen te leven als vissers. Na een storm ontdekt Nimue het dagboek van haar moeder op zolder. Hierin ontdekt ze de afkomst van haar moeder en het bestaan van een oom. Een volgende storm vernielt alles wat ze nog hebben .
Arthur en Nimue staan er nu alleen voor.Met behulp van her dagboek gaan ze dan op zoek naar de verloren oom.

Het verhaal is een hervertelling van Arthur vanuit de ogen van zijn mogelijke zus. Mytologische en dystopische elementen lossen elkaar af.Mara Li neemt je mee in deze wereld en besteed veel aandacht aan detail hetgeen je de omgeving laat voelen.
Nimue is in het begin een verantwoordelijke zus die voor haar broertje zorgt. Ze neemt haar rol heel ernstig. Zeker omdat haar moeder haar gevraagd heeft om Arthur nooit alleen te laten. De wisselwerking tussen broer en zus is dan ook een belangrijk thema. Deze veranderd langzaam wanneer Arthur steeds meer volwassen wordt en zijn steentje wil bijdragen.
Het verhaal leest heel vlot waardoor ik het boek in 1 dag uit had.
Gelukkig had ik de roep van Avalon bij de hand om direct verder te lezen.