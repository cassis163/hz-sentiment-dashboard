Het verhaal van Kismet voerde me direct mee in het leven van Finn en Moira. Een mooi verhaal van twee verliefde mensen en doordat het dichtbij huis gebeurde, gaf het er een leuke twist aan.
Tot halverwege het boek een grote wending nam. Ik moet eerlijk bekennen dat de overgang heel abrupt ging en het toch enkele bladzijde duurde om terug in het verhaal te geraken (en ik terug kon volgen). Wel was het een ongelooflijk originele wending op het bijna absurde af, maar het bleef wel geloofwaardig.
Op het einde bleef ik een beetje op mijn honger zitten, vooral omdat ik het gevoel had dat er nog heel wat te vertellen zou kunnen zijn. Dat maakt alleen maar dat het verhaal goed in elkaar stak en het fijn was om mee deel uit te maken van het leven van Finn en Moira.
Ik herlees het zeker nog eens, en dan ben ik voorbereid op wat komen gaat.