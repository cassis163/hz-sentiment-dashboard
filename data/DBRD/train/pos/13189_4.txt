De kaft vind ik niet bijzonder maar wel anders. De titel en auteur komen goed naar voren. Wat mij aantrok was de bijvoeging in de cirkel: Een bizarre roadtrip door Toscane.

Het verhaal wordt verteld vanuit drie personen, Louise (een Nederlandse actrice), Merel (haar dochter) en Titus (eigenaar van een kleine garage in Toscane die zijn omzet probeert te verhogen door af en toe een auto te stelen van slordige vakantiegangers). Wanneer hij per abuis ook Merel meeneemt bij zijn laatste criminele activiteit krijgt hij de schrik van zijn leven en begint een verhaal met verschillende wendingen.

De karakters worden goed uitgewerkt. Je krijgt sympathie voor de dief, begrip voor het verwende en ego√Østische tienermeisje en medelijden met de actrice en moeder, die zich vastklampt aan een te jonge toyboy. Er zit ook veel humor in het verhaal en het leest erg vlot door de korte hoofdstukken en fijne schrijfstijl van Wanda Bommer.

Het eind zag ik wel min of meer aankomen maar dat mocht de pret niet drukken. Een heel fijn boek met een apart verhaal dat zorgt voor een aantal heerlijke leesuurtjes.