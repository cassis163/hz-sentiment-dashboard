Dit is volgens het omslag het debuut van Will Kempes. Ik heb ervaren schrijvers slechtere boeken af zien leveren!

Zelf woonachtig in de regio Rotterdam is het bovendien leuk meegenomen dat de schrijver over kennis van de stad (en de kroegen) en de omgeving beschikt. De figuur van Jan Dullert, de aan lager wal geraakte politieman, komt ook geloofwaardig over. Het gevaar bestaat altijd dat dit soort figuren toch als een karikatuur worden neergezet, maar dat ontbreekt gelukkig in dit boek.

Het is voor alle duidelijkheid geen boek dat tot op de laatste wordt beheerst door plotwendingen. Al na een paar bladzijden wordt duidelijk welke kant het verhaal op gaat. De soms wel erg "sappige" details en de vlotte stijl maken het echter een "in-een-ruk-uitlezen" boek.