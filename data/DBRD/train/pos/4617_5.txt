Victoria de jonge koningin is het boek bij de BBC-serie geschreven door Helen Rappaport in een hele mooie uitvoering. Het boek is voorzien van dikke pagina's en met foto's uit de serie in full-colour. Helen F. Rappaport, is een Britse auteur en voormalige actrice. Ze is gespecialiseerd in het Victoriaanse tijdperk en het revolutionaire Rusland. Eerder schreef ze De gezusters Romanov (2015).

Het voorwoord is geschreven door Daisy Goodwin. Zij is de schrijfster van het script van de tv serie en schreef ook de roman over de jonge koningin. Een uniek uitgangspunt, want het beeld wat mensen hebben koningin Victoria is zoals Goodwin schrijft "Een oude, wat gezette vrouw, met een kanten mutsje, geheel in het zwart gekleed". Maar ze is toch ook jong geweest?
Het is ook nogal wat waar de 18 jarige jongedame mee werd opgezadeld. Al heel jong was ze bestemd voor de troon en leidde een afgezonderd leven op Kensington Palace, zich voorbereidend op de taak die op haar wachte. In 1837 werd ze gekroond en regeerde tot haar dood in 1901. Ze heeft altijd een dagboeken bijgehouden, welke na haar dood door haar jongste dochter zijn geredigeerd. Die dagboeken zijn het uitgangspunt geweest voor een verhaal over haar leven als kind en de voorbereiding op de troon en de eerste jaren dat ze regeerde.

Het boek is verdeeld in 10 hoofdstukken. Vanaf de tijd dat ze nog de kleine Drina was tot en met haar huwelijk is uitgewerkt in dit boek. De kroning wordt besproken en de regering komt aan bod evenals haar nauwe contact met de eerste minister Lord Melbourne, het kiezen van een huwelijkspartner, de contacten met haar lievelingsoom Leopold. Maar ook haar fouten die ze maakt en de veerkracht die ze heeft net als het doorzettingsvermogen en haar pit, het is allemaal van toepassing op de jonge koningin. Politiek en de toestanden rondom Tory's en Conservatieven en de opstanden van mijnwerkers in het land krijgen ook nog een plek. Het boek sluit af met het hoofdstuk 'Achter de schermen", waar uitleg wordt gegeven over het maken van de serie: het vinden van de locaties, het maken van de kostuums en de rekwisieten. Een compleet verhaal dus.
Bijzonder is ook dat er (vertaalde) stukken uit de dagboeken van koningin Victoria zijn opgenomen, evenals delen uit brieven die ze schreef en ontving. En alle mensen die belangrijk voor Victoria waren, of die een rol speelden in haar jonge leven worden uitgelicht, gecombineerd met een foto van het personage dat in de tv serie die rol speelt.

Het is non-fictie en er wordt een hoop informatie gegeven over de begin jaren van de jonge koningin, maar het leest erg fijn. Het is geschreven in een makkelijke en toegankelijke schrijfstijl en leest daardoor vlot. Door de afwisseling van foto's, dagboekverslagen en het verhaal over Victoria is het een prachtig en informatief leesboek geworden.
Het boek Victoria, de jonge koningin is het boek bij de BBC dramaserie, maar kan ook heel goed worden gelezen zonder dat de serie is bekeken. Het geeft een prachtig beeld van de jonge jaren van deze Britse koningin, mede door de toevoeging van brieven en delen uit haar dagboeken. De foto's met sc√®nes uit de serie die veelvuldig zijn opgenomen maken het compleet. Het boek nodigt uit om na het lezen zeker de serie (opnieuw) te bekijken, de serie waarin alles is gedaan om het zo dicht mogelijk bij het werkelijke verhaal te brengen.
Victoria, de jonge koningin is een prachtig en zeer geslaagd boek, waarvan het de moeite is om het na het lezen nog regelmatig door te bladeren vanwege de prachtige foto's die het boek rijk is.