Samenvatting
Alessia en Alex zijn net terug van hun avontuur in Schotland (deel 1 van De Tweeling Mysteries: Waterschimmen) als er op de Ghost-app van Alex een melding komt dat er in Parijs een probleem is. Ze bedenken zich geen moment en weten hun oom over te halen dat ze naar Parijs mogen. Het blijkt dat er verschillende mensen in een soort coma raken; de schemerslaap. Er blijkt ook hier iets bovennatuurlijks te zijn dat dit veroorzaakt. Alessia en Alex willen hun zesde zintuig gebruiken om de oorzaak van de schemerslaap te achterhalen en te bestrijden.

Leeservaring
Ook dit deel is een vlot lezend boek. Geschreven in begrijpelijke taal en met niet al te lange hoofdstukken. Duidelijk is dat het door een Vlaamse auteur geschreven is. Dit uit zich in net wat andere bewoordingen en uitdrukkingen als dat we in Nederland gewend zijn. Dit is echter geen belemmering. Uit de context van de zinnen is duidelijk wat er bedoeld wordt.
Dezelfde personages uit deel een; Alessia en Alex komen in dit boek ook weer aan bod. Het verhaal over deze personages gaat verder waar deel een ophoud. Dit boek is overigens wel goed te lezen als je deel een niet gelezen hebt.
De overige personages van dit boek zijn minder uitgewerkt omdat ze meer langs de zijlijn staan.
Een vlot en prettig lezend boek. Een origineel verhaal.