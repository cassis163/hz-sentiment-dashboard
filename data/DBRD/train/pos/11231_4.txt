Milena Michiko Fla≈°ar geeft ons in dit prachtige boek naast een beschrijving van een bijzondere, tedere vriendschap ook een mooie inkijk in de Japanse samenleving; iets waar ik tot op heden nog niet zoveel over gelezen had.
In dit boek is bijna elke zin gestyleerd, poetisch en mooi. In het begin moest ik daar even aan wennen en vond ik het wat teveel, maar 'it grew on me'. De mooie vriendschap tussen een Hikikomori (iets waar ik nog nooit van gehoord had) en een oudere man. Een Hikikomori is iemand die weigert het ouderlijk huis te verlaten omdat hij/zij bang is voor wat er buiten gebeurt. In dit boek wordt mooi en langzaam en rustig duidelijk gemaakt waarom iemand tot zo'n besluit komt en wordt ook, volledig geloofwaardig, bondig beschreven hoe iemand weer uit het isolement kan komen.
Ontroerend.