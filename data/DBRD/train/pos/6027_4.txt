Suriname heb ik beter leren kennen door dit boek. Je maakt een tijdreis door de geschiedenis van het land vanaf 1863, de afschaffing van de slavernij tot heden.

Dit aan de hand van de zoektocht van Tessa, naar het verleden van haar oma Fansi. Ze praat met haar ooms en tantes, bezoekt ambasades en archieven en praat met veel mensen zo probeert Tessa een beeld van haar oma te krijgen.

De verhalen van die ze te horen krijgt zijn prachtig, ieder heeft een andere beleving van hun jeugd inSuriname.

Fansi is geboren in 1905 in Nickerie uit een verboden relatie. Ze groeide op bij een pleegmoeder. Oma's pleegmoeder Ma Loui was nog een slavin geweest. Fansi, krijgt negen kinderen uit verschillende relaties. Ze voed ze alleen op wat niet makkelijk was. Ze verdiende haar geld door de was te doen voor welgestelde blanken en gekleurde families in Paramaribo. Haar kracht en doorzettingsvermogen haalde ze uit haar geloof dat betekende alles voor haar. Ze was stil, bescheiden, bezat humor en was levenslustig. Er was wel een schaduw in haar leven ze voelde zich afgewezen doordat ze was afgestaan en niet wist wie haar moeder was. Over haar verleden sprak ze niet.

Een boek wat bij blijft, wat je zeker zou moeten lezen als je in geschiedenis geinteresseerd ben. De schrijfstijl is prettig en duidelijk. De foto's in het boek geven de zoektocht een gezicht. Vooral de foto op de cover is heel erg mooi