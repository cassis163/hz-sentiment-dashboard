Wat een plezier was het lezen van Volle bloei, maar vlak de ontroering niet uit! De vijf vrouwen hebben allemaal een heel eigen stem en een eigen droom, en moeten ieder voor zich iets overwinnen om die te verwezenlijken. Gelukkig hebben ze elkaar, ook al is het soms moeilijk toe te geven dat ze elkaar en de vriendschap nodig hebben. Je gaat als lezer van ze houden, en kunt hardop lachen om dingen die je bij jezelf herkent. Vaak lach je ook om die brok in je keel weg te slikken. Kleinloog weet je te boeien vanaf de eerste pagina en voert je mee op de zoektocht die we allemaal kennen: die naar liefde, succes, inzicht, acceptatie en vrijheid.
Volle bloei is een prachtige, mooi geschreven roman over het leven met al zijn pieken en dalen, en vooral over vriendschap die alles overwint.