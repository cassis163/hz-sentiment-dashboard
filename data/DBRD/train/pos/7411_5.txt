Een zeer indrukwekkend boek. Nieuw niet meer verkrijgbaar maar gelukkig zijn er nog genoeg 2e hands exemplaren in omloop.
Hendrik Höfgen, een toneelspeler die over lijken gaat om te bereiken wat hij wil, macht en roem. Meedogenloos en misbruik makend van een ieder die hij nodig heeft voor zijn carriere. Een gewetenloos persoon die, om het waarschuwende stemmetje in zijn hoofd tot bedaren te brengen, soms een goed woordje voor een ander doet bij zijn beschermer Hermann Göring. Het volledig je hoofd in het zand steken, de totale ontkenning van al het leed, het enorme egoïsme wordt uitstekend beschreven. Een korte periode leeft hij in het buitenland en Hendrik wordt dan bang, hij ziet dat Duitsland aan het veranderen is, maar de angst betreft alleen hemzelf, heeft hij iets te vrezen, is hij met de verkeerde mensen omgegaan. Een toneelspeelster die verliefd op hem is, redt hem uit deze situatie en zorgt dat hij terug kan naar Duitsland en zo komt hij onder de bescherming van Herman Göring. Waartoe sommige mensen in staat zijn om er zelf beter van te worden. Ik heb het boek nu 2 weken geleden gelezen en krijg het niet uit mijn hoofd. Het heeft een plek in mijn toptien gekregen en ik raad iedereen aan dit te lezen.