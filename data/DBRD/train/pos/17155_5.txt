Ik heb alle boeken van Rudy Soetewey zeer graag gelezen. Hij blijft me met elk boek verbazen. En met 'Bewijs het maar' was dit niet anders. Hij weet van een ogenschijnlijk klein thema een groot, spannend verhaal te maken, samen met een goede dosis humor, gevoeligheid. Hij weet perfect hoe het verhaal in elkaar past. Dat maakt dat zijn boeken supervlot lezen. Hier en daar staan er Vlaamse uitdrukkingen in, die zelfs nodig zijn om de humor ervan in te zien.
Het unieke aan dit boek is hoe de schrijver van een doodsimpele detective een boek kan maken dat je in het verhaal zuigt en niet meer loslaat tot je het dichtslaat. Hij maakt er een soepje van dat uiteindelijk lekker smaakt door zijn goede doordachte dosissen zout en peper. Hij weet perfect waar en wanneer hij zijn verhaalelementen moet strooien. Ik heb genoten van de eerste tot de allerlaatste letter!
Dit is weer prijzenmateriaal voor zowel binnen- als buitenland!