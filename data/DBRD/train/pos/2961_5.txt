Wauw, dit boek van 373 blz. heb ik in één ruk uitgelezen. Wat mij betreft de beste van Esther Verhoef tot nu toe. Volop spanning die het hele verhaal standhoudt. Personages die levensecht zijn, met hun goede en slechte eigenschappen. Prachtige voorkant, welke je nieuwsgierig maakt. De titel is goed gekozen, verklapt niks over het verhaal. “Lieve mama” staat voor brieven die Helen aan haar overleden moeder schrijft. Hierin verteld ze haar grootste geheimen. Dit noem ik nou een echte psychologische thriller.

Hoe ver ga je om je gezin te beschermen? Wat zou ík doen? Je denkt dat je je grenzen kent, maar als je gezin in gevaar is….hoe ver ga je dan? Dit zijn vragen die je jezelf gaat stellen tijdens het lezen van dit verhaal.

Het gezin Möhring, vader Werner horecaondernemer, moeder Helen verkoever verpleegkundige, drie kinderen Sara 17, Thom 15 en de benjamin Emma 13. Lijken gelukkig in hun droomhuis. Dan slaat het noodlot toe en veranderd alles. Een geldoverval met een dodelijk slachtoffer, een jongen van 21. Hoe hou je dit verborgen voor de politie, media en vooral je kinderen?

Brain 21 jaar “Sommige vrienden hadden hem gewaarschuwd voor Brain. Ze waren gewoon bang voor hem. Brain was zijn vriend. Hij was oké”. Ralf 18 jaar een goede jongen met foute vrienden. Naomi, vriendin van Brain, lief, grote donkere ogen, sluik goudbruin haar, heimelijk is Ralf verliefd op haar. Vriendin van Sara.

Brain is drugsverslaafd, wanneer hij van de aardbodem verdwijnt komt Mikey, zijn drugsdealer achter Ralf en Naomi aan.

Dit verhaal is goed in elkaar gezet, niet over the top. Steeds meer geheimen komen uit, de ene nog erger dan de ander.