In De Nergens man lezen we verder met Evan Smoak. Wanneer hij bijkomt in een kamer die hij niet kent, wordt het hem al snel duidelijk dat iemand hem te grazen heeft genomen. Maar wie? En waarom? Evan moet een stuk sneller en slimmer zijn dan zijn tegenstander, die niet zuinig is geweest met voorzorgsmaatregelen. En dan zijn er nog de mensen die zijn hulp nodig hebben. Kan Evan op tijd ontsnappen?

Na een goede start in Orphan X gaat we nu in razend tempo verder met Evan Smoak. Ik had vanaf het begin af aan een zwak voor Evan. Eindelijk eens een ‘held’ zonder de standaard ‘kijk mij eens onoverwinnelijk zijn’. Evan laat regelmatig zijn menselijke en kwetsbare kant zien, wat hem juist tot een onverwoestbaar persoon maakt.

De auteur weet ook in dit deel de spanning prima op te bouwen. Ik moest gewoon verder lezen. De details in het boek worden zo goed beschreven, dat het lijkt alsof je erbij bent, je ziet wat Evan ziet, je hoort en ruikt zoals hij. Wanneer een auteur dat kan, weet je dat je met een auteur van klasse te maken heeft.

De Nergensman is het welkome vervolg op Orphan X en wat mij betreft mag er nog wel een vervolg komen.