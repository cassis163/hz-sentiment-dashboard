Kan het echt? Ja het kan echt! Je kan in de voetsporen van de grote meester Dan Brown treden, al is dat maar voor weinigen weggelegd. Dat Arjen Lubach deze kwaliteiten wel bezit, bewijst hij eens temeer met zijn nieuwste thriller IV. Een boek dat zich laat kenmerken door veel actie, veel puzzelwerk en een zeer grote tijdsdruk. Een boek dat je constant in zijn greep houdt en je leidt naar een spectaculaire en zeer verrassende finale. Laat je meevoeren in de zoektocht naar een vondst die ervoor zorgt dat Nederland nooit meer hetzelfde zal zijn.

Helaas kwam het slotstuk een heel klein beetje teleurstellend op mij over. Het was net een beetje té veel van het goeie. Vandaar dat dit boek net niet de status briljant krijgt, maar dat het er dicht tegen aan zit lijkt me duidelijk. IV mag zich met recht een ware pageturner noemen. Ik hoop dat het vijfde boek van Arjen H. Lubach niet lang op zich zal laten wachten en wederom een thriller van dit niveau zal zijn. Hulde!

Plot: 4 sterren
Spanning: 4 sterren
Leesplezier: 5 sterren
Schrijfstijl: 5 sterren
Originaliteit: 4 sterren
Psychologie: 3 sterren