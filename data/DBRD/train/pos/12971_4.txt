Cover





‘Payback’ had ik om de cover gekocht. Daar staat een auto, oud model op. De auto komt ook weer terug op de cover van ‘Killer Country’ samen met een zonsondergang en deze is nog mooier dan ‘Payback’. De cover geef ik een 8 en dit vooral voor de mooie kleuren en de mooie auto.




Samenvatting



Mace Bischop en Pylon Buso zijn twee wapensmokkelaars, maar zijn sinds zij getrouwd zijn en een kind hebben gaan werken in de beveiliging. Bischop en Buso beveiligen rijke mensen die in Kaapstad komen voor cosmetische operaties of vakantie. Door geldgebrek willen zij nog wel eens werk doen dat op het randje is maar zij proberen wel aan de goede kant te blijven. Sheemina February is advocate en vertegenwoordigt rijke zakenlui. Pylon Buso wil zich inkopen in vastgoed. Een stuk land waar ze een golfbaan willen bouwen. Fout geld omzetten in wit geld. Niet alleen Pylon wil dit, ook Sheemina February lijkt dit een goede investering. Een kat en muisspel ontstaat er tussen Sheemina en de heren Bischop en Buso en waar de heren tegen heel veel toevalligheden aanlopen manipuleert Sheemina de boel bij elkaar.




Conclusie




‘Killer Country’ het is officieel het tweede deel van een trilogie maar is als standalone ook prima te lezen. Ik heb zowel ‘Payback’ als ‘Killer Country’ gelezen en ik heb de boeken in 1 week uitgelezen. Ik heb de boeken met zeer veel plezier gelezen. Het eerste deel heeft 500 bladzijden en het tweede deel 400 bladzijden. Best dik maar het leest makkelijk.



‘Killer Country’ is sterker, spannender om te lezen dan het eerste deel, ‘Payback’. Maar ‘Killer Country’ werkt naar een climax, de voorbereiding voor het volgende deel, waardoor je niet helemaal voldaan bent als lezer. ‘Killer Country’ kon ik slecht wegleggen en heb ik bijna in 1x uitgelezen. Dat open einde was dan ook een flink baalmoment. Je wilt weten hoe het eindigt, maar als het goed is komt ‘Black Heart’ in september uit. Die wil ik ook lezen, omdat ik echt wel benieuwd ben hoe dit gaat aflopen.




Slotsom




Ben je, net als ik een fan van Scandinavische thrillers maar wil je eens wat anders lezen begin dan aan deze trilogie. De boeken zijn net zo spannend als Scandinavische thrillers, alleen met minder personages en in plaats van drugs gaat het hier meer over wapens.

Ik geef Killer Country 4,5 ster




Met dank aan Uitgeverij De Geus voor het terbeschikking stellen van dit recensie-exemplaar.