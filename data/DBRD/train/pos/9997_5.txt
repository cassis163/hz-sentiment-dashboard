'Gauw is dood, maar langzaam leeft nog.'

Robert Hansen uit Kopenhagen wordt de nieuwe dorpsagent in een afgelegen dorpje op het Zuid-Jutse platteland. Daar regelt men alles zo een beetje op zijn eigen manier. Kwestie van hier met scha en schande achter te komen en het gewoon te aanvaarden!

Alle superlatieven schieten te kort om deze knappe roman te beschrijven. Het grappigste boek dat ik sinds lang gelezen heb! Hilarisch, grotesk, filmisch (het boek werd trouwens verfilmd), hallucinant, wrang, zwart-komisch en toch op een ontregelde manier ook ontroerend. Een humoristische topper met weerhaakjes. Erling Jepsen rules!