Dit boek is een zeer aanstekelijke verhalenbundel van een van de Coen-broertjes, inderdaad, het befaamde regisseur-duo dat bekend is van fantastische films als Fargo, The Big Lebowski en No Country for Old Men. In dit boek bewijst Ethan Coen dat hij ook een begenadigd schrijver is. In zijn verhalen heeft hij een voorkeur voor mafiose milieus en mislukkingen in de maatschappij en ook zijn joodse achtergrond speelt meer dan eens een rol. Dat Ethan Coen erg filmisch denkt bewijzen enkele verhalen die als filmscript opgezet zijn. Zijn verhalen zijn erg inventief, vaak hilarisch en even vaak schrijnend realistisch. Hilarisch als bijvoorbeeld de wederwaardigheden van prive-detective Hector Berlioz worden beschreven, schrijnend en realistisch als Coen de twijfels beschrijft van een man die op vakantie is met zijn twee onhandelbare kinderen en zich wanhopig afvraagt waarom ze zo zijn geworden en sterker nog: wie ze eigenlijk zijnâ€¦
Al met al in ieder geval een zeer bijzonder en lezenswaardig boek!