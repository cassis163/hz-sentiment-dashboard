Dit is alweer boek 9 van de Middernacht serie. En deze gaat over Corinne Bishop. Ze is heel wat jaren geleden spoorloos verdwenen. Ze dachten dat ze dood was, dus niemand zocht haar nog.
De leden van het broederschap vinden haar als ze achter Dragos aanzitten. Er waren meerdere vrouwen zoals Corinne, die vreselijke dingen hebben moeten doorstaan in hun gevangenschap.
Ze heeft maar een mooie herinnering aan haar tijd daar. En nu ze vrij is, wil ze daar achter aan.

Jager (Hunter) is een moordenaar. Hij spoort de vreselijke creaties van Dragos op. Hij brengt Corinne naar haar ouderlijk huis terug. Hij heeft nooit gevoelens voor iemand, zeker niet voor vrouwen. Toch doet zij iets met hem. Hij heeft nog een appeltje te schillen met Dragos.

Chase is een vampier, maar hij heeft zo zijn eigen problemen. Hij heeft een zeer kort lontje en is de weg kwijt. Hij is zeer bloeddorstig en is zich daar zeer van bewust. Is hij nog te redden van de Bloeddorst of niet? Ik vond zijn karakter heel bijzonder. Heel goed neergezet. En ik zie ook graag vampiers die durven te bijten. Want ik ben dol op vampiers die echt bloed drinken. En dat er slachtoffers vallen dat hoort erbij!

Lucan is de leider van de groep. Hij moet iedereen veilig onderdak geven. Dante staat op het punt om vader te worden, dus te tijd dringt. Gabrielle is Lucanâ€™s gezellin en hij is stapelgek op haar. Gideon is de man die alles kan regelen als het op computers en elektra aankomt. Er zijn dus veel personages, maar dat is echt top. Je leert deze hechte groep beter kennen.

Ze staan op het punt van een regelrechte oorlog. Lucan versus Dragos. Waar zijn ze nog veilig?

Dit boek is spannend, heeft veel actie en is een heerlijke fantasy-roman.

Er zit best veel erotiek in dit boek, daar moet je echt van houden. Het heeft wel degelijk met het verhaal te maken, dus het hoort er ook in thuis.

De schrijfstijl is echt heerlijk. Leest vlot. Als je de andere boeken niet hebt gelezen, is deze goed los te lezen van de andere. Je krijgt een goed inkijk op het leven van de personages.

De cover is wederom weer mooi, zoals alles in deze serie!
Het is een aardig open einde. Dus dat smaakt zeker weer naar meer! 4****