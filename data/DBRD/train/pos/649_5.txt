En dat was deel 3 in deze psychologische thrillerserie. Officieel zijn de delen ook zelfstandig te lezen maar ik vind dat niet aan te raden. De politiezaken worden dan wel afgerond in elk deel maar met name de ontwikkelingen in het leven van Frieda Klein lopen als een rode draad door de delen heen.

In Wachten op woensdag wordt de moeder van een op het oog doodnormaal gezin dood in huis gevonden door haar jongste dochter. En het is aan inspecteur Karlsson om deze zaak op te lossen terwijl hem van hogerhand is verboden om nog langer samen te werken met psychotherapeut Frieda Klein.. Maar nichtje Chloe blijkt bevriend te zijn met de oudste zoon van de vermoorde vrouw waardoor Frieda eerst zijdelings maar steeds meer betrokken raakt bij de zaak. Daarnaast werkt ze ook nog aan een zaak met vermiste meisjes waar ze in contact komt met een journalist, en loopt ook haar priv√©leven uit de volgende delen door.

Wederom een prettig leesbaar boek met een goede verhaallijn, waarin de personages goed worden uitgewerkt. Het verhaal boeit , leest prettig en smaakt naar meer maar gelukkig kan dat geregeld worden want na woensdag komen er nog vier dagen.