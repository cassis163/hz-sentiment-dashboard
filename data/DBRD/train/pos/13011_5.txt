Ex-agent Dale Harding wordt vermoord teruggevonden in het pakhuis van de beroemde basketballer Marcus Rippy. De basketballer heeft zojuist een aanklacht tegen verkrachting weten te ontduiken. Will Trent en zijn collega Faith Mitchell worden op deze zaak gezet. Ook de vriendin van Will Trent, de patholoog anatoom Sara Linton wordt bij de zaak betrokken.

Bij het lichaam van Dale Harding wordt een grote hoeveelheid bloed aangetroffen en dit bloed is niet van hem maar van een vrouw. Haar leven is in gevaar en zij blijkt een oude bekende van Will te zijn. Deze zaak trekt Will verder terug in zijn verleden en wordt hier meer over duidelijk

Wat een geweldig boek weer, poeh ik kon er geen genoeg van krijgen. Wat een schrijfster en wat een verhaal!

Het verhaal en het plot zijn goed uitgewerkt en is verrassend. Sommige wendingen in het verhaal zag ik al aankomen, maar dat komt misschien omdat ik er maar over na bleef denken voordat ik verder ging lezen.

Het boek is los te lezen, maar er is sprake van een doorlopende verhaallijn. En wow wat wordt er weer een hoop duidelijk over de hoofdpersonen. Het liefst zou ik hier alles uit de doeken doen, maar dat is niet leuk voor de mensen die het boek nog willen lezen.

Ik kan niet anders dan dit boek 5 sterren geven. Ik wilde niet dat het boek uit was, ik wil verder lezen! Hopelijk verschijnt er nog een nieuw deel.