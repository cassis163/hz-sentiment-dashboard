Ziva van John Winkel

De cover vind ik persoonlijk niet zo mooi of spannend. Het is voornamelijk wit. De titel en de auteur zijn in het rood gedrukt en je ziet een zwarte vulpen met een grote rode inktvlek, of is het toch bloed? Onderzoeksjournalistiek met dodelijke gevolgen staat in het zwart afgedrukt. Dit maakt het nog een beetje spannend want verder vind ik de cover te steriel en totaal niet spannend genoeg.

De achterflap:
Op de achterflap zie je een mooi uitzicht vanaf de Erasmusbrug in Rotterdam. Dit komt ook weer in het verhaal terug.

Onderzoeksjournalist Ziva Berkowitz krijgt een tip over grootschalige fraude in een middelgrote Nederlandse gemeente. Ze besluit er dieper in te duiken en achterhaalt geheimen die ze beter niet had kunnen ontdekken. Iets wat klein leek blijkt van een gigantische omvang. Corruptie, witwaspraktijken, mishandelingen en liquidaties zijn aan de orde van de dag in de wereld die ze steeds verder weet bloot te leggen.

Buiten haar diepgravende onderzoek om raakt Ziva ook betrokken bij een duistere familiekwestie, waarbij haar vermogende broer Yakov wordt afgeperst.
Als op een dag haar tipgever onder verdachte omstandigheden om het leven komt, raakt de zaak in een stroomversnelling.

Een afgrijselijke moord is aanleiding voor rechercheur Johan Verhulst om zich nadrukkelijk met de zaak te gaan bezighouden. Maar ook Leo Klokman, producent van het televisieprogramma CrimeXplorer, stort zich op deze misdaad. Met zijn team neemt hij onverantwoorde risico's die tot levensbedreigende gevolgen leiden.

De auteur:
John Winkel, geboren in 1950 in Den Haag, is jarenlang uitgever geweest van onder meer kinderboeken, vakinformatie en publiekstijdschriften. Aansluitend was hij werkzaam als zelfstandig managementconsultant, trainer en coach.

John is creatief en heeft een ruime fantasie. Die eigenschappen brachten hem op het idee te gaan schrijven. John woont ruim 20 jaar met zijn vrouw en hun twee kinderen in de bossen van de Utrechtse Heuvelrug.

Het verhaal:
Ziva Berkowitz is onderzoeksjournalistiek die door Evert wordt getipt over een grote fraudezaak bij de gemeente Woerden. Ziva wil Evert graag helpen en duikt er vol overgave in. Ze komt achter grote geheimen, witwaspraktijken en corruptie. Dit tot grote gevolgen. Ook raakt ze betrokken bij een familiekwestie met afpersing. Als de tipgever overlijd is het tijd voor rechercheur Verhulst om in actie te komen. Ook Leo Klokman, van het televisieprogramma CrimeXplorer gaat zich ermee bemoeien. Vanaf nu wordt het echt spannend en loopt iedereen gevaar.

Het mening:
Het boek begint met een ijzersterke epiloog. Wegleggen is geen optie.

“Op het moment dat hij zijn aftandse mountainbike in de trein naar Rotterdam tilde, wist hij dat zijn daad het nieuws zou halen. Vervelend, maar onvermijdelijk. Naar buiten kijkend zag hij de tragische koppen in de media al voor zich’


Het boek is opgesplitst in vier hoofdstukken en in ieder deel komen er weer nieuwe personages bij. Zodra de relaties tussen elkaar duidelijk is , leest het boek als een trein. De schrijfstijl is pakkend en de korte hoofdstukken maken het dat ik het boek niet wil weg leggen. Je moet wel van een beetje gruwel houden want John Winkel heeft het boek erg beeldend omschreven en ook de personages voldoende uitgediept. De spanning is constant aanwezig. Erg origineel dat je de misdaad eens van een andere kant bekijkt. Nu lees je het uit het oogpunt van de politie en de onderzoeksjournalistiek. Wel is snel duidelijk wie overal achter zit maar dat maakt het boek niet minder spannend.
Ik heb genoten van elke bladzijde. John heeft de lat erg hoog gelegd en ik kijk uit naar zijn volgende boek. Ik geef het 5 sterren