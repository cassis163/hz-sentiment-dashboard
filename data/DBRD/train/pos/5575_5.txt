Dit boek heb ik dankzij een mail & win actie van Hebben.nl gewonnen en ik heb mij uitermate goed vermaakt met het lezen van dit boek.
Schim & Schaduw, het eerste deel van de trilogie van de auteur Leigh Bardugo is een geweldig origineel boek. De cover van het boek springt in het oog, het is zeker een boek wat nieuwsgierig maakt.
Leigh Bardugo is een meeslepende verteller van een verhaal wat alles in zich heeft: magie, romantiek, actie en avontuur, een bedachte wereld, iets wat geweldig weg leest. Ik kon het boek niet wegleggen, het verhaal had mij in zijn greep vanaf de eerste hoofdstukken. De wereld die wordt geschetst door Leigh Bardugo komt heel goed over, geweldig goed zelfs. Ik leefde mee met de originele karakters die worden opgevoerd. De vreemde termen en woorden stoorden totaal niet.

Het verhaal wordt verteld door de ogen van Alina, een weeskind dat opgroeit op een groot landgoed, samen met haar beste vriend Mal. Haar land is in oorlog en als Alina Mal redt door magie waarvan ze niet wist dat ze die in zich had, verandert haar hele omgeving. Zij kan wel de enige zijn die de haar land kan bevrijden van de duistere krachten die het land in zijn greep houdt. Ze wordt begeleid in het beheersen van haar magie door de Duisterling, een krachtige magiÃ«r. Maar is alles wel zo als het lijkt? Daarvoor moet je zeker dit boek gaan lezen.

Het is een fantasy verhaal, wat normaal gesproken niet echt mijn leesgenre is, maar door dit boek ben ik om. Ik ga zeker meer fantasy verhalen lezen en uiteraard ook de volgende twee delen van deze trilogie.
Het wordt aangeprezen als een Young Adult boek, maar ik weet zeker, dat lezers van alle leeftijden zich zullen vermaken met dit prachtige boek!