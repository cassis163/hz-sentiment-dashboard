Het is jammer, dat ik de eerste twee delen niet gelezen heb. Daardoor mis je eerst even wat als lezer en duurt het wat langer eer je bekend bent met de personages.
Heb je eenmaal kennisgemaakt, wil je ze niet meer missen. Soms is het aandoenlijk hoe ze met elkaar omgaan, zo lief.
Deze personages zijn geloofwaardig neergezet in een sprookjesachtig en avontuurlijk fantasy-verhaal.

De auteur heeft een mooie woordkeuze:
'Een elf moet je niet in een kooitje stoppen, anders gaan ze breien en haken en vervolgens vallen ze in slaap. Elfen moeten vliegen...avonturen beleven...'

De drie hoofdpersonen beleven een enorm avontuur en zijn op een gegeven moment in het verhaal zelfs onderdeel van een legende. Hoe fantastisch kan een verhaal worden!
Er wordt op een duidelijke manier toegewerkt naar heel mooi einde. Er zitten wel grote sprongen in de verhaallijnen, waardoor je goed op moet blijven letten.
Op het eind zijn er voor de lezer geen vragen die niet beantwoord zijn.
Behalve dan die ene vraag: hoe zal het verder gaan met....?

Ik heb het boek graag gelezen en waardeer het met 3,5/5 sterren.