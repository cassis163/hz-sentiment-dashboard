Ik heb 'vroeger' genoten van de boeken van John Grisham. De verbale juridische gevechten die uitgevochten werden in rechtszalen, de underdog die het opnam tegen de gevestigde orde. Maar op een gegeven moment was het iets teveel van het goede. Nu, na een paar jaren, toch dit boek uit de boekenkast gehaald; één van de weinige boeken die ik nog niet van Grisham had gelezen. En ik mag wel zeggen: het smaakt weer naar meer.

De geschiedenis van Nate O'Reilly en van Rachel Lane wordt op een haast poëtische manier gebracht. Soms iets over de top, bijvoorbeeld wanneer Nate van zijn drankprobleem afkomt, maar aan de andere kant kun je je wel voorstellen dat hij net op het nippertje bij zinnen komt. En oprechte mensen als Rachel bestaan gelukkig. Het verhaal zit goed in elkaar met voldoende spanning om de lezer geboeid te houden tot het redelijk onverwachte einde.
Ik heb weer ouderwets genoten van deze Grisham.