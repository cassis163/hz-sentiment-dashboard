Heerlijk verhaal waardoor je in een vakantiestemming komt en tegelijkertijd inspiratie krijgt om nieuwe recepten uit te proberen. Vier deelnemers van een kookcursus leren elkaar kennen in het prachtige SiciliÃ«. Ze hebben allemaal een andere reden om hun vakantie juist daar door te brengen. Vier vrouwen die ergens naar op zoek zijn. En hoewel ze aanvankelijk enorm van elkaar verschillen, sluiten ze, in de acht dagen durende vakantie, vriendschap met elkaar.

Het verhaal wordt verteld in een rustig vakantie-tempo. Het boek is zeer geschikt om in de zomer te lezen, maar is ook in de winter hartverwarmend Het open einde laat ruimte voor je eigen fantasie. Het leest lekker vlot weg. Kookschool d'Amore is een heerlijk ontspannend boek voor tussendoor. Niet alleen voor enthousiaste amateurkoks, hoewel de recepten aan het eind van het boek een leuke bonus zijn.