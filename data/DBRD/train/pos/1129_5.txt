Ik las dit boek voor de leesclub Thrillzone. Ik wist niet wat ik moest verwachten want dit boek is het debuut van Ilaria Tuti, een Italiaanse vrouw.
Aan de buitenkant ziet het boek er uitnodigend uit en toen ik er in begon te lezen was ik direct verkocht.
De auteur is er wat mij betreft in geslaagd om een dijk van een boek weg te zetten. Ze schrijft heel toegankelijk en simpel. Haar verhaal heeft veel diepgang en het einde is erg verrassend.
Ze beschrijft de natuur met veel passie en je kan je goed een voorstelling maken van het prachtige berglandschap. Ook gunt ze ons als lezer een kijkje in de keuken van de bergbewoners zelf die ge√Øsoleerd in de bergen leven.
Het boek heeft meerdere interessante verhaallijnen die allemaal goed uitgewerkt zijn.
Ik heb genoten van een spectaculair einde in het verhaal.
Eigenlijk heb ik een poosje moeten wachten voor ik weer aan een nieuw boek kon begonnen. Deze maakte een positieve diepe indruk op mij.
Echt een parel onder de debuten. Als je het mij vraagt moet ze echt een debuutprijs winnen.
Hoe dan ook. Als ze weer een boek schrijft ben ik er als de kippen bij om het te lezen. Ik hoop dat ze hier echter wel de tijd voor neemt. Even lekker wandelen door haar geliefde bergen en inspiratie opdoen. Ik vermoed dat ze wel verder gaat met schrijven. En ik laat me graag verrassen...