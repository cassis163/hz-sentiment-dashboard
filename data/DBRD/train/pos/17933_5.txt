IS(IS): we hebben allemaal van gehoord. Op het nieuws is de toestand in Syrië niet weg te denken. Maar hoe gaat het nou écht in zijn werk? Natasza Tardio verwerkte dit actuele onderwerp in een spannende jeugdthriller waarin een meisje verdwijnt naar Syrië. De vraag is of ze vrijwillig is gegaan of werd gedwongen; daar verschillen de meningen over. Dat het aan het denken zet, en dat het ook nog eens een leerzaam boek is, daar is ze in geslaagd!

Het epiloog is verrassend, zeer schokkend en bovenal gruwelijk realistisch. De verhaallijn is goed uitgedacht en hoewel de spanningsboog mij wat tegenviel, zijn de personages goed neergezet. De opbouw van het verhaal is goed, en de perspectiefwisselingen geven bredere inzichten. Je volgt wat de politie denkt, de vrienden Lieke en Lukas, de misdaadjournalist en wat Isra zelf beleeft. Bij Isra leef je vooral in het moment zelf en niet in haar gedachten of ervoor, maar dat kan ook niet anders in verband met spoilers. Ik had het leuk gevonden als er ook nog vanuit Mo’s perspectief werd geschreven, omdat je nu alleen vanuit de anderen over Mo las.

Het verhaal vorderde goed. En dan dat einde.. Wow. Het is zo knap wat Natasza heeft geschreven, er zijn bijna geen woorden voor. Ik kan gewoon niet anders zeggen: DAT. BOEK. WAS. ZO. GOED.

--
Lees mijn volledige recensie hier: https://femkel33st.wordpress.com/2015/07/03/meedogenloos-natasza-tardio/